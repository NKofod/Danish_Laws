Fremsat den 28. oktober  

 2004 af ministeren for familie‑ og&nbsp  

 ;forbrugeranliggender (Henriette Kjær) Forslag til Lov  

 om ændring af lov om social service (Landsdækkende  

 pasningsgaranti til børn i dagtilbud) § 1 I lov om social  

 service, jf. lovbekendtgørelse nr. 708 af 29. juni 2004, foretages følgende  

 ændringer:
 1.  


  

 § 15, stk. 1  

, affattes således:
»§ 15.  

  

 Opholdskommunen  

 giver forældre med børn et tilskud til brug for dagtilbud efter §§ 9-11.  

 Opholdskommunens tilskud svarer til mindst 67 pct. og forældrenes  

 egenbetaling  

 til højst 33 pct. af de budgetterede bruttodriftsudgifter ved ophold i  

 dagtilbuddet i opholdskommunen, bortset fra ejendomsudgifter, herunder  

 husleje  

 og vedligeholdelse, jf. dog stk. 4, 5 og 6.« 2.  


  

 § 15, stk. 4,  

  

 affattes således:
»Stk. 4.  

  

 Ved optagelse i  

 dagtilbud i en anden kommune end opholdskommunen beregnes opholdskommunens  

 tilskud således, at det svarer til de gennemsnitlige nettodriftsudgifter pr.  

 plads for dagtilbud i opholdskommunen beregnet for den aldersgruppe, som  

 barnet  

 tilhører.
Tilskuddet kan dog højst svare til opholdskommunens tilskudsprocent  

 for aldersgruppen beregnet af de budgetterede bruttodriftsudgifter pr. plads  

 i  

 det benyttede dagtilbud i udførerkommunen, jf. dog stk. 5 og 6.  

 Opholdskommunen  

 betaler tilskuddet direkte til udførerkommunen.
Forældrene betaler forskellen  

 mellem tilskuddet fra opholdskommunen og bruttodriftsudgiften pr. plads i det  

 benyttede dagtilbud som beregnet i udførerkommunen.« 3.  

  

 I  

  

 § 15, stk. 6  

  

 , ændres  

 »Socialministeren« til: »Familie- og forbrugerministeren«.
 4.  


  

 § 15 a  

  

 affattes således:
 »  

 15 a.  

  

 Kommunen tilbyder  

 forældre pasningsgaranti i dagtilbud efter §§ 9-11.
 Stk. 2.  

  

 Pasningsgarantien indebærer, at kommunen har pligt til at anvise plads i et  

 dagtilbud, jf. §§ 9-11, til alle børn i aldersgruppen over 26 uger og indtil  

 barnets skolestart.
Stk. 3. Hvis kommunen ikke kan anvise en plads i et  

 dagtilbud fra den dato, hvor barnet efter de regler, der er fastsat efter  

 stk.  

 2 og 5, skal anvises en plads, betragtes det som brud på pasningsgarantien.  

 Kommunen skal herefter med virkning fra det tidspunkt, hvor pladsen skulle  

 være  

 til rådighed, dække udgifterne til privat pasning efter § 26, dog maksimalt  

 kommunens gennemsnitlige bruttodriftsudgifter pr. plads for dagtilbud i  

 kommunen til den pågældende aldersgruppe eller bruttodriftsudgifterne til en  

 dagtilbudsplads efter §§ 9-11 i en anden kommune.
Tilskuddet til forældrene  

 ydes indtil det tidspunkt, hvor kommunen kan tilbyde en plads, og forældrene  

 er  

 frigjort fra betaling for en anden plads.
Kommunen har endvidere pligt til  

 med  

 virkning fra den 1. i den følgende måned efter brud på pasningsgarantien at  

 hæve tilskuddet efter § 15, stk. 1, til mindst 70 pct.
 Stk. 4.  

  

 I ganske særlige og enkeltstående tilfælde, hvor  

 kommunen ikke kan tilbyde en plads inden for fristerne, kan kommunen undlade  

 at  

 forhøje tilskudsprocenten uanset bestemmelsen i stk. 3, 4. pkt., hvis  

 kommunen  

 inden for yderligere én måned kan anvise en plads til barnet.
 Stk. 5.  

  

 Familie- og forbrugerministeren fastsætter  

 nærmere regler om pasningsgarantien, herunder om frister for anvisning af  

 plads  

 og tilskud til forældrene efter stk. 3.
Stk. 6.  

  

 Kommuner, som ved denne lovs ikrafttræden ikke  

 har pasningsgaranti, jf. stk.1 og 2, skal senest 1. juli 2005 tilbyde  

 pasningsgaranti til alle børn i aldersgruppen 9 måneder og indtil skolestart.  

 Samtidig hermed kan kommunen nedsætte kommunens tilskud for ophold i  

 dagtilbud  

 til mindst 69 pct. af de budgetterede bruttodriftsudgifter.« § 2 Loven træder i kraft dagen  

 efter bekendtgørelsen i Lovtidende, jf. dog stk. 2 og 3.
 Stk. 2.  

  

 Kommuner, som ved lovens ikrafttræden ikke har  

 pasningsgaranti efter § 15 a, skal senest 1. juli 2006 etablere  

 pasningsgaranti  

 som affattet ved denne lovs § 15 a, stk. 1 og 2. Indtil 1. juli 2005 finder §  

 15, stk. 1, som gældende indtil denne lovs ikrafttræden, fortsat anvendelse  

 for  

 kommuner uden pasningsgaranti.
 Stk. 3.  

  

 Uanset bestemmelsen i § 15, stk. 7, kan kommunen  

 i år 2005 fastsætte betalingen efter § 15 senest med udgangen af april måned  

 2005.
Bemærkninger til  

 lovforslaget Almindelige bemærkninger Baggrund for lovforslaget Regeringen ønsker at  

 forbedre vilkårene for børnefamilierne, så de kan opleve større kvalitet og  

 sammenhæng i arbejdsliv og familieliv.
 Det er centralt for  

 regeringen, at børnefamilier i alle landets kommuner sikres et tilbud om  

 dagpasning, når barselorloven slutter eller senest 3 måneder efter  

 forældrenes  

 ansøgning om en plads.
Pasningsgaranti er i dag en  

 selvfølge i de fleste kommuner.
Der er imidlertid stadig kommuner, som ikke  

 kan  

 sikre børnefamilierne et pasningstilbud fra det tidspunkt, hvor barselorloven  

 slutter.
Usikkerheden om, hvordan barnet skal blive passet, kan være en kilde  

 til stor bekymring for forældrene og skaber ofte en række praktiske problemer  

 for hele familien.
Baggrunden for  

 pasningsgarantien er også, at regeringen har indført et års fleksibel  

 barselorlov, som en stor forbedring for familierne.
Familierne er forskellige  

 og har ikke samme behov.
Derfor er reglerne om barselorlov fleksible.
Men  

 hvis  

 kommunen ikke kan tilbyde pasning fra den ønskede dato, kan forældrene reelt  

 ikke udnytte mulighederne i de nye fleksible orlovsregler.
Pasningsgaranti i  

 alle kommuner er en forudsætning for, at familierne kan drage nytte af de nye  

 orlovsregler.
 Ventelisterne til dagtilbud  

 er efterhånden afskaffet i de fleste kommuner i takt med, at kommunerne har  

 indført pasningsgaranti enten efter bestemmelserne i servicelovens § 15 a  

 eller  

 efter bestemmelser fastsat af den enkelte kommune.
 Ved budgetlægningen for 2004  

 var der 22 kommuner, som ikke havde pasningsgaranti pr. 1. januar 2004. En af  

 disse kommuner havde besluttet at etablere pasningsgaranti i løbet af 2004,  

 og  

 en af kommunerne har etableret pasningsgaranti pr. 1. januar 2004. Blandt de  

 resterende 20 kommuner er der 9 kommuner, der ikke havde venteliste pr.  

 oktober  

 2003.  

 For de 11 kommuner uden  

 pasningsgaranti pr. 1. januar 2004 eller i løbet af 2004, og som samtidig har  

 børn på akut venteliste, er der 1.579 0-2 årige børn på akut venteliste i 10  

 kommuner og 18 3-5 årige børn på venteliste i 5 kommuner.
 Regeringen ønsker nu at  

 sikre, at kommunernes pligt til at sørge for det nødvendige antal pladser i  

 dagtilbud, jf. servicelovens § 7, præciseres gennem en forpligtelse for alle  

 kommuner til at tilbyde pasningsgaranti.
En landsdækkende  

 pasningsgaranti efter 6 måneder giver tryghed for familierne.
Det vil give  

 forældrene et reelt frit valg mellem at anvende den fulde barselorlov  

 allerede  

 i barnets første år eller at vende tilbage til arbejdsmarkedet efter 6  

 måneders  

 barselorlov og udskyde en del af orloven til senere.
Gældende ret Bestemmelserne om  

 pasningsgaranti blev indført med virkning fra 1. januar 2000 (lovforslag nr.  

 L  

 56 1999-2000) som led i bestræbelserne på at afskaffe ventelisterne.
I  

 kommuneaftalen for 2000-2002 var der således enighed mellem parterne om, at  

 regeringen skulle søge tilslutning til gennemførelse af lovændringer med  

 henblik på indførelse af pasningsgaranti.
Kommuner, som efter den  

 gældende bestemmelse i § 15 a indfører pasningsgaranti i dagtilbud efter §§  

 9-11 for børn i alderen 6 måneder og indtil barnets skolestart, har mulighed  

 for at nedsætte det kommunale tilskud til ophold i dagtilbud til minimum 67  

 pct. i stedet for minimum 70 pct. af de budgetterede bruttodriftsudgifter ved  

 dagtilbuddene.
Muligheden for at nedsætte kommunens tilskud betyder, at  

 forældrenes egenbetaling tilsvarende kan hæves med op til 3 pct. udover de 30  

 pct., som forældrenes egenbetaling udgør efter § 15, stk. 1. Muligheden for  

 at  

 opkræve denne særligt forhøjede forældrebetaling blev indfaset med 1  

 procentpoint om året i perioden 2000-2002.
Tilbuddet om plads skal  

 gives i et dagtilbud efter §§ 9-11 i serviceloven.
Det vil sige i en  

 daginstitution, i kommunal dagpleje eller i en puljeordning.
 I Socialministeriets  

 bekendtgørelse nr. 890 af 6. november 2003, som ændret ved bekendtgørelse nr.  

 16 af 5. marts 2004, om kommunens tilskud til brug for dagtilbud til børn,  

 forældrenes egenbetaling og fripladstilskud m.v. har socialministeren efter  

 bemyndigelse i § 15 a, stk. 2, fastsat nærmere regler om pasningsgarantien,  

 herunder  

 om frister for anvisning af plads og om nedsættelse af tilskuddet fra  

 kommunen.
 I bekendtgørelsens § 6, stk.  

 4, er det fastsat, at kommunens tilskud ikke kan nedsættes i forhold til  

 forældre,  

 der har fået bevilget fuld eller delvis økonomisk friplads, jf.  

 bekendtgørelsens kapitel 5.
Baggrunden herfor skal  

 findes i den såkaldte »pinsepakke«, det vil sige aftalen fra foråret 1998  

 mellem regeringen, SF og Enhedslisten om skattejusteringer m.v.
Heri indgik,  

 at  

 aftrapningsintervallet for tilskud til økonomisk friplads i dagtilbud skulle  

 fordobles fra 1. januar 1999, hvilket er sket.
Det var samtidig en  

 forudsætning,  

 at ingen forældre, der efter de gældende regler om hel eller delvis økonomisk  

 friplads har nedsat betaling, må berøres af en eventuel kommende forhøjelse  

 af  

 forældrebetaling som følge af en ændring af reglerne.
Det blev således også i  

 kommuneaftalen 2000-2002 forudsat, at reglerne om økonomisk friplads i  

 dagtilbud skulle justeres for at friholde forældre med hel eller delvis  

 økonomisk friplads for en stigning i forældrebetalingen som følge af  

 muligheden  

 for at øge den samlede forældrebetaling fra 30 pct. til maksimalt 33 pct.
I bekendtgørelsens § 7 er  

 det fastsat, at forældre, der søger om plads til et barn i direkte  

 forlængelse  

 af barselorlov, og som søger inden for de frister for ansøgning, som den  

 enkelte kommune fastsætter, skal være sikret en plads fra barnet er 30 uger,  

 såfremt forældrene ønsker det, uanset om forældrene afholder barsel.  

 Overskrider forældrene kommunens ansøgningsfrist, kan kommunen forlænge  

 perioden, inden for hvilken kommunen skal tilbyde en plads, med en periode  

 svarende til overskridelsen.
Barnet skal dog være sikret en plads senest 3  

 måneder efter afholdelse af barselorlov, hvis forældrene har søgt under  

 barselsperioden.
 Forældre, der søger plads i  

 andre situationer, herunder afholdelse af udskudt barselorlov, skal være  

 sikret  

 en plads senest 3 måneder efter ansøgningstidspunktet.
 Kommunen skal give  

 forældrene skriftlig meddelelse om, hvilken dato deres barn senest er  

 garanteret  

 optagelse i et dagtilbud (garantidatoen).
Endelig er det fastsat i  

 bekendtgørelsens § 8, at kommunen ikke kan fortsætte med at yde nedsat  

 tilskud,  

 hvis kommunen bryder pasningsgarantien ved ikke at kunne tilbyde en plads fra  

 garantidatoen.
Nedsættelsen af tilskuddet skal ophøre med virkning fra den 1.  

 i  

 måneden efter brud på pasningsgarantien.
 Kommunen har dog mulighed  

 for i helt ekstraordinære og enkeltstående tilfælde at fortsætte med nedsat  

 tilskud uansat brud på pasningsgarantien, hvis kommunen inden for en måned  

 efter bruddet på pasningsgarantien kan anvise en plads til det eller de børn,  

 der ikke fik en plads fra garantidatoen, jf. § 8, stk. 3.
 I bemærkningerne til  

 lovforslag L 56 er disse helt særlige tilfælde afgrænset til at kunne være  

 tilfældet  

 i følgende situationer:
  

 	  

 Hvis der sker et for kommunen uventet fald i antallet af  

 pladser, fx som følge af opsigelse fra flere dagplejere på én gang.
Små  

 kommuner som udelukkende eller i meget høj grad har pladser gennem dagplejen  

 vil være meget følsomme over for uventede ændringer i antallet af dagplejere.
   

 	  

 Hvis en institution må evakueres/flyttes af miljømæssige grunde,  

 således at børnene skal overflyttes til andre dagtilbud og herved forsinker  

 muligheden for optagelse af nye børn.
   

 	  

 Hvis der opstår helt ekstraordinære situationer, som har direkte  

 sammenhæng med administrationen af anvisningen af pladser, fx EDB-nedbrud  

 eller  

 enkeltstående menneskelige fejl i forbindelse med administrationen af  

 kommunens  

 pladsanvisning.
 Følgende eksempler kan ikke begrunde,  

 at kommunen kan fortsætte med at opkræve særlig forhøjet forældrebetaling  

 efter  

 at pasningsgarantien er brudt, uanset at kommunen ikke kan forudse dette:
   

 	  

 Vedtagelse af ny lovgivning.
   

 	  

 Stigning i efterspørgslen som følge af tilflytning til kommunen.
   

 	  

 Højere fødselstal end forventet eller lignende  

 planlægningsmæssige forudsætninger.
   

 	  

 Svingende efterspørgsel hen over året.
   

 	  

 Forsinkelser af projekteret byggeri eller lignende.
 Efter de gældende  

 bestemmelser er det frivilligt for kommunerne at indføre pasningsgaranti.
Lovforslagets  

 indhold Det foreslås, at kommunerne  

 nu forpligtes til at tilbyde pasningsgaranti til børn i alderen 6 måneder og  

 indtil  

 barnets skolestart.
Som efter de gældende regler foreslås det, at pladsen  

 skal  

 tilbydes i et dagtilbud efter servicelovens §§ 9-11, det vil sige i en  

 daginstitution, i kommunal dagpleje eller i en puljeordning.
 Som følge af landsdækkende  

 pasningsgaranti ændres § 15, stk. 1, således at kommunens tilskud til brug  

 for  

 ophold i dagtilbud efter §§ 9-11 svarer til mindst 67 pct. i stedet for 70  

 pct., og således at forældrenes egenbetaling svarer til højst 33 pct. i  

 stedet  

 for 30 pct. af de budgetterede bruttodriftsudgifter ved ophold i dagtilbud.  

 Kommuner, som ved lovens ikrafttræden ikke har pasningsgaranti, kan ikke hæve  

 forældrenes egenbetaling til over 30 pct. før fra det tidspunkt, hvor  

 kommunen  

 indfører pasningsgaranti.
 Hvis en kommune mod  

 forventning ikke kan opfylde pasningsgarantien, det vil sige, at forældrene  

 ikke kan anvises en plads fra det tidspunkt, hvor pladsen skal være til  

 rådighed for forældrene efter frister fastsat efter § 15 a, stk. 2 og 5,  

 foreslås det, at kommunen forpligtes til at dække udgifterne, hvis forældrene  

 får tilbud om en plads i et dagtilbud i en anden kommune eller indgår aftale  

 om  

 privat pasning efter § 26.
 Ved plads i en anden kommune  

 dækker tilskuddet bruttodriftsudgifterne ved denne plads, så forældrene ingen  

 udgifter får ved denne.
 Ved aftale om pasning efter  

 § 26 kan tilskuddet maksimalt udgøre, hvad der svarer til kommunens  

 gennemsnitlige  

 bruttodriftsudgifter pr. plads i et dagtilbud til aldersgruppen.
 Tilskuddet ydes indtil det  

 tidspunkt, hvor kommunen kan tilbyde en plads, og forældrene med rimeligt  

 opsigelsesvarsel  

 kan frigøre sig fra betaling for en anden plads eller aftale om privat  

 pasning.
 Med de foreslåede regler  

 holdes forældrene som udgangspunkt fri for betaling, og de almindelige regler  

 om tilskuddets størrelse og forældrenes egenbetaling gælder således ikke ved  

 brud på pasningsgarantien.
 Familie- og forbrugerministeren  

 fastsætter nærmere regler om kommunens dækning af forældrenes udgifter, hvis  

 kommunen bryder pasningsgarantien.
Desuden foreslås det, at  

 kommunen forpligtes til med virkning fra den 1. i den følgende måned efter  

 brud  

 på pasningsgarantien at hæve tilskuddet efter § 15, stk. 1, til mindst 70  

 pct.  

 af bruttodriftsudgifterne.
Det svarer til forpligtelsen efter de gældende  

 regler i § 15 a, stk. 3, om at ophøre med at give nedsat tilskud, hvis  

 kommunen  

 ikke kan opfylde pasningsgarantien.
 Det foreslås endvidere, som  

 efter den gældende bestemmelse i § 15 a, stk. 4, at kommunen i ganske særlige  

 og enkeltstående tilfælde, hvor kommunen ikke kan tilbyde en plads inden for  

 fristen, kan undlade at forhøje tilskuddet til forældrene, hvis kommunen  

 inden  

 for yderligere én måned kan anvise en plads til barnet.
Endelig foreslås det, at den  

 gældende bemyndigelse til socialministeren til at fastsætte nærmere regler om  

 pasningsgarantien, herunder om frister for anvisning af plads og om  

 nedsættelse  

 af tilskud ændres til en bemyndigelse for familie- og forbrugerministeren og  

 suppleres med en bemyndigelse til at fastsætte nærmere regler om tilskud til  

 forældrene, hvis kommunen bryder pasningsgarantien.
Det foreslås, at familie-  

 og forbrugerministeren herunder viderefører bestemmelsen i § 6, stk. 4, i  

 bekendtgørelse om kommunens tilskud til brug for dagtilbud til børn,  

 forældrenes egenbetaling og fripladstilskud m.v. om, at forældre, der er  

 berettiget til hel eller delvis økonomisk eller socialpædagogisk friplads,  

 friholdes fra at få nedsat tilskuddet fra kommunen fra 70 pct. til 67 pct. af  

 de budgetterede bruttodriftsudgifter.
 Kommuner, der har indført  

 pasningsgaranti eller har besluttet at indføre pasningsgaranti i løbet af  

 2004,  

 kan ikke ophæve pasningsgarantien efter lovens ikrafttræden.
For at give kommuner, der  

 ikke har pasningsgaranti, mulighed for at imødekomme kravet om  

 pasningsgaranti  

 foreslås det, at disse kommuner som en overgangsordning senest fra 1. juli  

 2005  

 skal tilbyde pasningsgaranti fra barnet er 9 måneder.
Samtidig kan kommunen  

 fra  

 det tidspunkt, hvor der tilbydes pasningsgaranti fra 9 måneder, nedsætte  

 kommunens tilskud til 69 pct. af de budgetterede bruttodriftsudgifter.  

 Kommunerne kan selvfølgelig indføre pasningsgaranti tidligere og nedsætte  

 kommunens tilskud i overensstemmelse hermed.
 Alle kommuner skal have  

 etableret pasningsgaranti for børn i alderen 6 måneder og indtil skolestart  

 senest  

 1. juli 2006.
Økonomiske  

 og administrative konsekvenser for det offentlige Lovforslaget om en  

 landsdækkende pasningsgaranti skønnes at kunne medføre merudgifter i perioden  

 2005-2008 i størrelsesordenen i alt 400 mio. kr., når garantien er fuldt  

 indfaset.
Skønnet er baseret på foreløbige beregninger.
De samlede økonomiske  

 og administrative konsekvenser for det offentlige afhænger af en række  

 faktorer, bl.a. antallet af børn på venteliste, antallet af børn i dagtilbud,  

 udviklingen i børnetallet og prisen på en plads i dagtilbud.
De foreløbige  

 beregninger er baseret på statistiske oplysninger, der er op til 1½ år gamle  

 og  

 derfor vil skulle opdateres.
De endelige beregninger vil blive foretaget på  

 grundlag af nyere statistiske oplysninger, når de foreligger i løbet af  

 vinteren 2005-2005.
 Kommunerne vil blive  

 kompenseret for merudgifterne ved en landsdækkende pasningsgaranti over  

 bloktilskuddet.
 Lovforslagets økonomiske  

 konsekvenser skal forhandles med de kommunale parter.
Økonomiske konsekvenser for erhvervslivet Lovforslaget forventes ikke  

 at medføre konsekvenser for erhvervslivet.
Administrative  

 konsekvenser for erhvervslivet Lovforslaget forventes ikke  

 at medføre konsekvenser for erhvervslivet.
Miljømæssige konsekvenser Lovforslaget har ingen  

 miljømæssige konsekvenser.
Forholdet  

 til EU-retten Lovforslaget indeholder ikke  

 EU-retlige aspekter.
Høring Lovforslaget er sendt til  

 høring hos Børne- og Ungdomspædagogernes Landsforbund (BUPL), Pædagogisk  

 Medhjælper Forbund (PMF), Forbundet af Offentligt Ansatte (FOA),  

 Landsforeningen af Socialpædagoger (LFS), Daginstitutionernes  

 Lands-Organisation (DLO), Landsforeningen af forældre til børn i  

 daginstitutioner  

 (FOLA), Socialpædagogernes Landsforbund (SL), KL, Københavns og Frederiksberg  

 Kommuner, Amtsrådsforeningen i Danmark, Socialchefforeningen, Børne- og  

 Kulturchefforeningen,  

 Børnerådet, Det  

 Centrale Handicapråd og De Samvirkende Invalideorganisationer (DSI).
Lovforslagets  

 konsekvenser i hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser  

 for stat, kommuner og amtskommuner Ingen Forslaget skønnes at  

 kunne medføre merudgifter for kommunerne i perioden 2005-2008 i  

 størrelsesordenen  

 i alt 400 mio. kr.
Kommunerne kompenseres over bloktilskuddet Administrative konsekvenser  

 for stat, kommuner og amtskommuner Ingen Ingen Økonomiske konsekvenser  

 for erhvervslivet Ingen Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Forholdet til  

 EU-retten Forslaget indeholder  

 ikke EU-retlige aspekter Bemærkninger til  

 lovforslagets enkelte bestemmelser Til § 1 Til nr. 1 Det foreslås, at tilskudsprocenten  

 i § 15 til brug for dagtilbud efter §§ 9-11 ændres fra 70 pct. til mindst 67  

 pct. som følge af, at der indføres landsdækkende pasningsgaranti.
Med  

 bestemmelsen præciseres det, at alle kommuner yder tilskud på mindst 67 pct.  

 af  

 de budgetterede bruttodriftsudgifter ved ophold i dagtilbuddet, men har  

 mulighed for at yde højere tilskud.
 Ændringen af ordet  

 driftsudgifter til nettodriftsudgifter og bruttodriftsudgifter  

 i § 15 sker alene for at præcisere, at  

 bruttodriftsudgifter er udgangspunktet for beregning af tilskud og  

 egenbetaling.
Til nr. 2 Ændringen er af teknisk  

 karakter.
Med ændringen præciseres det, at det er den faktiske  

 tilskudsprocent  

 for en plads i et dagtilbud i opholdskommunen, der skal lægges til grund for  

 beregningen af tilskuddet, når forældre anvender tilskuddet til brug for en  

 plads i en anden kommune end opholdskommunen.
I de tilfælde, hvor  

 dagtilbuddet  

 i udførerkommunen er billigere end i opholdskommunen, beregnes tilskuddet ud  

 fra opholdskommunens faktiske tilskudsprocent som en andel af  

 udførerkommunens  

 budgetterede bruttodriftsudgifter pr. plads i det benyttede dagtilbud.
Til nr. 3 Ændringen er af teknisk  

 karakter.
Som følge af ressortomlægningen, jf. kongelig resolution af 2.  

 august  

 2004, er dagtilbudsområdet flyttet fra Socialministeriet til Ministeriet for  

 familie- og forbrugeranliggender.
Bemyndigelsen gives derfor til ministeren  

 for  

 familie- og forbrugeranliggender i stedet for til socialministeren.
Til nr. 4 § 15 a ændres som følge  

 af indførelse af landsdækkende pasningsgaranti.
I stk. 1 foreslås det,  

 at pasningsgarantien skal tilbydes i et dagtilbud efter §§ 9-11. Det vil sige  

 i  

 en daginstitution, i kommunal dagpleje eller i en puljeordning.
Kommunen kan  

 således ikke opfylde pasningsgarantien ved at tilbyde forældrene et tilskud  

 til  

 privat pasning efter § 26 eller et tilskud til brug for pasning af egne børn  

 efter § 26 a, hvis forældrene ønsker en plads i et dagtilbud.
 Stk. 2 svarer til den  

 gældende bestemmelse i § 15 a, stk. 2, med undtagelse af, at  

 bemyndigelsesbestemmelsen  

 er flyttet til stk. 5.
I stk. 3 foreslås det,  

 at kommunen, hvis den bryder pasningsgarantien, forpligtes til at dække  

 udgifterne, hvis forældrene får tilbud om en plads i et dagtilbud i en anden  

 kommune eller indgår aftale om privat pasning efter § 26. Ved plads i en  

 anden  

 kommune dækker tilskuddet bruttodriftsudgifterne ved denne plads, så  

 forældrene  

 ingen udgifter får ved denne.
Ved aftale om pasning efter § 26 kan tilskuddet  

 maksimalt udgøre, hvad der svarer til kommunens gennemsnitlige  

 bruttodriftsudgifter  

 pr. plads i et dagtilbud til aldersgruppen.
Tilskuddet ydes indtil det  

 tidspunkt, hvor kommunen kan tilbyde en plads, og forældrene med rimeligt  

 opsigelsesvarsel  

 kan frigøre sig fra betaling for en anden plads eller aftale om privat  

 pasning.
 Med de foreslåede regler  

 holdes forældrene som udgangspunkt fri for betaling, og de almindelige regler  

 om tilskuddets størrelse og forældrenes egenbetaling gælder således ikke ved  

 brud på pasningsgarantien.
 Ministeren fastsætter  

 nærmere regler om kommunens dækning af forældrenes udgifter, hvis kommunen  

 bryder pasningsgarantien.
Det foreslås endvidere  

 at opretholde bestemmelsen om, at kommunens tilskud til brug for en plads i  

 dagtilbud skal udgøre mindst 70 pct. af bruttodriftsudgifterne, hvis kommunen  

 ikke kan tilbyde forældrene en plads fra det tidspunkt, hvor de efter de  

 fastsatte frister skal have anvist en plads i et dagtilbud.
Denne bestemmelse  

 gælder ikke kun i forhold til det eller de børn, der ikke kan få en plads fra  

 garantidatoen, men for fastsættelse af tilskud til plads i alle dagtilbud,  

 der  

 er omfattet af pasningsgarantien.
I stk. 4 foreslås det,  

 som efter den gældende bestemmelse i § 15 a, stk. 4, at kommunen i ganske  

 særlige og enkeltstående tilfælde kan undlade at forhøje tilskuddet, hvis  

 kommunen inden yderligere én måned efter det tidspunkt, hvor barnet skulle  

 have  

 anvist en plads efter de fastsatte frister, kan anvise barnet en plads.
Der  

 henvises i øvrigt til Gældende ret under de almindelige  

 bemærkninger.
 Det foreslås i stk. 5,  

 at familie- og forbrugerministeren bemyndiges til at fastsætte nærmere regler  

 om pasningsgarantien, herunder om frister for anvisning af plads og om  

 tilskud  

 til forældrene, hvis kommunen ikke kan opfylde pasningsgarantien.
Det foreslås i stk. 6,  

 at kommuner, som ved lovens ikrafttræden ikke har pasningsgaranti efter  

 lovens  

 bestemmelser, som en overgangsordning senest 1. juli 2005 skal tilbyde  

 pasningsgaranti fra 9 måneders alderen, hvis kommunen ikke fra denne dato  

 indfører pasningsgaranti fra 6 måneders alderen.
Kommuner, som benytter  

 overgangsordningen, kan samtidig nedsætte kommunens tilskud til dagtilbud til  

 mindst 69 pct. af de budgetterede driftsudgifter.
Til § 2 Til nr. 1 Loven foreslås at træde i kraft dagen  

 efter bekendtgørelsen i Lovtidende.
Kommuner, som har indført pasningsgaranti  

 efter § 15 a ved lovens ikrafttræden, kan således ikke ophæve  

 pasningsgarantien.
Til nr. 2 Det foreslås, at pasningsgarantien, som  

 fastsat i § 15 a, stk. 1 og 2, skal være indført i alle kommuner senest 1.  

 juli  

 2006. Der er intet til hinder for, at kommunen indfører pasningsgaranti  

 tidligere og med mulighed for at nedsætte tilskuddet.
Indtil 1. juli 2005  

 finder § 15, som gældende indtil denne lovs ikrafttræden, fortsat anvendelse  

 for kommuner uden pasningsgaranti.
Til nr. 3 Efter de gældende regler skal kommunen  

 fastsætte forældrenes egenbetaling for et regnskabsår ad gangen på grundlag  

 af  

 dagtilbuddenes budgetter.
Kommunen skal desuden give forældrene meddelelse om  

 betalingens  

 størrelse senest én måned før en ændring af egenbetalingen, det vil sige  

 senest  

 med udgangen af november måned, jf. § 22 i Socialministeriets bekendtgørelse  

 nr. 890 af 6. november 2003 om kommunens tilskud til brug for dagtilbud til  

 børn, forældrenes egenbetaling og fripladstilskud m.v.
 For at give kommuner, der ikke har  

 pasningsgaranti ved lovens ikrafttræden, mulighed for at vedtage budgetterne  

 for overgangsordningen efter § 15 a, stk. 6, senest med virkning fra 1. juli  

 2005 eller pasningsgaranti fra 6 måneders alderen foreslås det, at kommunerne  

 i  

 2005 kan fastsætte egenbetalingen efter §§ 15 og 15 a senest med udgangen af  

 april måned 2005.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social  

 service, jf. lovbekendtgørelse nr. 708 af  

 29. juni 2004, foretages følgende ændringer:
 1.  


  

 § 15, stk. 1  

, affattes således:
 § 15.  

  

 Opholdskommunen giver forældre med børn et tilskud  

 til brug for dagtilbud efter §§ 9-11. Opholdskommunens tilskud svarer  

 til 70 pct. og forældrenes egenbetaling til 30 pct. af de budgetterede  

 udgifter ved ophold i dagtilbuddet i opholdskommunen, bortset fra  

 ejendomsudgifter, herunder husleje og vedligeholdelse, jf. dog stk. 4, 5 og  

 6.
»§ 15.  

  

 Opholdskommunen giver forældre med børn et tilskud til brug for  

 dagtilbud efter §§ 9-11. Opholdskommunens tilskud svarer til mindst 67 pct.  

 og forældrenes egenbetaling til højst 33 pct. af de budgetterede  

 bruttodriftsudgifter ved ophold i dagtilbuddet i opholdskommunen, bortset fra  

 ejendomsudgifter, herunder husleje og vedligeholdelse, jf. dog stk. 4, 5 og  

 6.« Stk. 2.  

  

 Ved  

 optagelse i daginstitution i opholdskommunen beregnes tilskud på grundlag af  

 udgifterne ved driften af den enkelte daginstitution eller på grundlag af de  

 gennemsnitlige udgifter ved driften af daginstitutioner af samme type i  

 kommunen.
Tilskud for ophold i ordninger efter § 11 beregnes dog på  

 grundlag af udgifterne ved driften af den enkelte ordning, jf. § 144,  

 stk. 3.
 Stk. 3.  

  

 Ved  

 optagelse i kommunal dagpleje i opholdskommunen beregnes tilskud på grundlag  

 af de gennemsnitlige udgifter ved ophold i den kommunale dagpleje.
 2.  


  

 § 15, stk. 4,  

  

 affattes  

 således:
Stk. 4.  

  

 Ved  

 optagelse i dagtilbud i en anden kommune end opholdskommunen beregnes  

 opholdskommunens tilskud således, at det svarer til 70 pct. af de  

 gennemsnitlige  

 driftsudgifter pr. plads for dagtilbud i opholdskommunen beregnet for den  

 aldersgruppe, som barnet tilhører.
Tilskuddet kan dog højst udgøre 70 pct. af  

 de budgetterede driftsudgifter pr. plads i det benyttede dagtilbud som  

 beregnet af udførerkommunen, jf. dog stk. 5 og 6. Opholdskommunen betaler  

 tilskuddet direkte til udførerkommunen.
Forældrene betaler forskellen mellem  

 tilskuddet fra opholdskommunen og driftsudgiften pr. plads i det benyttede  

 dagtilbud som beregnet i udførerkommunen.
»Stk. 4.  

  

 Ved optagelse i  

 dagtilbud i en anden kommune end opholdskommunen beregnes opholdskommunens  

 tilskud  

 således, at det svarer til de gennemsnitlige nettodriftsudgifter pr. plads  

 for dagtilbud i opholdskommunen beregnet for den aldersgruppe, som barnet  

 tilhører.
Tilskuddet kan dog højst svare til opholdskommunens tilskudsprocent  

 for aldersgruppen beregnet af de budgetterede bruttodriftsudgifter pr. plads  

 i det benyttede dagtilbud i udførerkommunen, jf. dog stk. 5 og 6.  

 Opholdskommunen  

 betaler tilskuddet direkte til udførerkommunen.
Forældrene betaler forskellen  

 mellem tilskuddet fra opholdskommunen og bruttodriftsudgiften pr. plads i det  

 benyttede dagtilbud som beregnet i udførerkommunen.« Stk. 5.  

  

 Opholdskommunen  

 kan, hvis forældre vælger et dagtilbud i en anden kommune end  

 opholdskommunen, beslutte at give et ekstra tilskud til udførerkommunen for  

 enten at reducere udførerkommunens udgifter, reducere egenbetalingen eller  

 begge dele.
Opholdskommunen betaler det ekstra tilskud direkte til  

 udførerkommunen.
 Stk. 6.  

  

 Socialministeren  

 fastsætter nærmere regler om tilskud og egenbetaling efter stk. 1 og 4 samt  

 § 26 og kan herunder bestemme, at tilskuddet skal forhøjes under hensyn  

 til forældrenes økonomiske forhold og børnenes særlige behov for ophold i  

 dagtilbud.
 3.  

  

 I  

  

 § 15, stk. 6  

  

 , ændres  

 »Socialministeren« til: »Familie- og forbrugerministeren«.
Stk. 7.  

  

 Tilskud  

 og egenbetaling efter stk. 1 fastsættes for et regnskabsår ad gangen på  

 grundlag af dagtilbuddenes budgetter.
Dette gælder dog ikke for  

 puljeordninger, jf. § 11.
 4.  


  

 §  

 15 a  

  

 affattes således:
 § 15 a.  

  

 Kommuner, som tilbyder en  

 pasningsgaranti i dagtilbud efter §§ 9-11, kan nedsætte tilskuddet for ophold  

 dagtilbud til minimum 67 pct. af de budgetterede udgifter, jf. § 15, stk. 1  

 og 4.
 »  

 15 a.  

  

 Kommunen tilbyder  

 forældre pasningsgaranti i dagtilbud efter §§ 9-11.
Stk. 2.  

  

 Pasningsgarantien indebærer, at kommunen har pligt til at anvise  

 plads i et dagtilbud, jf. §§ 9-11, til alle børn i aldersgruppen over 26 uger  

 og indtil barnets skolestart.
Socialministeren fastsætter nærmere regler om  

 pasningsgarantien, herunder frister for anvisning af plads og om nedsættelse  

 af tilskuddet.
 Stk. 2.  

  

 Pasningsgarantien indebærer, at kommunen har pligt til at anvise  

 plads i et dagtilbud, jf. §§ 9-11, til alle børn i aldersgruppen over 26 uger  

 og indtil barnets skolestart.
Stk. 3.  

  

 Hvis kommunen ikke kan anvise en plads i et dagtilbud fra den  

 dato, hvor barnet efter de regler, der er fastsat efter stk. 2, skal anvises  

 en plads, betragtes det som brud på pasningsgarantien.
Kommunen har herefter  

 pligt til med virkning fra den 1. i den følgende måned at ophøre med at give  

 nedsat tilskud efter stk. 1.
Stk. 3. Hvis  

 kommunen ikke kan anvise en plads i et dagtilbud fra den dato, hvor barnet  

 efter de regler, der er fastsat efter stk. 2 og 5, skal anvises en plads,  

 betragtes det som brud på pasningsgarantien.
Kommunen skal herefter med  

 virkning fra det tidspunkt, hvor pladsen skulle være til rådighed, dække  

 udgifterne til privat pasning efter § 26, dog maksimalt kommunens  

 gennemsnitlige  

 bruttodriftsudgifter pr. plads for dagtilbud i kommunen til den pågældende  

 aldersgruppe eller bruttodriftsudgifterne til en dagtilbudsplads efter §§  

 9-11 i en anden kommune.
Tilskuddet til forældrene ydes indtil det tidspunkt,  

 hvor kommunen kan tilbyde en plads, og forældrene er frigjort fra betaling  

 for en anden plads.
Kommunen har endvidere pligt til med virkning fra den 1.  

 i den følgende måned efter brud på pasningsgarantien at hæve tilskuddet efter  

 § 15, stk. 1, til mindst 70 pct.
 Stk. 4.  

  

 I ganske  

 særlige og enkeltstående tilfælde, hvor kommunen ikke kan tilbyde en plads  

 inden for fristerne, kan kommunen uanset stk. 3 fortsat give nedsat tilskud,  

 hvis kommunen inden for yderligere 1 måned kan anvise en plads til barnet.
 Stk. 4.  

  

 I ganske  

 særlige og enkeltstående tilfælde, hvor kommunen ikke kan tilbyde en plads  

 inden for fristerne, kan kommunen undlade at forhøje tilskudsprocenten uanset  

 bestemmelsen i stk. 3, 4. pkt., hvis kommunen inden for yderligere én måned  

 kan anvise en plads til barnet.
 Stk. 5.  

  

 Familie-  

 og forbrugerministeren fastsætter nærmere regler om pasningsgarantien,  

 herunder om frister for anvisning af plads og tilskud til forældrene efter  

 stk. 3.
Stk. 6.  

  

 Kommuner, som ved denne lovs ikrafttræden ikke har pasningsgaranti, jf. stk.1  

 og 2, skal senest 1. juli 2005 tilbyde pasningsgaranti til alle børn i  

 aldersgruppen 9 måneder og indtil skolestart.
Samtidig hermed kan kommunen  

 nedsætte kommunens tilskud for ophold i dagtilbud til mindst 69 pct. af de  

 budgetterede bruttodriftsudgifter.« § 2 Loven træder i kraft dagen efter bekendtgørelsen  

 i Lovtidende, jf. dog stk. 2 og 3.
 Stk. 2.  

  

 Kommuner, som ved lovens ikrafttræden ikke har pasningsgaranti efter § 15 a,  

 skal senest 1. juli 2006 etablere pasningsgaranti som affattet ved denne lovs  

 § 15 a, stk. 1 og 2. Indtil 1. juli 2005 finder § 15, stk. 1, som gældende  

 indtil denne lovs ikrafttræden, fortsat anvendelse for kommuner uden  

 pasningsgaranti.
 Stk. 3.  

  

 Uanset  

 bestemmelsen i § 15, stk. 7, kan kommunen i år 2005 fastsætte betalingen  

 efter § 15 senest med udgangen af april måned 2005.
