Bekendtgørelse vedr. oplysning om andre landes deltagelse m.v. i multilaterale traktater I tilslutning til Udenrigsministeriets bekendtgørelse nr. 48 af 8. december 2009, Lovtidende C, meddeles det, at der med henblik på at tilvejebringe en så effektiv og aktuel oplysning om deltagerkredsen i en multilateral traktat, som Danmark har ratificeret, henvises til depositarens hjemmeside for nærmere oplysninger om andre landes deltagelse i den pågældende traktat.
Her vil evt. forbehold, erklæringer og indsigelser afgivet i forbindelse med ratifikationen af traktaten også være oplyst.
Hvor sådanne hjemmesider ikke er etableret og tilsvarende fyldestgørende information heller ikke er offentligt tilgængelig, vil oplysninger om andre landes deltagelse som hidtil ske i særskilte successive bekendtgørelser i Lovtidende C.
Oplysningerne vil endvidere altid kunne fås ved henvendelse til den myndighed, der har bekendtgjort Danmarks deltagelse i den pågældende traktat  typisk Udenrigsministeriet, (Asiatisk Plads 2, 1448 København K, telefon: 33920000; e-mail: um@um.dk).
 For indeværende kan henvises til følgende hjemmeside-adresser for de mest benyttede depositarer:
