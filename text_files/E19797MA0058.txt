En kunstnerbureauforening har rejst spørgsmål om den afgiftsmæssige  

 stilling for den af nogle af foreningens medlemmer udøvede rådgivning  

 (management). Det var oplyst, at rådgivningen har til formål at udvikle og  

 forbedre udøvende kunstneres færdigheder i sceneoptræden, herunder også valg  

 af kostumer og repertoirer mv.
Rådgivningen ydes til og betales af den  

 pågældende kunstner, og betalingen omfatter dels vederlag for det udførte  

 arbejde, dels udgifter til fotografiske optagelser, plakater, brochurer o  

 lign.
 Nævnet har truffet afgørelse om, at den omhandlede virksomhed omfattes af  

 afgiftspligten, idet den efter nævnets opfattelse ikke kan henføres til  

 undtagelsesbestemmelsen i lovens § 2, stk. 3, punkt 1 (kunstnerisk  

 virksomhed).
