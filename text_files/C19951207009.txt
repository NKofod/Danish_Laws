(Til menighedsrådene) Finansministeriet har den 6. juli 1995 udsendt cirkulære om udvidet adgang  

 til flyttegodtgørelse.
Som bilag til Finansministeriets cirkulære er optrykt  

 aftale af 4. juli 1995 om forsøgsordning med udvidet adgang til  

 flyttegodtgørelse.
 Aftalen af 4. juli 1995 om forsøgsordning med udvidet adgang til  

 flyttegodtgørelse er et led i aftaleforhandlingerne pr. 1. april 1995 mellem  

 Finansministeriet og centralorganisationerne.
 Aftalen, der sammen med Finansministeriets cirkulære er optrykt som bilag  

 til dette cirkulære, er indgået for perioden 1. april 1995 til 31. marts  

 1997.
 Der er herefter i perioden frem til 31. marts 1997 mulighed for, at  

 menighedsrådene i tilfælde, hvor der af menighedsrådet konkret skønnes at  

 foreligge fornødent behov for dækning af yderligere flytteudgifter, kan give  

 en ansøger til en stilling som kirkefunktionær i lønrammesystemet tilsagn om  

 en ydelse, der supplerer den flyttegodtgørelse, som ansøgeren har ret til  

 efter gældende aftaler og overenskomster.
 De nærmere betingelser for anvendelse af aftalen fremgår af pkt. 6 i  

 Finansministeriets cirkulære af 6. juli 1995 om udvidet adgang til  

 flyttegodtgørelse.
 Ydelse af flyttegodtgørelse efter aftalen vil af menighedsrådet skulle  

 forelægges stiftsøvrigheden til godkendelse.
 Cirkulæret har virkning fra den 1. april 1995.
 Kirkeministeriet, den 10. november 1995.
 P.M.V.
 E.B.
Steffen Brunes /Merete C.
Kjær fuldmægtig CIRKULÆRE OM UDVIDET ADGANG TIL FLYTTEGODTGØRELSE (Til samtlige ministerier mv.) 1. Som led i aftaleforhandlingerne pr. 1. april 1995 har Finansministeriet  

 den 4. juli 1995 indgået aftale med Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation om en forsøgsordning med udvidet adgang til  

 flyttegodtgørelse.
 Aftalen, der er optrykt som bilag, er indgået i perioden 1. april 1995 -  

 31. marts 1997.
 2. Den aftalte ordning er etableret med det formål at fremme  

 mobiliteten ved at give ansættelsesmyndighederne mulighed for i videre omfang  

 end efter de almindelige regler at godtgøre merudgifter, der har tilknytning  

 til forflyttelse.
 3. Aftalen gælder for tjenestemænd og tjenestemandslignende  

 ansatte, der er omfattet af Finansministeriets cirkulære af 4. juli 1995 om  

 flyttegodtgørelse.
 Endvidere gælder aftalen for medarbejdere, der er ansat i henhold til de  

 fællesoverenskomster, som Finansministeriet har indgået med henholdsvis  

 Statsansattes Kartel, Statstjenestemændenes Centralorganisation II og  

 Overenskomstansattes Centralorganisation og for ansatte, der er omfattet af  

 den med Akademikernes Centralorganisation indgåede overenskomst for  

 akademikere i staten.
 Aftalen omfatter ligeledes medarbejdere, der er ansat i henhold til  

 overenskomster, der er indgået med organisationer tilsluttet  

 centralorganisationerne, og som indeholder regler om ret til  

 flyttegodtgørelse i nærmere angivet omfang.
 4. Den aftalte ordning kan også anvendes for medarbejdere, der er  

 ansat efter overenskomster, der indgås efter delegation fra  

 Finansministeriet, og som er omfattet af centralorganisationernes  

 forhandlingsområde, og som indeholder bestemmelser om flyttegodtgørelse.
 5. Aftalen indebærer, at den enkelte ansættelsesmyndighed i  

 tilfælde, hvor der konkret skønnes at foreligge fornødent behov for dækning  

 af yderligere flytteudgifter, kan give en ansøger til en stilling tilsagn om  

 en ydelse, der supplerer den flyttegodtgørelse, som ansøgeren har ret til  

 efter gældende aftaler og overenskomster.
Det følger heraf eksempelvis, at der kan tilbydes supplerende ydelse ved  

 ansøgt forflyttelse i forbindelse med forfremmelse og ansøgt forflyttelse  

 uden forfremmelse for så vidt angår tjenestemænd og tjenestemandslignende  

 ansatte samt medarbejdere, der er omfattet af overenskomsten for akademikere  

 i staten.
Med hensyn til medarbejdere, der er ansat i henhold til  

 fællesoverenskomsterne med henholdsvis Statsansattes Kartel,  

 Statstjenestemændenes Centralorganisation II og Overenskomstansattes  

 Centralorganisation kan der gives tilsagn om supplerende ydelse ved ansøgt  

 forflyttelse i forbindelse med forfremmelse.
 6. Anvendelse af aftalen er betinget af, at der er tale om en  

 allerede ansat medarbejder, der søger en anden stilling inden for eller uden  

 for ansættelsesområdet.
 Ligeledes er det en betingelse, at der i forvejen er hjemmel til i det  

 konkrete tilfælde at yde flyttegodtgørelse i et eller andet omfang inden for  

 rammerne af den aftale om flyttegodtgørelse, der er udsendt med det i pkt. 3  

 nævnte cirkulære.
 Som yderligere betingelse fremgår det af aftalen, at den supplerende  

 ydelse, der kan gives tilsagn om, i henseende til art og størrelse er  

 maksimeret til den flyttegodtgørelse, som i medfør af kapitel 2 i forannævnte  

 flyttegodtgørelsesaftale tilkommer medarbejdere, der forflyttes uansøgt.
 Aftalen finder ikke anvendelse for flytninger, som er omhandlet i § 1,  

 stk. 2, og kapitel 5 i aftalen om flyttegodtgørelse.
 7. Den supplerende ydelse, der kan udbetales inden for det nævnte  

 maksimum, kan bestå i såvel højere beløb end efter de gældende satser som  

 dækning af former for flytteudgifter, som de gældende regler ikke giver ret  

 til.
Eksempelvis kan der således ved ansøgt forflyttelse i forbindelse med  

 forfremmelse som yderligere supplerende godtgørelse tilbydes et beløb op til  

 satsen for fuld godtgørelse.
Samtidig eller som alternativ ydelse kan der  

 gives tilsagn om hel eller delvis dækning af de handelsomkostninger, der  

 tilkommer en uansøgt forflyttet medarbejder.
 Tilsvarende kan der ved ansøgt forflyttelse uden forfremmelse gives  

 tilsagn om f.eks. fuld dækning af udgifter ved bohavets flytning alene eller  

 kombineret med delvis eller fuld dækning af nogle eller samtlige de former  

 for flytteudgifter, som ikke ellers tilkommer en medarbejder, der forflyttes  

 efter ansøgning uden forbindelse med forfremmelse.
8. Det er ved aftalen med centralorganisationerne forudsat, at  

 forsøgsordningen vurderes ved aftaleperiodens udløb.
Til brug herfor vil  

 ministerierne ved en efterfølgende henvendelse blive anmodet om at  

 tilvejebringe oplysninger om ordningens anvendelse i tidsrummet 1. oktober  

 1995 - 30. september 1996.
 9. Cirkulæret har virkning fra 1. april 1995.
Finansministeriet Den 6. juli 1995 P.M.V.
 E.B.
Svend Erik Jacobsen Bilag AFTALE OM FORSØGSORDNING MED UDVIDET ADGANG TIL FLYTTEGODTGØRELSE § 1.  Aftalen er indgået for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af de underskrivende centralorganisationer eller  

 organisationer tilsluttet disse.
 § 2.  Som godtgørelse for udgifter i forbindelse med  

 en flytning kan en ansat, der søger en anden stilling inden for eller uden  

 for ansættelsesområdet, af ansættelsesmyndigheden tilbydes ydelser, der  

 supplerer den flyttegodtgørelse, der tilkommer den ansætte i henhold til  

 regler i gældende aftaler og overenskomster.
 § 3.  I forbindelse med opnåelse af ydelser som nævnt  

 i § 2 kan der ikke i nogen henseende ydes en flyttegodtgørelse, der er mindre  

 end den, der i det konkrete tilfælde tilkommer den ansatte i henhold til  

 gældende aftaler og overenskomster.
§ 4.  De ydelser, der kan tilbydes i henhold til § 2,  

 er i henseende til art og størrelse maksimeret til den flyttegodtgørelse, der  

 i medfør af kapitel 2 i aftale af 4. juli 1995 tilkommer medarbejdere, der  

 forflyttes uansøgt, jf.
Finansministeriets cirkulære af 4. juli 1995 om  

 flyttegodtgørelse.
 § 5.  Aftalen har virkning fra 1. april 1995 og  

 udløber den 31. marts 1997.
København, den 4. juli 1995 Statsansattes Kartel Finansministeriet Ove Hygum  P.M.V.
 E.B.
