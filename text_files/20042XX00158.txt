Skriftlig fremsættelse (13. april 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om borteblevne (Ændring af betingelserne for at afsige  

 dødsformodningsdom) (Lovforslag nr.
L 152).
Lovforslagets hovedformål er at justere og modernisere  

 reglerne i lov om borteblevne om, hvilke betingelser der skal være opfyldt  

 for,  

 at domstolene kan afsige dødsformodningsdom.
En dødsformodningsdom indebærer,  

 at en forsvunden (»bortebleven«) person anses for død i retlig henseende  

 bl.a.  

 med den virkning, at boet kan skiftes, og at livsforsikringer og pensioner  

 mv.  

 kan udbetales til efterladte.
 Reglerne om de betingelser, der skal være opfyldt for at  

 afsige dødsformodningsdom, er ikke blevet ændret siden 1946, og navnlig må  

 lovens tidsfrister for, hvornår en sådan dom kan afsiges, anses for unødigt  

 lange under hensyn til nutidens kommunikationsmuligheder, samfærdselsforhold,  

 internationale politimæssige samarbejde, efterforskningsmuligheder mv.
 Flodbølgekatastrofen i Sydøstasien den 26. december 2004 har  

 endvidere aktualiseret spørgsmålet om, hvorvidt betingelserne for at anvende  

 lovens korte fristregel, der alene finder anvendelse i særlige tilfælde, bør  

 lempes.
 Lovforslaget indeholder følgende hovedpunkter:
 1)  

 	  

 De tidsmæssige  

 betingelser for afsigelse af dødsformodningsdom foreslås justeret på følgende  

 punkter:
   

 	  

 Lovens frister for,  

 hvornår en sag til dødsformodningsdom kan rejses, foreslås forkortet, således  

 at fristen normalt er 5 år i stedet for 10 år (lovens lange frist) og i  

 særlige  

 tilfælde 6 måneder i stedet for 1 år (lovens korte frist).
Reglerne om, hvor lang tid der skal gå, før der kan  

 rejses en sag om afsigelse af dødsformodningsdom vedrørende en forsvundet  

 person, bør ramme den rette balance mellem forskellige hensyn.
Under hensyn  

 til  

 en dødsformodningsdoms omfattende og indgribende retsvirkninger for den  

 borteblevne, hvis bo i givet fald bliver skiftet, er det væsentligt, at  

 fristerne er så lange, at man kan gå ud fra, at en person, der ikke har givet  

 livstegn inden fristens udløb, normalt er død.
På den anden side tilsiger  

 hensynet til de efterladte m.v., at fristerne ikke er længere, end det er  

 nødvendigt, dels fordi det ofte kan have væsentlig økonomisk og juridisk  

 betydning for de pårørende at få en retlig afklaring, dels fordi de  

 efterladte  

 også følelsesmæssigt kan have behov for, at der officielt sættes et punktum.
Under hensyn til nutidens stærkt forøgede  

 kommunikationsmuligheder  herunder udbredelsen af (mobil)telefoni og  

 anvendelsen af internetkommunikation  forbedrede samfærdselsforhold, et  

 øget  

 internationalt politimæssigt samarbejde og generelt forbedrede muligheder for  

 eftersøgning og efterforskning finder Justitsministeriet, at det i dag må  

 anses  

 for langt mindre sandsynligt end dengang, de gældende fristregler blev  

 udformet  

 omkring 2. verdenskrigs afslutning, at en bortebleven person kan være  

 forsvundet gennem en længere årrække uden at have haft mulighed for at give  

 livstegn fra sig, og uden, at der har kunnet skaffes nogen efterretninger om  

 den pågældende.
På den baggrund er der efter Justitsministeriets opfattelse  

 ikke behov for, at den almindelige frist for afsigelse af dødsformodningsdom  

 er  

 længere end 5 år.
Forslaget ændrer ikke på gældende ret med hensyn til,  

 hvornår en person kan anses som »bortebleven« i lovens forstand.
Dette  

 betyder,  

 at det fortsat vil være nødvendigt for at afsige dødsformodningsdom, at  

 mulighederne for at fremskaffe bevismateriale vedrørende den pågældende  

 persons  

 færden kan anses for udtømte.
Det vil således ikke i sig selv være  

 tilstrækkeligt, at sagsøger forklarer, at han eller hun ikke har hørt fra den  

 forsvundne i 5 år.
De nævnte grunde til at halvere lovens lange frist gør sig  

 efter Justitsministeriets opfattelse tilsvarende gældende i forhold til  

 lovens  

 1-års frist, som gælder i tilfælde, hvor den pågældende var i livsfare, da  

 han  

 eller hun forsvandt, eller hvor der i øvrigt er en til vished grænsende  

 sandsynlighed for, at vedkommende er død.
Efter Justitsministeriets  

 opfattelse  

 er der ikke behov for, at den korte frist er længere end 6 måneder.
   

 	  

 Der skal efter  

 forslaget fortsat ske en offentlig indkaldelse af en bortebleven person (i  

 Statstidende mv.), før dødsformodningsdom kan afsiges, men det foreslås, at  

 den  

 frist, som mindst skal gives i indkaldelsen, nedsættes fra 3 måneder til 1  

 måned.
 Denne fristregel har til formål at sikre, at den  

 borteblevne eller personer, som ved, hvor den borteblevne opholder sig   

 hvis  

 den pågældende er i live  har rimelig tid til at nå at blive opmærksom  

 på  

 indkaldelsen og reagere herpå.
 På baggrund af den udvikling, der som nævnt er sket med  

 hensyn til bl.a. kommunikationsmuligheder og samfærdselsforhold, siden de  

 gældende regler trådte i kraft, er der efter Justitsministeriets opfattelse  

 ikke længere behov for, at der i alle tilfælde skal fastsættes en frist på  

 mindst 3 måneder.
Det foreslås, at bestemmelsen ændres således, at der skal  

 fastsættes en frist på mindst 1 måned.
Det forudsættes, at en frist på 1  

 måned  

 normalt vil være tilstrækkelig, men retten vil efter en konkret vurdering  

 kunne  

 fastsætte en længere frist, hvis der skønnes at være behov for det navnlig på  

 grund af forholdene på det sted, hvor den borteblevne er forsvundet.
Den  

 gældende regel i lovens § 12, stk. 3, om, at fristen højst må være 1 år,  

 foreslås samtidig ophævet.
Det foreslås endvidere, at det fremover skal være retten,  

 der står for at kundgøre indkaldelsen af den borteblevne i Statstidende og  

 andre relevante medier.
Herved vil retten ofte kunne beramme nyt retsmøde  

 hurtigere end i dag, hvor retten ved berammelsen må tage hensyn til, at  

 sagsøger skal have en passende tid til at sørge for at få indkaldelsen  

 kundgjort korrekt i overensstemmelse med de nærmere anvisninger.
 De foreslåede ændringer af lovens fristregler vil efter  

 Justitsministeriets opfattelse medføre, at den samlede tid, der i praksis  

 går,  

 før der kan afsiges dødsformodningsdom, vil blive mere end halveret i forhold  

 til i dag.
 2)  

 	  

 Betingelserne for at  

 rejse sag til dødsformodningsdom efter lovens korte frist (der som nævnt  

 nedsættes fra 1 år til 6 måneder) foreslås lempet lidt, således at denne  

 frist  

 finder anvendelse i tilfælde, hvor der efter en samlet vurdering af de  

 foreliggende omstændigheder er en særdeles høj grad af sandsynlighed for, at  

 den borteblevne person er død.
Der er tale om en meget begrænset lempelse af  

 kriterierne for, hvornår lovens korte frist kan anvendes.
Med den foreslåede  

 formulering vil domstolene i lidt videre omfang kunne anlægge en samlet  

 vurdering af sandsynligheden for, at den borteblevne er død, på grundlag af  

 alle relevante oplysninger.
Den foreslåede ændring vil navnlig kunne have betydning i  

 tilfælde som flodbølgekatastrofen i Sydøstasien i 2004, f.eks. hvor det  

 ligger  

 fast, at den borteblevne var i katastrofeområdet, men hvor der ikke kan  

 skaffes  

 sikre oplysninger om, hvor den pågældende nøjagtigt befandt sig, da  

 flodbølgen  

 ramte det relevante område.
I et sådant tilfælde vil oplysningerne om  

 forholdene på stedet, herunder om antallet af omkomne og tilskadekomne, og om  

 eftersøgningsindsatsen samt relevante personlige oplysninger om den  

 borteblevne  

 samlet set kunne medføre, at den eneste rimelige forklaring på, at den  

 borteblevne i (efter forslaget) 6 måneder ikke har givet noget livstegn og  

 ikke  

 har kunnet findes med myndighedernes bistand på stedet er, at den pågældende  

 er  

 omkommet ved naturkatastrofen.
3)  

 	  

 Endvidere foreslås en  

 ændring af lovens regel om, at kundgørelse af en offentlig indkaldelse skal  

 ske  

 i Statstidende og evt. i blade og radio.
Bestemmelsen foreslås skærpet,  

 således  

 at kundgørelsen  ud over i Statstidende  også skal ske i et eller  

 flere  

 medier, der er tilgængelige på det sted, hvor den borteblevne sidst vides at  

 have haft bopæl eller ophold.
Det foreslås samtidig hermed at skærpe bestemmelsen i §  

 12, stk. 2, 2. pkt., om kravene til kundgørelsen, dels således, at der også  

 bliver mulighed for at kundgøre indkaldelsen i f.eks.
TV eller på  

 Internettet,  

 dels således, at det gøres obligatorisk at kundgøre indkaldelsen i et andet  

 eller flere andre relevante medier ud over Statstidende.
 Lovforslagets udformning har været drøftet på møder med  

 repræsentanter for domstolene og Advokatsamfundet.
 Forslaget indebærer ikke en generel revision af loven, og  

 forslaget indeholder således ud over de nævnte justeringer alene visse  

 konsekvensændringer som følge af forskellige ændringer i retsplejeloven samt  

 enkelte ændringer af sproglig karakter.
Det foreslås, at loven træder i kraft dagen efter  

 bekendtgørelsen i Lovtidende.
En eventuel vedtagelse af lovforslaget i denne  

 folketingssamling vil dermed kunne få betydning også i sager vedrørende  

 borteblevne i forbindelse med flodbølgekatastrofen i Sydøstasien i december  

 2004.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
