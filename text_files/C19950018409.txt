(Til landets læger m.fl.) Indledning Af lovbekendtgørelse nr. 632 af 20. juli 1995 om udøvelse af lægegerning,  

 § 6, stk. 1, fremgår, at en læge under udøvelsen af sin virksomhed er  

 forpligtet til at udvise omhu og samvittighedsfuldhed.
Særligt for så vidt  

 angår ordination af afhængighedsskabende lægemidler har Sundhedssstyrelsen  

 uddybet det nærmere indhold af denne forpligtelse, senest i cirkulære nr. 110  

 af 28. juni 1993 om lægers ordination af afhængighedsskabende lægemidler.
I henhold til samme lovs § 5a, stk. 3, afgør Sundhedsstyrelsen, hvad der  

 skal forstås ved afhængighedsskabende stoffer.
Under henvisning til den  

 løbende ændring af forholdene på dette område, fx nye medikamenter,  

 oplysninger vedrørende brug/misbrug, kontrol m.m., har Sundhedsstyrelsen i  

 dette cirkulære fastsat reglerne for ordination af afhængighedsskabende  

 lægemidler, og i en særskilt vejledning, bilag 1, uddybet de særlige forhold,  

 der gør sig gældende for de forskellige stofgrupper.
Med hensyn til  

 behandlingen af personer for stofmisbrug er der i medfør af Lægelovens § 5f  

 opstillet særlige begrænsninger i retten til at ordinere metadon.
Disse er  

 uddybet i vejledningen, bilag 1, afsnit 2.
Generelle regler § 1.  Ved afhængighedsskabende lægemidler forstås - Morfin og morfinlignende smertestillende midler (opioide analgetika),  

 jf. bilag 1, afsnit 1.
 - Sovemidler og visse angstdæmpende midler (hypnotika, sedativa,  

 anxiolytika), jf. bilag 1, afsnit 3.
 - Visse lægemidler med centralstimulerende virkning, herunder Amfetamin  

 mv. samt appetithæmmende midler, som nærmere omtalt i bilag 1, afsnit 4.
 - Andre lægemidler med misbrugspotentiale, som nærmere omtalt i bilag 1,  

 afsnit 5.
 § 2.  Reglerne for lægers ordination af de i § 1  

 nævnte lægemidler uddybes i bilag 1.
 Stk. 2.  De særlige forhold, der gør sig gældende ved  

 behandling af stofmisbrugere, uddybes i bilag 1, afsnit 2.
 § 3.  Læger skal ved ordination af  

 afhængighedsskabende lægemidler være særlig opmærksom på, at der ved brug af  

 de ordinerede midler kan fremkaldes eller vedligeholdes  

 lægemiddelafhængighed.
 § 4.  Det vil normalt være uacceptabelt, at en læge  

 behandler sig selv med afhængighedsskabende lægemidler.
 Stk. 2.  Såfremt en læge har behov for behandling med  

 afhængighedsskabende lægemidler, bør behandlingen varetages af en anden læge.
 Stk. 3.  Skulle en læge undtagelsesvis have behov for at  

 ordinere medicin, indeholdende afhængighedsskabende stoffer til sig selv,  

 indskærpes det, at lægen ved ordination til sig selv udviser samme omhu og  

 samvittighedsfuldhed, som han bør udvise ved tilsvarende ordinationer til  

 patienter.
 Stk. 4.  En læge bør som hovedregel ikke ordinere  

 afhængighedsskabende lægemidler gennem længere tid til nærtstående.
Ordination til lægens sædvanlige patienter § 5.  Længerevarende behandling af patienter med  

 afhængighedsskabende lægemidler bør varetages/koordineres af patientens  

 sædvanlige læge.
 Stk. 2.  Har lægen patienter, der får  

 afhængighedsskabende lægemidler med regelmæssige mellemrum, bør lægen i  

 tilfælde af ferie eller lignende træffe aftale med patient og apotek og  

 eventuelt en anden læge om udlevering i den pågældende periode, således at  

 patienten ikke selv er henvist til at søge andre læger, herunder vagtlæger.
 § 6.  Såfremt lægen får kendskab til, at patienten  

 hyppigt tilkalder lægevagt, bør han orientere vagtlægerne om forholdet, efter  

 indhentet samtykke fra patienten.
 Stk. 2.  Nægter patienten at give sit samtykke hertil,  

 skal lægen overveje at ophøre med at behandle med afhængighedsskabende  

 lægemidler.
 § 7.  Lægen bør i de tilfælde, hvor der er tvivl om  

 indikationsstillingen ved behandling med afhængighedsskabende lægemidler,  

 lade patienten vurdere af en speciallæge, evt. sygehusafdeling/smerteklinik,  

 og lade denne vurdering indgå i sin bedømmelse.
Ordination til andre end lægens sædvanlige  

 patienter (herunder § 8.  De lægemidler, der er omfattet af dette  

 cirkulære, bør som udgangspunkt ikke ordineres til personer uden for lægens  

 faste klientel.
 Stk. 2.  Til personer udenfor lægens faste klientel, bør  

 lægen dog altid yde den nødvendige lægehjælp på stedet.
 § 9.  Såfremt omstændighederne nødvendiggør udstedelse  

 af recept, bør der alene ordineres en sådan mængde af det pågældende  

 lægemiddel, at patienten kan klare sig, indtil egen læge kan kontaktes.
 Stk. 2.  Lægen bør sikre sig patientens identitet ved  

 legitimation med navn, cpr.nr. og adresse.
 § 10.  Lægen bør underrette patientens sædvanlige læge  

 om den givne behandling/ordination.
 Stk. 2.  Såfremt lægen finder, at patientens sædvanlige  

 læge bør underrettes, skal patientens samtykke indhentes forinden.
 Stk. 3.  Nægter patienten at give sit samtykke hertil,  

 skal lægen overveje at afstå fra at behandle med afhængighedsskabende  

 lægemidler.
Særligt vedrørende behandling af personer  

 for stofmisbrug § 11.  For så vidt angår de særlige forhold, der gør  

 sig gældende ved behandling af personer for stofmisbrug, henvises til bilag  

 1, afsnit 2.
§ 12.  Under henvisning til Lægelovens § 11 skal de  

 kommunalt ansatte læger, der forestår amtets/København og Frederiksberg  

 kommuners behandling af personer for stofmisbrug, afgive månedlige  

 indberetning herom til Sundhedsstyrelsen.
Indberetningen skal også omfatte de  

 personer, hvis behandling helt eller delvist er delegeret til fx  

 praktiserende læger.
 Stk. 2.  Indberetningen afgives først i en måned og  

 omfatter oplysning af cpr.nr. på de personer i amtet/København og  

 Frederiksberg kommuner, som har fået ordineret metadon i den foregående  

 måned, som led i behandling af deres stofmisbrug.
Stk. 3.  Såfremt behandlingen af en person for  

 stofmisbrug delegeres fra amtet til en praktiserende læge, skal  

 embedslægeinstitutionen underrettes herom af den læge, der forestår amtets  

 stofmisbrugerbehandling.
Embedslægeinstitutionen underrettes ligeledes, når  

 behandlingen ophører ved den praktiserende læge.
Rekvirering og opbevaring af  

 afhængighedsskabende lægemidler § 13.  De nærmere regler for rekvirering af  

 afhængighedsskabende lægemidler fremgår af receptbekendtgørelsen.
 Stk. 2.  Med hensyn til, hvilke lægemidler der er  

 kopieringspligtige, henvises til receptbekendtgørelsen.
 § 14.  Afhængighedsskabende lægemidler samt  

 receptblanketter skal opbevares forsvarligt og utilgængeligt for uvedkommende  

 personer, såvel når beholdningen forefindes i konsultationslokale mv. samt  

 ved medtagelse under sygebesøg.
 Stk. 2.  Beholdningen af afhængighedsskabende lægemidler  

 bør indskrænkes til det mindst mulige.
 Stk. 3.  Med hensyn til de nærmere regler for udlevering  

 og opbevaring m.v. af afhængighedsskabende lægemidler henvises til  

 Sunhedsministeriets bekendtgørelse nr. 698 af 31. august 1993 om  

 euforiserende stoffer.
Journalføring § 15.  Lægen skal føre nøjagtige optegnelser i  

 forbindelse med ordination af de lægemidler, der er omhandlet i dette  

 cirkulære.
Stk. 2.  optegnelserne bør indeholde oplysninger om - patientens cpr.nr. og navn - indikation for behandlingen - tidspunktet for behandlingen/ordinationen - dispenseringsform - mængde og dosering - oplysninger i forbindelse med evt. kontakt til andre, samt patientens  

 samtykke hertil.
Sanktioner § 16.  Følger en læge ikke reglerne for ordination af  

 afhængighedsskabende lægemidler,kan Sundhedsstyrelsen i medfør af Lægelovens  

 § 5 a pålægge lægen at føre nøjagtige optegnelser (lister) over disse  

 ordinationer.
Listepligten omfatter tidspunkt, art og mængde, patientens  

 cpr.nr., navn og adresse samt indikation for ordinationerne og skal indsendes  

 til embedslægeinstitutionen/Stadslægen efter nærmere af Sundhedsstyrelsen  

 fastsatte bestemmelser.
 § 17.  Begår en læge væsentlige overtrædelser af  

 pålægget om at føre optegnelser (lister) eller fremgår det af optegnelserne,  

 at han ordinerer afhængighedsskabende lægemidler på uforsvarlig måde, kan  

 Sundhedsstyrelsen i henhold til Lægelovens § 5 b, stk. 1, fratage ham retten  

 til at ordinere alle eller enkelte grupper af disse stoffer for en tid af fra  

 1 til 5 år eller indtil videre.
 § 18.  Foruden de ovennævnte specielle sanktioner i  

 medfør af Lægelovens kapitel I A om afhængighedsskabende stoffer kan påtale  

 fra Sundhedsstyrelsen i medfør af Lægelovens § 6, jf. § 17, komme på tale,  

 såfremt lægen ikke ved ordination af afhængighedsskabende lægemidler har  

 udvist den fornødne omhu og samvittighedsfuldhed.
 § 19.  Såfremt en læge i forbindelse med ordination af  

 afhængighedsskabende lægemidler gør sig skyldig i grovere eller gentagen  

 forsømmelse eller skødesløshed, kan der blive tale om tiltalerejsning for  

 overtrædelse af Lægelovens§ 18, som hjemler straf i form af bøde eller hæfte.
 Ikraftræden m.v.
 § 20.  Cirkulæret træder i kraft den 1. januar 1996.
 Stk. 2.  Samtidig ophæves Sundhedsstyrelsens cirkulære  

 nr. 110 af 28. juni 1993 om lægers ordination af afhængighedsskabende  

 lægemidler.
Sundhedsstyrelsen, den 12. december 1995 Palle Juul-Jensen / Michael von Magnus Bilag 1 Vejledning om lægers ordination af afhængighedsskabende lægemidler Indledning I dette bilag uddybes Sundhedsstyrelsens cirkulære om ordination af  

 afhængighedsskabende lægemidler.
Formålet med vejledningen er, nærmere at  

 præcisere den omhu og samvittighedsfuldhed lægen skal udvise i håndteringen  

 af de vanskelige problemstillinger, der knytter sig til vurderingen af  

 patienters behov for disse lægemidler, og derved undgå at lægen starter eller  

 støtter et igangværende misbrug hos patienten.
Konstateres det, at en læge har afveget fra denne vejledning ved  

 ordination af afhængighedsskabende lægemidler, vil det kunne pålægges lægen  

 at begrunde afvigelsen.
Findes begrundelsen ikke tilfredsstillende, vil  

 Sundhedsstyrelsen kunne iværksætte sanktioner overfor lægen i form af  

 listepligt, eller fratagelse af retten til at ordinere lægemidler af denne  

 art, eller evt. indlede en sag om overtrædelse af lægeloven.
Mange patienter er gennem årene blevet afhængige ved ukritisk tildeling af  

 afhængighedsskabende lægemidler.
Dette gør sig særligt gældende ved tilstande  

 som menstruationssmerter, migræne, mavesår, rygsmerter osv., og i disse  

 tilfælde bør lægen altid overveje, om andre lægemidler end opioide analgetika  

 kan benyttes.
Ligeledes er mange patienter blevet afhængige af sovemedicin eller  

 nervemedicin, fordi lægen ikke forinden ordinationen har taget stilling til,  

 om der forelå en tilstrækkelig indikation.
Ved ordination af  

 afhængighedsskabende lægemidler bør disse ordineres på en sådan måde, at  

 lægen nøje kan kontrollere forbruget og sætte ind overfor truende  

 afhængighed.
 Endelig gælder det for de afhængighedsskabende lægemidler, at lægen skal  

 tilråde forsigtighed ved bilkørsel og maskinbetjening, samt oplyse om faren  

 ved samtidig indtagelse af alkohol.
Misbrug Ved ordination af enhver form for afhængighedsskabende lægemidler skal  

 lægen således være opmærksom på patientens eventuelle misbrugsanamnese.
Der er i de senere år sket en ændring af brugs- og misbrugsmønsteret,  

 således at der udover opioid-injektionsmisbrugere er opstået en ny gruppe af  

 blandingsmisbrugere, der i vid udstrækning gør brug af mange forskellige  

 stoffer, der er kendt som afhængighedsskabende, herunder alkohol; men også  

 andre ikke traditionelt afhængighedsskabende stoffer kan indgå i dette  

 misbrug.
Endvidere skal lægen være opmærksom på risikoen for, at recepter  

 udskrives til personer, der fungerer som skaffere for misbrugere eller sælger  

 medicinen til andre.
Dette forhold understreger behovet for diagnose og  

 omhyggelig monitorering i forbindelse med ordinationerne.
 Der er også grund til at være opmærksom på patienter, der henvender sig  

 med fortællinger om mistede tabletpakninger og recepter, som af forskellige  

 grunde ikke lader sig erstatte hos egen læge.
 Uforklarlige tab og tyveri (ikke politianmeldte) og forsøg på at skaffe  

 medicin andetsteds fra bør derfor som hovedregel medføre ophør med  

 behandlingen eventuelt over en 1 - 2 ugers aftrapningsperiode.
Erfaringsmæssigt er misbrugsproblemet også stort hvad angår angstdæmpende  

 midler og sovemidler.
Dette gælder specielt benzodiazepingruppen og midler  

 med virkning på samme receptortyper.
Disse lægemidler misbruges ofte, idet  

 nogle patienter indtager dem i store mængder, ikke for at opnå søvn eller  

 angstdæmpning, men for at mindske ubehaget ved dysfori og abstinenssymptomer  

 og for at opnå eufori.
Hos personer med et vedvarende og stort forbrug af  

 disse lægemidler, bør lægen være opmærksom på, at der forekommer  

 abstinenssymptomer ved seponering.
Information og samtykke Lægen bør, hvis han får formodning om, at patienten hyppigt tilkalder  

 lægevagt, orientere vagtlægerne om forholdet efter at have indhentet  

 patientens samtykke hertil.
På samme måde bør vagtlæger, speciallæger og  

 andre orientere patientens sædvanlige læge om lejlighedsvis ordination af  

 afhængighedsskabende stoffer, idet behandling med afhængighedsskabende  

 medicin ikke bør ske løsrevet fra behandling af patienten i øvrigt.
Det skal understreges, at enhver form for videregivelse af helbredsmæssige  

 oplysninger sædvanligvis kun må ske efter indhentet samtykke fra patienten.  

 Ønsker patienten imidlertid ikke at give sit samtykke hertil, skal lægen tage  

 dette med i sin vurdering af indikationerne for behandlingen, og som  

 hovedregel afstå fra behandling med afhængighedsskabende lægemidler, med  

 mindre det vil være lægefagligt uforsvarligt at undlade at behandle.
Hvis en  

 læge ordinerer afhængighedsskabende lægemidler og ikke orienterer egen læge  

 herom på baggrund af patientens manglende samtykke hertil, må lægen på evt.  

 forespørgsel fra embedslægeinstitutionen eller Sundhedsstyrelsen  

 efterfølgende kunne gøre rede for baggrunden herfor.
 Det skal dog bemærkes, at der ikke kræves samtykke til de indberetninger  

 og anmeldelser, som lægen i henhold til Lægelovens § 11 samt den øvrige  

 lovgivning er forpligtet til at afgive, fx anmeldelser til  

 embedslægeinstitution/Stadslægen af metadonordinationer.
Tilsyn I medfør af lov nr. 397 af 10. juni 1987 om Sundhedsvæsenets  

 Centralstyrelse mv. er medicinalpersoner underlagt Sundhedsstyrelsens tilsyn.  

 Dette tilsyn udføres lokalt af embedslægeinstitutionerne/Stadslægen på  

 Sundhedstyrelsens vegne og indebærer bl.a., at man i institutionerne via edb  

 overvåger udskrivningen af kopieringspligtige lægemidler samt foretager  

 stikprøvekontrol af ordinationer af andre afhængighedsskabende lægemidler på  

 baggrund af oplysninger fra apotekerne.
Denne overvågning kan give embedslægeinstitutionerne anledning til i visse  

 tilfælde at anmode den ordinerende læge om nærmere at gøre rede for sit  

 ordinationsmønster eller dele heraf.
Også af denne grund bør der derfor føres  

 nøjagtige optegnelser over lægens ordinationer af afhængighedsskabende  

 lægemidler.
En utilfredsstillende ordinationspraksis kan resultere i listepligt,  

 fratagelse eller indskrænkning af ordinationsretten eller påtale fra  

 Sundhedstyrelsen.
I tilfælde af grovere eller gentagen forsømmelse eller  

 skødesløshed, kan der blive tale om tiltalerejsning.
 I denne vejledning beskrives de særlige forhold, der gør sig gældende ved  

 brugen af de forskellige former for afhængighedsskabende lægemidler ved:
Afsnit 1: ordination af smertestillende medicin i form af opioide  

 analgetika Afsnit 2: behandling af personer for stofmisbrug Afsnit 3: ordination af beroligende medicin, som sovemedicin og  

 angstdæmpende medicin Afsnit 4: ordination af visse lægemidler med et snævert  

 anvendelsesområde og centralstimulerende virkning Afsnit 5: ordination af visse andre lægemidler med  

 misbrugspotentiale.
Ordination af smertestillende medicin i  

 form af opioide analgetika a.
Generelt om opioide analgetika (opioider) Opioider, er betegnelsen for morfin og andre præparater med morfinlignende  

 virkninger, overfor hvilke nalokson er antagonist.
Farmakodynamik Opioider antages at virke via opioidreceptorerne (my, delta og kappa), der  

 findes både i centralnervesystemet og i perifere væv.
De farmakologiske  

 virkninger som analgesi, sedation, obstipation, ventrikelretention osv.  

 antages at være resultatet af interaktion med en eller flere opioidreceptorer  

 centralt og perifert.
Opioidernes analgetiske virkning er resultat af binding  

 til receptorer i supraspinale, spinale og perifere områder.
Opioidfølsomhed Begrebet opioidfølsomhed beskriver det forhold, at ikke alle  

 smertetilstande er lige velegnede til behandling med opioide analgetika  

 (Tabel 1).
På grund af store individuelle og interindividuelle variationer defineres  

 opioidfølsomhed ud fra det enkelte præparats dosis/virkningsforhold hos den  

 enkelte patient som »den grad af individuel analgesi, der opnås ved  

 dosisøgning til et slutniveau, bestemt af enten smertefrihed eller for  

 patienten uacceptable bivirkninger«.
For cancerpatienters vedkommende  

 udvides definitionen til ».. enten smertefrihed eller ubehandlelige og  

 for patienten uacceptable bivirkninger«.
Opioidfølsomhed er et relativt begreb, og individuelle patient-, smerte-  

 og præparatkarakteristika betinger, at en behandlingsafprøvning skal foregå  

 med det præparat og den administrationsform, man har til hensigt at anvende  

 fremover.
Graden af bivirkningsfri smertelindring hos den enkelte patient kan  

 således veksle, afhængig af administrationsform og valg af præparat.
Dosisindstilling I praksis øges opioiddosis gradvist indtil smertefrihed eller indtil  

 patienten får bivirkninger af central art, dvs. sedation, svimmelhed, eufori,  

 hallucinationer, kvalme etc.
I sidste tilfælde reduceres dosis herefter til  

 nærmeste lavere bivirkningsfri niveau.
Langtidsbehandling med opioide  

 analgetika gennemført efter dette princip vil ikke være kompliceret af  

 bivirkninger af central art, der skal betragtes som overdoseringssymptomer,  

 dvs. at der gives en for høj opioiddosis i forhold til patientens  

 opioidfølsomme smerter.
 Langtidsbehandling med opioider er en vedligeholdelsesbehandling, hvor  

 patienten ikke direkte må kunne registrere den enkelte dosisindgift.
 I den akutte smertebehandling vil det ofte være vanskeligt at gennemføre  

 en fintitrering som beskrevet ovenfor.
»Restsmerter« Ved mange smertetilstande vil det ikke være muligt at opnå en total og  

 bivirkningsfri smertelindring med opioide analgetika.
Tilbage vil hyppigt  

 blive en vis »restsmerte«, som ikke bør søges behandlet med andre  

 opioider, men hvor andre behandlingsmetoder evt. må overvejes.
b.
Akutte/postoperative smertetilstande Med moderne behandlingsprincipper (herunder nyere administrationsformer og  

 kombinationsregimer) er det muligt at opnå effektiv analgesi ved langt de  

 fleste akutte/postoperative smertetilstande.
En god behandling af akutte  

 smerter er væsentlig ikke blot for at sikre patienten en umiddelbar anstændig  

 behandling, men også for på længere sigt at hindre udviklingen af mere  

 kroniske smertetilstande.
Klinisk relevante data for de hyppigst anvendte  

 opioider til behandling af akutte smerter er angivet i Tabel 2.
c.
Akutte, recidiverende smertetilstande Man bør behandlingsmæssigt skelne mellem den egentlige akutte  

 smertebehandling og tilstande af et mere kronisk tilsnit som exacerbationer i  

 forløbet af en kronisk smertetilstand eller hyppigt recediverende  

 smertetilstande som fx menstruationssmerter, kroniske rygsmerter, migræne,  

 kronisk pancreatitis.
Ved sådanne tilstande er risikoen for etablering af et  

 misbrugsforløb erfaringsmæssigt stort, og man bør være yderst tilbageholdende  

 med administration af opioide analgetika til disse patienter.
Parenteral  

 administration vil som udgangspunkt være kontraindiceret.
d.
Cancersmertetilstande Hovedprincippet i en palliativ behandling af cancerpatienter er, at de for  

 patienten generende symptomer skal søges behandlet.
Det er samtidigt  

 væsentligt at erindre om, at en behandling af cancerpatienter altid skal  

 indeholde en psykosocial vurdering af patientens behov.
Behandlingsretningslinier ved cancersmerter En farmakologisk smertebehandling af cancerpatienter skal altid være en  

 individualiseret terapi forudgået af en nøje klinisk smertemæssig vurdering.  

 Behandlingen skal være døgndækkende og søges gennemført ved en peroral  

 administration.
 Morfin er det vigtigste af grundpræparaterne i cancersmertebehandlingen.
Opioiddosis fastlægges på baggrund af et skøn over patientens døgnbehov af  

 det foretrukne præparat.
Omregning mellem de enkelte præparater kan foregå  

 ved anvendelse af ækvipotensoversigt (Tabel 3). Patientens skønnede døgnbehov  

 opdeles i identiske enkeltdoser i et antal, der svarer til den kliniske  

 virkningsvarighed af det valgte præparat.
Der kan være behov for  

 dosisjusteringer indenfor den første uges tid, hvor man som supplement kan  

 anvende korttidsvirkende opioider i p.n.-dosering.
Et konstant behov for  

 p.n.-administration bør medføre korrektion af grunddoseringen.
Under alle  

 omstændigheder bør cancerpatienten dog altid have et p.n.-præparat til sin  

 rådighed.
Indikationen for supplerende behandling med non-opioidt analgetikum og  

 lægemidler i øvrigt (fx antiemetika) skal løbende vurderes.
Der vil næsten  

 altid være indikation for en effektiv lakserende behandling.
Hvad angår anden  

 smertestillende behandling, kan det dels dreje sig om andre analgetika og fx  

 antikonvulsiva og antidepressiva.
 Løbende kontrol med evt. dosisjusteringer vil til stadighed være  

 nødvendig.
 Hvis acceptabel smertelindring ikke kan opnås uden svære, intraktable  

 bivirkninger ved en i øvrigt regelret iværksat og gennemført peroral  

 opioidbehandling kan andre administrationsformer være indiceret - opioid  

 epiduralt/spinalt, subkutan morfininfusion osv.
e.
Kroniske smertetilstande Kroniske smerter er en kompleks tilstand, involverende fysiske, psykiske  

 og sociale faktorer.
Vurderingen og behandlingen skal tage hensyn til disse  

 forhold.
Som hovedregel skal man være tilbageholdende overfor at behandle denne  

 patientkategori med opioide analgetika.
Hos enkelte patienter med svære  

 kroniske smertetilstande kan opioide analgetika imidlertid være et relevant  

 middel til opnåelse af smertelindring.
 Kroniske smerter vil ofte ikke eller kun delvist kunne behandles med  

 opioider, og det vil næsten aldrig være muligt bivirkningsfrit at opnå en  

 total smertefrihed.
 Bivirkninger af central art som fx sedation eller eufori skal betragtes  

 som overdoseringsfænomener og må ikke forekomme i en langtidsterapi.
Behandlingsretningslinier ved kroniske smertetilstande Indikation skal være gennemtænkt, før behandlingen iværksættes, idet man  

 kan risikere at påbegynde en livslang terapi.
Patienten skal på anden måde  

 være ubehandlelig og have smerter af opioidfølsom type med en intensitet, der  

 berettiger til iværksættelse af en opioidterapi.
Endelig iværksættelse af  

 behandlingen skal forudgås af en afprøvning med det præparat, man har til  

 hensigt at anvende fremover.
For at undgå abstinensproblemer og tolerans synes en stabil, døgndækkende  

 terapi at være afgørende.
Af compliancehensyn må det antages, at en sådan  

 behandling kun vil kunne gennemføres ved hjælp af langtidsvirkende  

 præparater.
Behandlingen skal altid være profylaktisk, peroral og døgndækkende med  

 anvendelse af stabile og identiske enkeltdoser indtaget med faste og  

 identiske tidsintervaller.
Der er ikke indikation for behandling med  

 korttidsvirkende opioide analgetika oveni behandlingen med de  

 langtidsvirkende præparater, hverken som en fast eller en p.n.-ordination.
Patienten må være medansvarlig for sin behandling, og der bør etableres en  

 aftale mellem patient og behandler, hvoraf det fremgår, at kun en læge er  

 behandler og ansvarlig for udstedelse af recepter.
Dosisændringer må kun ske  

 efter aftale.
Parenteral behandling i en langtidsterapi er almindeligvis  

 kontraindiceret.
Hvis patienten alligevel ønsker denne administrationsform,  

 bør indikationsstillingen til langtidsbehandling med opioide analgetika  

 revurderes.
f.
Bivirkninger Bivirkninger i forbindelse med behandling med opioide analgetika kan  

 opdeles i centrale og perifere (Tabel 4).
 Forudsætningen for et behandlingsforløb med minimale eller ingen  

 bivirkninger er en korrekt indikation og korrekte administrations- og  

 doseringsforhold med en nøje individuel titrering af opioiddosis til optimal  

 lindring af patientens opioifølsomme smerter.
Bivirkninger kan imidlertid opstå, hvis behandlingen er ukorrekt  

 institueret eller vedligeholdt.
Der vil ofte være en relativ hurtig  

 toleransudvikling overfor centrale bivirkninger som respirationsdepression og  

 sedation, med mindre der massivt overdoseres.
Derimod er toleransudviklingen  

 overfor de perifere virkninger meget langsom eller næppe forekommende, dette  

 gælder især obstipation.
En korrekt gennemført opioidbehandling vil næsten  

 altid være ledsaget af obstipation, og der bør altid fra starten gives en  

 effektiv profylaktisk lakserende behandling.
 Bivirkninger i forløbet af en opioidbehandling skal ikke umiddelbart  

 medføre kritikløse skift mellem de forskellige opioider, men en fornyet  

 vurdering af indikationsstillingen og patientens aktuelle smertetilstand.
Psykisk afhængighed Afhængighedsskabende stoffer har den egenskab, at de i samvirke med en  

 levende organisme fremkalder en tilstand af psykisk eller fysisk afhængighed  

 eller begge dele.
Stofafhængighed (drug dependence) karakteriseres  

 først og fremmest ved, at der er indtrådt psykisk afhængighed af det  

 pågældende stof.
Ved psykisk afhængighed forstås en stofbetinget trang til  

 periodisk eller kontinuerlig stofindtagelse for at opnå en stofvirkning eller  

 for at undgå en følelse af ubehag.
Denne officielle definition af psykisk  

 afhængighed siger dog intet om, hvad det indebærer at være svært  

 stofafhængig.
Tværtimod giver definitionen anledning til en fejlagtig  

 forestilling om, at stofafhængighed er udtryk for en »dårlig vane«  

 eller et spørgsmål om »mangel på motivation« for stofophør.
Stofafhængighed er en tilstand, som er karakteriseret ved  

stofhunger (craving), stofsøgende adfærd, dvs. en for den  

 pågældende selv uimodståelig og tidvis uforståelig, tvangspræget trang til at  

 skaffe sig og indtage et stof uden hensyn til konsekvenserne, samt manglende  

 evne til efter eget valg at kunne ophøre med stofbrugen.
Psykisk afhængighed  

 er således næppe et rent psykologisk fænomen.
Biologiske faktorer  

 spiller utvivlsomt en rolle, men om disse udgør en forudsætning for  

 fænomenet stofafhængighed - fx i form af en disposition eller en  

 reaktionsmåde, som er særegen for den pågældende - eller er en følge  

 af misbruget, vides ikke.
Spørgsmålet om stofafhængighed som biologisk  

 fænomen er i det hele taget omdiskuteret.
Fysisk afhængighed - abstinensproblematik Fysisk afhængighed er en forudsigelig farmakologisk virkning, der ses i  

 forbindelse med gentagne opioidadministrationer hos såvel mennesker som  

 forsøgsdyr.
 Fysisk afhængighed er karakteriseret ved abstinenssymptomer i forbindelse  

 med behandlingsophør eller dosisreduktion hos patienter, der igennem længere  

 tid (!2-4 uger) har været i behandling med opioide analgetika.  

 Abstinenssymptomerne er talrige og kan variere i intensitet.
 Det er karakteristisk, at smertepatienter opfatter abstinenssymptomer som  

 forværring af smerterne og kun sjældent erkender symptomerne som abstinenser.
I en langtidsbehandling vil p.n.-anvendelse af kortvarigt virkende  

 præparater resultere i en vekslen mellem opioidpåvirkning og lette til svære  

 abstinenssymptomer.
Da abstinenssymptomer som nævnt opfattes som smerter, vil  

 dette forhold kunne medføre et gradvist øget forbrug - en  

pseudotolerans.
Enhver langtidsbehandling bør derfor altid være  

 døgndækkende.
Under hensyntagen til patientcompliance vil dette kun rimeligt  

 kunne opnås ved anvendelse af langtidsvirkende præparater i stabile og  

 identiske enkeltdoser.
Toleransudvikling Karakteristisk for behandling med opioider er den såkaldte  

 toleransudvikling, hvorved forstås, at en med tiden gradvis dosisøgning er  

 nødvendig for at kunne opretholde en uændret farmakologisk effekt.
 Under forudsætning af stabile døgndækkende administrationsforhold i  

 behandlingen af opioifølsomme smerter synes toleransudvikling overfor den  

 analgetiske effekt at være en langsom proces.
 I behandlingen af opioidfølsomme smerter må toleransudvikling ikke  

 sammenblandes med de store individuelle variationer i dosisbehov eller en på  

 grund af en øget smerteintensitet nødvendig dosisøgning.
g.
Misbrugspotentiale Misbrugspotentialet for opioider har sammenhæng med forholdene omkring  

 eufori og abstinenssymptomer og kan relateres til præparaternes  

 fysikokemiske, farmakokinetiske og farmakodynamiske egenskaber.
Væsentligt er  

 selvfølgelig også, om præparatet anvendes terapeutisk mod opioidfølsomme  

 smerter eller af ikke-medicinske årsager.
Præparater og administrationsformer  

 med hurtigt indsættende effekt synes at være forbundet med et højt  

 misbrugspotentiale og bør undgås i en langtidsbehandling.
 På baggrund af bl.a. disse forhold synes kun peroral administration af  

 langtidsvirkende præparater at være anbefalelsesværdige i en langtidsterapi.
h.
Særligt vedrørende dextropropoxyfen Dextropropoxyfen tilhører gruppen opioide analgetika.
Klinisk signifikant  

 analgetisk effekt skal kun forventes ved stabil fast dosering, hvorimod den  

 analgetiske virkning ved p.n.-anvendelse er usikker.
På grund af den toksiske  

 metabolit norpropoxyfen er der en meget snæver margin mellem  

 dextropropoxyfens terapeutiske og toksiske dosis.
Som hovedregel bør non-opioide analgetika (paracetamol, acetylsalicylsyre  

 eller NSAID) anvendes ved behandlingen af lette til moderate smertetilstande,  

 fx gigtsmerter.
Hvis dette er utilfredsstillende, og en lavdosis af et af de  

 øvrige og mindre toksiske opioide analgetika ikke kan anvendes, kan  

 dextropropoxyfen evt. overvejes.
Lægen advares imod at ordinere  

 dextropropoxyfen til patienter, der ikke kan administrere den af lægen  

 angivne dosisanvisning.
Dextropropoxyfenholdige lægemidler medfører et ikke  

 ubetydeligt antalt forgiftninger og adskillige dødsfald.
 Dextropropoxyfenholdige lægemidler vil normalt ikke være velegnede til  

 personer med medicin- eller alkoholmisbrug, ligesom stoffet kun bør ordineres  

 til psykisk stabile patienter.
Behandling af personer for stofmisbrug a.
Organisering af behandlingen Med virkning fra 1. januar 1996 er al metadonbehandling, herunder  

 ordination, udlevering og kontrolforanstaltninger samlet under amterne samt  

 København og Frederiksberg kommuners ansvar.
Omlægningen er en følge af lov  

 nr. 435 af 14. juni 1995 om ændring af lov om sygehusvæsenet og lov om  

 udøvelse af lægegerning.
Hermed fastlægges et entydigt ansvar for  

 sammenhængen mellem metadonordinationen og behandlingen af stofmisbrugere i  

 øvrigt.
Amtet kan i særlige tilfælde indgå aftale med en anden læge, herunder  

 en praktiserende læge om, at denne varetager metadonbehandling af en  

 stofmisbruger på amtskommunens vegne.
 For så vidt angår kommunernes muligheder for at varetage  

 stofmisbrugerbehandlingen henvises til bistandslovens § 68a, stk. 4. I øvrigt  

 henvises til lov nr. 432 af 14. juni 1995 om ændring af lov om social bistand  

 og til Socialministeriets vejledning om bistandslovens bestemmelser om social  

 indsats for stofmisbrugere.
 I denne vejledning er angivet nærmere regler for ordinationen samt for den  

 hertil knyttede udlevering og kontrol, herunder om adgangen til at lade  

 udlevering og kontrolforanstaltninger finde sted lokalt.
I henhold til bemærkningerne til loven skal der for hver enkelt  

 stofmisbruger lægges en behandlingsplan.
Behandlingsplanen bør omfatte  

 samtlige relevante lægelige og sociale forhold, herunder dosisstørrelse,  

 dispenseringsform, aftale om udlevering og indtagelse, fremmødehyppighed,  

 urinkontrol, stikmærkekontrol samt andre behandlingsmæssige aftaler, fx  

 behandling med antabus.
Behandlingsplanen skal sikre, at der fastlægges et  

 entydigt ansvar for sammenhængen mellem metadonbehandlingen og behandlingen  

 af stofmisbrugeren i øvrigt.
Hermed opnås en større grad af helhed i  

 behandlingen, og muligheden for kontrol med den ordinerede medicin forbedres.
I forbindelse med udarbejdelse af behandlingsplanen bør der ligeledes  

 indhentes skriftligt samtykke fra stofmisbrugeren til videregivelse af  

 helbredsmæssige oplysninger mellem de personer, der er involveret i  

 behandlingen af vedkommende, fx egen læge.
Behandling vil kunne nægtes under  

 henvisning til, at stofmisbrugeren ikke vil give et sådant samtykke.
 I det omfang, metadon anvendes i behandlingen af stofmisbrugere, sker det  

 derfor som en integreret del af en samlet indsats, der retter sig mod  

 stofmisbrugernes samlede behandlingsbehov.
 En længerevarende behandling af en stofmisbruger med metadon har i  

 kombination med psykosocial støtte som formål at stabilisere stofmisbrugerens  

 daglige tilværelse, at bringe brugen af illegal fremskaffet medicin eller  

 stof til ophør samt at hjælpe stofmisbrugeren til personlig udvikling og evt.  

 til stoffrihed.
 Ordination af metadon og eventuelt andre afhængighedsskabende stoffer som  

 led i behandlingen af personer for stofmisbrug foretages således fremover af  

 læger, ansat ved amtskommunale behandlingsinstitutioner eller lignende, eller  

 af læger, ansat i det amtskommunale sygehusvæsen eller ved Hovedstadens  

 Sygehusfællesskab.
 Stofmisbrugeren vil sædvanligvis tillige være tilknyttet en alment  

 praktiserende læge i relation til hans øvrige helbredsforhold, og  

 koordinationen mellem amtets stofmisbrugsbehandling og stofmisbrugerens  

 sædvanlige læge er af stor vigtighed.
b.
Metadon I tilfælde af, at en stofmisbruger har behov for substitutionsbehandling  

 af sit stofmisbrug sker dette som hovedregel ved brug af stoffet metadon.  

 Brug af andre opioider er næsten aldrig lægeligt indiceret, og anvendelse af  

 fx ketogan eller lignende under henvisning til allergiproblemer bør ikke  

 finde sted uden forudgående vurdering ved speciallæge.
Metadons farmakologiske profil svarer til morfins.
Som smertestillende  

 medikament er stoffet yderst effektivt.
Den smertestillende effekt af ca. 2  

 mg metadon svarer hos ikke-tilvænnede til effekten af 4 mg morfin.
Dødelig  

 dosis af metadon kan hos ikke-tilvænnede voksne i nogle tilfælde være 40 mg.  

 Metadon absorberes efter peroral indgift næsten fuldstændigt fra  

 mave-tarm-kanalen i løbet af ca. 30 min.
Indtagelsen per os er dog på grund  

 af »første passage effekten« kun halvt så effektiv som parenteral  

 indtagelse.
En dosis indtaget per os virker således kun halvt så effektivt  

 som samme dosis indtaget parenteralt.
Maksimal plasmakoncentration opnås i  

 løbet af ca. 4 timer.
Halveringstiden er hos ikke-tilvænnede ca. 15 timer med  

 betydelig individuel variation (13-40 timer). Stoffet metaboliseres i  

 leveren.
Der er krydstolerans overfor andre opioider.
c.
Metadondosering Den optimale metadondosis ligger normalt mellem 40-120 mg metadon/døgn,  

 men der er store individuelle variationer.
Det er yderst sjældent indiceret  

 at overstige doser på 120 mg.
To betingelser skal opfyldes, når stofmisbrugeren skal indstilles på en  

 korrekt dosering.
Den daglige dosis skal på den ene side være tilstrækkelig  

 stor til at forhindre abstinenssymptomer, og den indgivne dosis må på den  

 anden side ikke overskride den etablerede tolerance.
Med mindre man har et  

 sikkert kendskab til stofmisbrugerens forbrug af opioider, bør behandlingen  

 indledes med doser mellem 20 og 40 mg.
Herefter øges dosis med 5-10 mg 1-3  

 gange ugentligt til et niveau, hvor der ikke er subjektive eller objektive  

 abstinenssymptomer.
Langt de fleste stofmisbrugere kan indstilles på doser  

 mellem 50 og 80 mg.
En for lav dosis kan gøre mere skade end gavn, fordi den er utilstrækkelig  

 til at holde stofmisbrugeren abstinensfri og tvinger ham derfor til at  

 supplere med indtagelse af illegale stoffer, hvilket uvægerligt bringer ham  

 på kollisionskurs med behandleren og medvirker til at bringe  

 behandlingsformen i miskredit.
Dosisindstilling via  

 plasmakoncentrationsbestemmelse har vist sig usikker.
I praksis fremkommer  

 den valgte dosis som resultatet af et klinisk skøn, hvori bl.a. indgår  

 stofmisbrugerens egen vurdering af, hvilken dosis han mener at have behov  

 for.
Normalt indtages dosis en gang i døgnet.
Under nedtrapning kan det dog  

 være hensigtsmæssigt at lade stofmisbrugeren indtage metadon 2 gange i  

 døgnet, når dosis er reduceret til mindre end 40 mg.
For at begrænse risikoen for injektion og videresalg, bør metadon altid  

 ordineres som mikstur 1 mg pr. ml.
Tabletter må kun benyttes af  

 behandlingsinstitutionerne.
d.
Supplerende medikamentel behandling Lægemiddelinteraktioner med metadon forekommer, men er sjældent af større  

 klinisk betydning.
Opioidantagonister (fx pentazocin) og partielle agonister  

 som buprenorfin bør ikke anvendes til stofmisbrugere i metadonbehandling.  

 Carbamazepin, phenytoin, rifampicin m.fl. kan øge omsætningen/udskillelsen af  

 metadon, og indtagelsen af disse medikamenter kan nødvendiggøre en forøgelse  

 af metadondosis.
Hypnotika og anxiolytika (specielt benzodiazepiner) bør generelt ikke  

 ordineres til stofmisbrugere i længerevarende metadonbehandling, fordi faren  

 for misbrug i de fleste tilfælde overstiger den terapeutiske gevinst.
Hvis  

 man anvender disse præparater bør ordinationen normalt tidsbegrænses til  

 maksimalt 4 uger.
Hurtigt absorberbare præparater, specielt de fluorerede  

 benzodiazepiner, bør aldrig anvendes til stofmisbrugere.
Neuroleptika og  

 antidepressiva kan anvendes på sædvanlige indikationer og i sædvanlig  

 dosering.
 Det skal atter understreges, at koordinationen mellem stofmisbrugerens  

 sædvanlige læge og amtets misbrugsbehandling er særlig vigtig i forbindelse  

 med supplerende medikamentel behandling med medicin med misbrugspotentiale.
e.
Smertebehandling af stofmisbrugere Behandlingsmæssigt er det væsentligt at skelne mellem abstinenssymptomer,  

 der ofte opfattes som smerter, og akutte/postoperative smertetilstande samt  

 smerter ved cancerlidelser og andre kroniske smertetilstande.
Toleransudviklingen overfor den analgetiske effekt af opioide analgetika  

 hos opioidmisbrugere er uforudsigelig - dette gælder også for  

 metadonbehandlede stofmisbrugere.
Den analgetiske virkningsvarighed af  

 metadon antages at være ca. (6)-8-(10) timer.
Akutte/postoperative smerter Samme behandlingsprincipper som hos andre patienter, idet man dog skal  

 forvente et generelt højere dosisniveau.
Der bør så hurtigt som muligt  

 tilstræbes en omlægning til en peroral døgndækkende behandling med et  

 langvarigt virkende opioid.
Hos metadonbehandlede stofmisbrugere fastholdes  

 metadonbehandlingen, hvis det er muligt, men opdeles i 3 (-4) lige store  

 enkeltdoser, hvorefter der supplerende behandles efter sædvanlige  

 akutte/postoperative principper.
Cancersmerter Der skal tilstræbes en døgndækkende individuel tilpasset analgetisk  

 behandling, iværksat og styret efter de på side 3 angivne principper.
Der må  

 kun anvendes et langvarigt virkende opioidt analgetikum, og  

 førstevalgspræparat bør være metadon, hvor døgnmetadondosis opdeles i 3 (-4)  

 lige store enkeltdoser.
Det samme princip gælder for i forvejen  

 metadonbehandlede stofmisbrugere, hvor døgnmetadondosis eventuelt må øges.  

 P.n.-administration af kortvarigt virkende opioid bør om muligt undgås.  

 Behandlingen er ofte yderst vanskelig, og der tilrådes en stram styring,  

 eventuelt i samarbejde med behandlingsinstitution for stofmisbrugere eller  

 smerteklinik.
Kroniske smertetilstande Indikationsstillingen er vanskelig (smerter kan som tidligere anført være  

 et abstinenssymptom) og bør ske i samarbejde enten med behandlingsinstitution  

 for stofmisbrugere eller en smerteklinik.
I øvrigt gælder samme  

 grundprincipper som angivet i afsnit 1, dvs. en døgndækkende stramt styret  

 analgetisk behandling med kun et langtidsvirkende opioid, der hos disse  

 patienter bør være metadon - eller en eventuelt opjusteret metadonbehandling  

 hos i forvejen metadonbehandlede patienter.
Døgnmetadondosis opdeles i 3 (-4)  

 lige store enkeltdoser.
P.n.-administration (herunder parenteral  

 administration) af kortvarigt virkende opioider til denne patientkategori er  

 næsten aldrig indiceret.
Behandling af eventuelle akutte exacerbationer skal  

 ske ved en kortvarig opjustering af den allerede iværksatte  

 metadonbehandling.
f.
Særligt om gravide stofmisbrugere Der bør altid tidligt i graviditeten etableres kontakt mellem en gravid  

 stofmisbruger, dennes praktiserende læge, social- og sundhedsforvaltningen,  

 fødeafdelingen og den institution, som behandler moderen.
Den gravide  

 stofmisbruger bør altid få grundig information om støttemuligheder og  

 muligheder for svangerskabsafbrydelse.
Koordination af den samlede indsats er  

 af afgørende betydning for graviditet, fødsel og efterforløb.
Der bør i hvert  

 enkelt tilfælde aftales, hvilken behandlingsinstans, som sikrer  

 koordinationen.
g.
Retningslinier for udvælgelsen af stofmisbrugere til længerevarende metadonbehandling Længerevarende metadonbehandling af stofmisbrugere er en behandlingsform,  

 hvor selve metadonindgiften tjener det formål at stabilisere stofmisbrugeren,  

 bringe det illegale opioidmisbrug til ophør og fastholde stofmisbrugeren i  

 behandling med det formål at kunne tilbyde ham/hende en række sociale,  

 pædagogiske, psykologiske, psykiatriske ydelser, som fastlægges i  

 behandlingsplanen med henblik på at realisere de opstillede behandlingsmål.  

 Metadonbehandling af stofmisbrugere omfatter således de samlede  

 behandlingsforanstaltninger, inkl. behandling med stoffet metadon.
Det er  

 ikke muligt at give en helt præcis afgrænsning af, hvilke grupper  

 stofmisbrugere der skal, respektive ikke skal, tilbydes længerevarende  

 metadonbehandling.
Dette må afgøres efter en individuel vurdering, men  

 følgende indikationer skal indgå i overvejelserne:
1. Der skal foreligge et længerevarende misbrug af opioider dvs.  

 stofmisbrugerens daglige tilværelse skal i årevis have været centreret om  

 brugen af/trangen til opioider.
Dette indebærer i praksis, at det yderst  

 sjældent er indiceret at iværksætte længerevarende metadonbehandling til  

 personer under 25 år.
2. Stofmisbrugeren skal være motiveret for at ophøre med det illegale  

 misbrug.
Det snævre formål med selve metadonindgiften er at bringe det  

 illegale opioidmisbrug til ophør.
Hvis der fra klientens side intet ønske er  

 om dette, er behandlingen formålsløs.
3. Andre relevante behandlingsalternativer skal vurderes som  

 udsigtsløse.
Længerevarende metadonbehandling er en krævende, og ofte  

 meget langvarig behandlingform, og derfor bør denne kun undtagelsesvis være  

 det første behandlingsvalg.
 4. Gravide stofmisbrugere , der ønsker at gennemføre graviditeten,  

 bør tilbydes metadonbehandling, hvis en afgiftning for opioider ikke kan  

 gennemføres.
 5. HIV-infektion er i sig selv ikke en indikation for længerevarende  

 metadonbehandling , men behandling, og den dermed forbundne øgede sociale  

 stabilitet, øgede selvværd og tryghed kan reducere risikoadfærd.
h.
Kontrolforanstaltninger Al metadonbehandling forudsætter kontrol.
Det indebærer, at der uanset  

 stofmisbrugerens funktionsniveau skal opretholdes kontrol.
 Den behandlende læge har et stort ansvar for bedst muligt at sikre, at den  

 ordinerede metadon ikke sælges og misbruges, og længerevarende  

 metadonbehandling indeholder derfor væsentligt flere kontrolelementer end  

 andre former for behandling.
Kontrolforanstaltninger er andet og mere end overvåget indtagelse og urin-  

 og stikmærkekontrol.
Det væsentlige er kontrol af stofmisbrugerens adfærd,  

 dvs. overholdelse af aftaler, fremtoningspræg, aktivitetsniveau mv.  

 Stofmisbrugerne skal først og fremmest samarbejde om den lagte  

 behandlingsplan, dvs. om at realisere de mål, der er lagt i  

 behandlingsplanen.
Hvilke konsekvenser, man vil drage, såfremt kontrollen afslører regelbud,  

 fx snyd med indtagelsen, positive urinprøver eller stikmærker, må afhænge af  

 omstændighederne.
Hovedregelen er, at kontrolforanstaltningerne kan mindskes  

 i takt med, at stofmisbrugerens samlede sociale situation - herunder adfærd,  

 aktivitet og boligforhold - normaliseres og stabiliseres.
For stofmisbrugere  

 med et højt funktionsniveau kan kontrollen nedsættes tilsvarende.
Nedenfor er beskrevet de gængse kontrolforanstaltninger.
I det enkelte  

 behandlingsforløb kan man efter konkret vurdering supplere med andre.
Overvåget indtagelse af metadon Daglig overvåget indtagelse af metadon er den vigtigste  

 kontrolforanstaltning.
Der kan som led i en fast aftale kun ses bort fra  

 denne kontrolforanstaltning for stofmisbrugere med et højt funktionsniveau.  

 Hvor indtagelsen finder sted, afgør den behandlingsansvarlige læge.
Det  

 afgørende er, at indtagelsen overvåges.
Apoteksudlevering Daglig apoteksudlevering af metadon uden nærmere aftale om overvåget  

 indtagelse skal sidestilles med uovervåget metadonindtagelse og bør som fast  

 aftale kun forekomme blandt stofmisbrugere med højt funktionsniveau.
Tag-hjem ordninger Tag-hjem ordningen er den mest liberale udleveringsform og indebærer, at  

 stofmisbrugeren enten fra behandlingsstedet eller apoteket får udleveret  

 metadonportioner til flere dages forbrug.
Tag-hjem ordninger bør som fast  

 aftale kun forekomme blandt stofmisbrugere med et højt funktionsniveau.  

 Tag-hjem ordningen må højst omfatte 7 dages forbrug.
En tag-hjem ordning  

 forudsætter, at stofmisbrugeren kan opbevare metadonen på betryggende vis.
Urinkontrol Urinkontrol indebærer undersøgelse af urinen for de hyppigst anvendte  

 misbrugsmidler, samt for metadon hvor dette er relevant.
Urinkontrol skal  

 anvendes i det omfang, den sikrer behandlingsplanens gennemførelse.
Stikmærkekontrol Dette indebærer som minimum undersøgelse af hænder, arme og ben, herunder  

 fødder og lysker.
Den enkelte stofmisbruger vil herudover ofte have sine  

 foretrukne injektionssteder, som behandleren bør kende og undersøge.  

 Stikmærker heler (forsvinder) i løbet af uger, afhængig af benyttet  

 kanylestørrelse og eventuel blodudtrædning.
Gentagne indstik samme sted  

 efterlader ar.
Et frisk stikmærke betyder med stor sandsynlighed at  

 injektionen har fundet sted inden for de sidste 2 uger.
Stikmærkekontrol skal  

 anvendes i det omfang, den sikrer behandlingsplanens gennemførelse.
Fremmødekontrol Ved at overholde aftaler om fremmøde demonstrerer stofmisbrugeren overblik  

 over sit liv, tidsfornemmelse og forståelse for, at indgåede aftaler  

 overholdes.
Ved fremmmøde kan desuden den generelle adfærd, eventuel  

 påvirkethed og fremtoningspræg vurderes.
Der vil altid være en  

 minimumskontakt ved metadonudleveringen, men der bør desuden gennem hele  

 behandlingsforløbet være aftalte personlige kontakter mellem den  

 behandlingsansvarlige og stofmisbrugeren.
Disse kontakter bør mindst foregå  

 en gang hver måned.
i.
Omfanget af kontrollen Nye stofmisbrugere For stofmisbrugere, der indleder et (nyt) behandlingsforløb, vil det altid  

 være nødvendigt i en periode at føre tæt kontrol med disse, hvilket vil sige:
- at stofmisbrugeren under indstilling af metadondosis ses dagligt af  

 behandleren og derefter mindst 1-2 gange ugentligt, - at metadonen indtages dagligt under opsyn, - at urinkontrol foretages 2-4 gange månedligt, og - at der foretages stikmærkekontrol hver 2. uge.
 Den tætte kontrol af nye stofmisbrugere bør opretholdes i mindst 6  

 måneder.
Stofmisbrugere med lavt funktionsniveau Efter en periode med tæt kontrol vil behandleren kunne afgøre på hvilket  

 niveau, kontrollen med pågældende fremover skal lægges.
 Omfanget af kontrolforanstaltningerne bør altid være tilpasset den  

 enkeltes særlige behandlingsbehov og skal beskrives i behandlingsplanen.
 For stofmisbrugere med lavt funktionsniveau bør kontrollen dog mindst  

 omfatte følgende:
 - Daglig overvåget metadonindtagelse mindst 5 af ugens 7 dage.
 - Personlig kontakt med den behandlingsansvarlige mindst en gang  

 hver måned.
 - Urinkontrol og stikmærkekontrol i det nødvendige omfang med henblik på  

 at sikre, at behandlingsplanen overholdes.
 Herudover må institutionen vurdere behovet for eventuelle andre  

 kontrolforanstaltninger.
Stofmisbrugere med højt funktionsniveau Enkelte patienter vil igennem behandlingsforløbet have udvist en sådan  

 grad af stabilitet, at behandlingsinstitutionen skønner pågældende egnet til  

 yderligere mindskelse af kontrollen.
For stofmisbrugere med et sådant højt  

 funktionsniveau vil kontrollen som et minimum dog omfatte følgende:
 - Personlig kontakt med den behandlingsansvarlige mindst en gang hver  

 måned.
 - Tag-hjem ordning til højst 7 dage.
- Urinkontrol og stikmærkekontrol mindst en gang månedligt.
Urinkontrollen  

 skal her også omfatte kontrol for metadon.
j.
Delegering af den overvågede metadonindtagelse Hvis geografiske eller andre særlige forhold taler for det, giver loven  

 behandlingsinstitutionen mulighed for at delegere den overvågede  

metadonindtagelse til fx et apotek, forsorgshjem, plejehjem,  

 hjemmeplejen mv., afhængig af, hvilke aftaler man kan nå frem til lokalt.
Det  

 er en forudsætning for denne delegering:
- at den udleverende instans er indstillet på, og kan gennemføre overvåget  

 metadonindtagelse, - at der meldes tilbage til behandlingsinstitutionen, såfremt der opstår  

 problemer i forbindelse med indtagelsessituationen, fx at stofmisbrugeren  

 møder påvirket frem, gemmer metadon i munden osv., - at stofmisbrugeren skriftligt har samtykket i, at der kan udveksles  

 behandlingsrelevante, herunder helbredsmæssige oplysninger mellem de  

 instanser, der er involveret i behandlingen, og - at de øvrige sædvanlige kontrolforanstaltninger fortsat forestås af  

 behandlingsinstitutionen.
k.
Delegation af behandling med metadon De kommunalt ansatte læger kan i særlige tilfælde delegere  

 metadonbehandlingen til praktiserende læger eller speciallæger efter konkret  

 aftale med disse.
Det skal understreges, at kontrolforanstaltninger i denne  

 forbindelse bør ses som en behandlingsmonitorering således, at brud på  

 aftaler i behandlingsplanen bør føre til ændret behandling og ikke til  

 behandlingsafslutning.
Dette er specielt vigtigt i forbindelse med delegeret  

 behandling, hvor muligheden for øget behandlingsstøtte er begrænset.  

 Amtskommunerne har under alle omstændigheder det overordnede ansvar for  

 behandlingen, det vil sige for såvel delegering som for, at ønske om en  

 eventuel tilbageføring af behandlingen til amtskommunernes institutioner  

 bliver iværksat.
 I tilfælde af, at behandlingskompetencen delegeres fra kommunalt ansatte  

 læger til praktiserende læger eller speciallæger, skal amtet underrette den  

 lokale embedslægeinstitution herom.
 Forudsætningerne for, at behandlingen kan delegeres til en praktiserende  

 eller andre læger er:
- at stofmisbrugeren har haft et højt funktionsniveau i ca. 1/2 år og i  

 institutionsregi bevist at kunne administrere nedsat kontrol, herunder  

 tag-hjem ordninger, - at stofmisbrugeren og behandlingsinstitutionen er enige om delegation af  

 behandlingen og betingelserne for, at den kan fortsætte hos den praktiserende  

 læge, - at den pågældende læge er indforstået hermed på baggrund af den  

 behandlingsplan, der er lagt for stofmisbrugeren, - at ordinationen ophører umiddelbart (i løbet af højst 2 uger) hos den  

 pågældende læge, og stofmisbrugeren henvises tilbage til  

 behandlingsinstitutionen, såfremt ordningen giver anledning til problemer, - at stofmisbrugeren giver fornødent samtykke til konference mellem de  

 personer, der er involveret i behandlingen, fx amt, apotek, praktiserende  

 læge, - at den kommunalt ansatte læge underretter embedslægeinstitutionen, når  

 en behandling delegeres til praktiserende læge eller speciallæge.  

 Embedslægeinstitutionen underrettes ligeledes, når delegationen ophører.
1. Ophør af metadonbehandling Der bør skelnes imellem ophør af metadonbehandling og ophør af den samlede  

 behandling.
Et behandlingsophør bør normalt kun komme på tale på det  

 tidspunkt, hvor stofmisbrugeren ønsker at klare sig selv og har en tro på, at  

 det kan lykkes.
 Det bør ligeledes præciseres, at hvad enten metadonbehandlingen er ophørt  

 planlagt (terapeutisk) eller ikke planlagt (administrativt), bør en  

 genoptagelse være mulig, i det omfang gensidigt acceptable præmisser kan  

 opstilles indenfor rammerne af en ny behandlingsplan.
 Ved ophør af en længerevarende metadonbehandling skelnes der mellem  

 planlagt og ikke-planlagt ophør.
 1. Manglende udbytte af behandlingen, dvs. at  

 stofmisbrugeren ikke følger behandlingsplanen, dokumenteret ved regelmæssigt  

 sidemisbrug af opioider, uregelmæssig fremmøde mv.
 Behandlingsplanen bør i disse tilfælde justeres, og stofmisbrugeren søges  

 overflyttet til behandling uden ledsagende metadonbehandling.
2. Adfærdsmæssige problemer i et sådant omfang, at det  

 er uacceptabelt for behandlingsstedet.
Her tænkes især på vold eller trusler  

 overfor andre stofmisbrugere og/eller personale samt stofindtagelse eller  

 -salg på behandlingsstedet.
Administrativt ophør af metadonbehandling vil erfaringsmæssigt så godt som  

 altid medføre recidiv til et illegalt misbrug, og bør derfor så vidt muligt  

 undgås.
Behandlingsophør bør ske med dosisreduktion af mindst 5 mg daglig.  

 Denne nedtrapning bør som hovedregel foregå på behandlingsinstitutionen.
m.
Abstinensbehandling efter brug af opioider  

 (»afgiftning«) Fysiske abstinenssymptomer efter stofophør med opiater (herunder  

 metadon og andre opioider) omfatter følgende symptomer:
- sved - tremor - nysen og gaben - gåsehud - stigende puls (tachycardi) - stigende temperatur (subfebrilia) - indsovningsbesvær - pupildilatation.
 Symptomerne kan ses fire til otte timer efter sidste stofindtagelse hos  

 stofmisbrugere, der har udviklet fysisk afhængighed af opioider.
 Indikationen for behandling af abstinenssymptomer efter opioider  

 er kun relativ . Abstinenssymptomerne er i reglen forholdsvis milde  

 omend stærkt frygtet af stofmisbrugerne selv, og risikoen for komplikationer  

 i form af kramper eller udvikling af delirøs psykose er minimal.
 Det skal derfor fastslås, at der uden for behandlingsinstitution som  

 hovedregel aldrig vil være indikation for at indlede  

 korttidsbehandling med metadon hos stofmisbrugere.
En sjælden gang kan behandling med opioider være indiceret ved behandling  

 af en opioid-abstinenspsykose.
En sådan behandling bør altid foregå under  

 indlæggelse på psykiatrisk afdeling.
Rene opioidabstinensreaktioner forekommer sjældent, fordi langt de fleste  

 stofmisbrugere er blandingsmisbrugere med sidemisbrug af alkohol og/eller  

 benzodiazepiner.
Abstinensbehandling vil derfor i praksis oftere rette sig  

 imod sidemisbruget end imod opioidmisbruget.
 For så vidt der ikke foreligger mistanke om sidemisbrug af alkohol  

 og/eller benzodiazepiner, bør abstinensbehandling udenfor sygehuse og  

 behandlingsinstitutioner som hovedregel gennemføres med lægemidler,  

 som tilsigter uspecifik sedation uden risiko for tilvænning til det  

 pågældende lægemiddel, fx tabl levomepromazin (Nozinan) 25-50 mg x 2-3 eller  

 tilsvarende.
 Barbiturater og benzodiazepiner har ingen plads i behandlingen af rene  

 abstinenssymptomer efter brug af opioider.
 Den eneste effektive behandling af abstinenssymptomer efter brug af  

 opioider er behandling med opioider . Det er da også som regel en  

 sådan behandling, stofmisbrugerne underforstået ønsker, når de hos deres læge  

 efterspørger korttidsbehandling med metadon (»  

afgiftning/nedtrapning »). Praktisk erfaring viser imidlertid, at  

 det kan være meget vanskeligt at afslutte en påbegyndt metadonbehandling,  

 uanset hvilke aftaler der blev indgået med stofmisbrugeren ved behandlingens  

 påbegyndelse og med hvilket formål.
Ordination af beroligende medicin, som  

 sovemedicin og angstdæmpende a.
Indledning Alle sovemidler (hypnotika) og angstdæmpende midler (anxiolytika) i  

 lægemiddelfortegnelsen er af Sundhedsstyrelsen betegnet som  

 afhængighedsskabende.
Generelle oversigter viser, at forbruget i Danmark  

 ligger over det internationale gennemsnit, med det er vanskeligt at få et  

 klart overblik over størrelsen af misbruget.
Det er ikke hensigten med denne  

 vejledning at sætte spørgsmålstegn ved en allerede igangværende konstant  

 fortløbende behandling med beroligende medicin af lægens sædvanlige  

 patienter, se nærmere herom afsnit c.
Denne vejledning har først og fremmest til hensigt at danne grundlag for  

 lægens overvejelser i forbindelse med, at der indledes en behandling med  

 sovemedicin eller angstsdæmpende medicin, idet brugen af benzodiazepiner kan  

 føre til udviklingen af fysisk og/eller psykisk afhængighed.
Risikoen herfor  

 tiltager med behandlingens varighed og dosis størrelse, men der er tillige en  

 øget risiko hos personer med et tidligere misbrug, fx af alkohol.
Midlerne vil alle kunne føre til toleransudvikling og en vis udvikling af  

 abstinenssymptomer ved seponering, specielt efter længere tids brug af store  

 doser.
Det vil i vid udstrækning være de samme stoffer, der bruges til såvel  

 sovemedicin som angstdæmpende medicin.
Sovemidlerne vil som hovedregel have  

 en hurtigere virkning, men en opdeling af stofferne er ikke hensigtsmæssig.
 Der skal også i forbindelse med brug af disse midler udvises forsigtighed  

 ved bilkørsel og maskinbetjening, specielt skal man være opmærksom på, at  

 virkningen af alkohol øges.
b.
Afgrænsning og anvendelsesområde For sovemidler gælder det generelt, både for benzodiazepiner og for dem,  

 der bindes til samme type af receptorer, at de er til kort tids brug.  

 Anvendelsen bør altid begrænses til de svære, invaliderende tilfælde af  

 søvnløshed, som belaster patienten alvorligt.
Sovemidlerne bør kun bruges i  

 1-2 uger, hvorefter situationen og den medicinske behandling bør vurderes på  

 ny.
Skift mellem benzodiazepiner inden for samme præparattype løser ikke de  

 problemer, der kan opstå vedrørende udvikling af tolerans og forekomst af  

 reboundfænomener, dvs. forstærkede symptomer ved seponering.
Udover den sedative effekt har benzodiazepinerne også en sikker  

 anxiolytisk virkning, men de bør kun bruges, hvor den sygelige tilstand kan  

 betragtes som belastende, alvorlig og af en vis varighed.
Det må dreje sig om  

 velbeskrevne angstsyndromer, hvis forløb bør følges løbende og konsekvent  

 under behandlingen.
Det er vigtigt, at benzodiazepiner ikke bruges kritikløst  

 mod stress, kriser eller bekymring over almenmenneskelige problemer.
Ved  

 forskellige somatiske sygdomme kan der være indikation for en kortvarig  

 anvendelse af benzodiazepiner, men man bør være opmærksom på risikoen for  

 maskering af somatiske symptomer.
c.
Alder Et længerevarende eller periodisk forbrug af benzodiazepiner i lav  

 dosering som hypnoticum eller anxiolyticum er i de seneste år blevet en del  

 af livsmønstret for en gruppe af især ældre patienter.
Dette forbrug bør,  

 isoleret betragtet, næppe give anledning til særlige forholdsregler, men  

 holdes under kontrol.
Der er i øvrigt grund til at overveje ordinationspraksis for ældre  

 patienter, hvor eliminationen er langsommere, og virkningen derfor ofte  

 stærkere.
Der er erfaringsmæssigt en vis risiko for overdosering af  

 benzodiazepiner hos ældre patienter, da terapeutisk dosis for ældre således  

 vil være mindre end for yngre.
Benzodiazepiner med kort eller medium  

 halveringstid bør foretrækkes til ældre.
d.
Varighed Benzodiazepiner bør så vidt muligt ordineres til korte behandlingsforløb.  

 Når der er tale om anxiolytisk behandling, bør man stræbe efter en  

 behandlingsperiode på ikke over 4 uger og allerede ved starten træffe aftale  

 om varighed og aftrapning.
Det er vigtigt at følge effekten nøje, og man bør  

 tage sin indikationsstilling op til overvejelse, hvis de centrale symptomer -  

 angst, anspændthed og søvnforstyrrelser - ikke er påvirket væsentligt i denne  

 periode, idet man næppe kan forvente væsentlige nye behandlingsgevinster  

 herefter.
 Hvis det i mere kronisk forløbende angsttilstande skulle vise sig  

 nødvendigt at fortsætte den anxiolytiske behandling med benzodiazepiner over  

 længere perioder, må det tilrådes, at ordinationen revurderes med nogle  

 måneders mellemrum.
e.
Valg af præparat Præparaternes farmakokinetik er af betydning for misbrugsrisikoen.  

 Benzodiazepiner med langsom absorption og lang halveringstid må foretrækkes  

 ved behandlingen af angsttilstande.
En del iagttagelser tyder på, at  

 præparater, der absorberes meget hurtigt, frembyder en større risiko for  

 misbrug på grund af tendensen til fremkaldelse af rus.
Sovemidler misbruges ofte, idet nogle personer indtager stofferne for at  

 mindske forskelligt ubehag.
Det kan dreje sig om såvel små som store doser.
 Lægen bør forsøge at indstille dosis efter en behandlingsplan, og  

 patientens eventuelle forsøg på at øge dosis bør diskuteres og modvirkes.
Ordination af afhængighedsskabende  

 lægemidler med a.
Centralt stimulerende midler som Amfetamin , Ritalin (R) Bør kun anvendes peroralt til behandling af narkolepsi og hyperkinetisk  

 syndrom.
Hos børn bør diagnosen hyperkinetisk syndrom/Minimal Brain  

 Dysfunktion stilles af en speciallæge i børnepsykiatri.
b.
Appetithæmmende midler med centralstimulerende virkning Behandlingen med appetithæmmende midler med centralstimulerende virkning  

 bør kun ske ved væsentlig overvægt sammen med kostvejledning og kontrol af  

 vægttab.
Ordination af visse andre  

 afhængighedsskabende lægemidler Erfaringer viser, at visse hostestillende midler, antiparkinsonmidler,  

 antihistaminer, præparater med centralnervøs virkning og obstiperende midler  

 kan være afhængighedsskabende og indgå i et misbrug.
 Som eksempler kan nævnes: RetardinO, akinetonO, codein, og de fleste  

 morfinholdige hostemidler.
 Lægen skal ved ordination af disse stoffer være opmærksom på, at der  

 foreligger mulighed for at fremkalde eller vedligeholde afhængighed.
 Tabel 1. Eksempler på ofte helt eller delvist opioidufølsomme  

 smertetilstande (»restsmerter«):
