Nr LSF 240 Forslag til Lov om litteratur Fremsat af kulturministeren (Jytte Hilden) den 17. april 1996 Vedtaget ved tredjebehandling den 31. maj 1996 Lov nr. 477 af 12/06/1996 Kapitel 1 Lovens formål § 1. Lovens formål er at fremme litteraturen og adgangen til  

 litteratur i Danmark samt udbredelsen af dansk litteratur i udlandet.
 Stk. 2. Lovens virkeområde er dansk og oversat skønlitteratur,  

 herunder prosa, lyrik, dramatik, børne- og ungdomslitteratur samt almen  

 kultur- og faglitteratur.
Kapitel 2 Litteraturrådet § 2. Litteraturrådet skal rådgive og bistå offentlige myndigheder  

 og institutioner i sager angående litteratur.
Rådet kan på eget initiativ  

 behandle spørgsmål vedrørende litteratur og fremsætte erklæringer herom.
§ 3. Litteraturrådet består af 5 sagkyndige medlemmer, der  

 beskikkes af kulturministeren for en periode af 4 år. 2 af medlemmerne  

 udpeges af Dansk Forfatterforening og Danske Skønlitterære Forfattere i  

 fællesskab, og 3 medlemmer udpeges af kulturministeren.
Umiddelbar  

 genbeskikkelse kan ikke finde sted.
 Stk. 2. Kulturministeren udpeger rådets formand blandt  

 medlemmerne.
 Stk. 3. Afgår et medlem inden udløbet af sin beskikkelsesperiode,  

 foretages nybeskikkelse kun for den resterende del af perioden.
§ 4. Litteraturrådet yder inden for de fastsatte bevillingsrammer  

 støtte til frembringelse og udbredelse af litteratur.
Rådet kan herunder  

 støtte forfatteres litterære projekter, udgivelser, uddannelse, formidling af  

 litteratur samt andre aktiviteter, der kan fremme lovens formål, herunder  

 projektstøtte til Dansk Litteratur Informationscenter.
§ 5. Litteraturrådet udarbejder forud for hvert finansår en  

 aktivitetsplan for rådets aktiviteter.
Planen skal indeholde angivelse af de  

 tilskudsrammer, der foreslås afsat til lovens støtteområder.
Aktivitetsplanen  

 forelægges kulturministeren til godkendelse.
 Stk. 2. Litteraturrådet har inden for rammerne af den godkendte  

 aktivitetsplan den endelige administrative afgørelse med hensyn til  

 fordelingen af den konkrete støtte til de formål, der er nævnt i § 4.
 Stk. 3. Til Litteraturrådet knyttes et sekretariat.
Kapitel 3 Regnskab, revision § 6. Kulturministeriet fastsætter nærmere regler om  

 regnskabsaflæggelse og revision med hensyn til de midler, der fordeles til  

 private organisationer og selvejende institutioner m.v.
Til brug for  

 Rigsrevisionen kan ministeriet indhente yderligere materiale til en nøjere  

 regnskabsgennemgang.
Kapitel 4 Ikrafttræden § 7. Kulturministeren fastsætter tidspunktet for lovens  

 ikrafttræden.
 § 8. Loven gælder ikke for Færøerne og Grønland.
Oprindeligt fremsat forslag Kapitel 1 Lovens formål § 1. Lovens formål er at fremme litteraturen og adgangen til  

 litteratur i Danmark samt udbredelsen af dansk litteratur i udlandet.
 Stk. 2. Lovens virkeområde er skønlitteratur, herunder prosa,  

 lyrik, dramatik, børne- og ungdomslitteratur og almen kulturel faglitteratur.
Kapitel 2 Litteraturrådet § 2. Litteraturrådet skal rådgive og bistå offentlige myndigheder  

 og institutioner i sager angående litteratur.
Rådet kan på eget initiativ  

 behandle spørgsmål vedrørende litteratur og fremsætte erklæringer herom.  

 Rådet rådgiver Kulturministeriet i spørgsmål om biblioteksafgiften.
§ 3. Litteraturrådet består af 5 sagkyndige medlemmer, der udpeges  

 af kulturministeren for en periode af 4 år.
Umiddelbar genbeskikkelse kan  

 ikke finde sted.
 Stk. 2. Kulturministeren udpeger rådets formand blandt  

 medlemmerne.
 Stk. 3. Afgår et medlem inden udløbet af sin beskikkelsesperiode,  

 foretages nybeskikkelse kun for den resterende del af perioden.
§ 4. Litteraturrådet yder indenfor de fastsatte bevillingsrammer  

 støtte til frembringelse og udbredelse af litteratur.
Rådet kan herunder  

 støtte forfatteres litterære projekter, udgivelser, uddannelse, formidling af  

 litteratur samt andre aktiviteter, der kan fremme lovens formål, herunder  

 projektstøtte til Dansk Litteratur Informationscenter.
§ 5. Litteraturrådet udarbejder forud for hvert finansår en  

 aktivitetsplan for rådets aktiviteter.
Planen skal indeholde angivelse af de  

 tilskudsrammer, der foreslås afsat til lovens støtteområder.
Aktivitetsplanen  

 forelægges kulturministeren til godkendelse.
 Stk. 2. Litteraturrådet har indenfor rammerne af den godkendte  

 aktivitetsplan den endelige administrative afgørelse med hensyn til  

 fordelingen af den konkrete støtte til de formål, der er nævnt i § 4.
 Stk. 3. Til Litteraturrådet knyttes et sekretariat.
Kapitel 3 Regnskab, revision § 6. Kulturministeriet fastsætter nærmere regler om  

 regnskabsaflæggelse og revision med hensyn til de midler, der fordeles til  

 private organisationer og selvejende institutioner m.v.
Til brug for  

 Rigsrevisionen kan ministeriet indhente yderligere materiale til en nøjere  

 regnskabsgennemgang.
Kapitel 4 Ikrafttræden § 7. Kulturministeren fastsætter tidspunktet for lovens  

 ikrafttræden.
 § 8. Loven gælder ikke for Færøerne og Grønland.
Bemærkninger til lovforslaget Efter den mangeårige debat om bogen og den danske litteraturs vilkår har  

 regeringen besluttet at fremsætte et forslag til lov om litteratur.  

 Lovforslaget skal ses som et led i de kulturpolitiske bestræbelser på at  

 gavne og sikre kvalitetslitteraturen i Danmark og det danske sprogs fortsatte  

 eksistens og udvikling.
Forslaget til lov om litteratur indgår således på  

 linie med den øvrige lovgivning, der støtter det litterære område, først og  

 fremmest biblioteksafgiftsloven og loven om Statens Kunstfond.
Udgivelsen af betænkningen af 1994 fra Kulturministeriets  

 litteraturpolitiske arbejdsgruppe (den såkaldte Pixie-bog) medførte en  

 fornyet diskussion om litteraturpolitikkens mål og midler og affødte en øget  

 opmærksomhed omkring bogens situation.
Betænkningen pegede overordnet på  

 behovet for en samlet statslig litteraturpolitik.
Generelt må det  

 konstateres, at bogmarkedet er blevet en del af et internationalt  

 mediemarked, hvor det i stadig højere grad er blevet de kommercielle  

 interesser, der er toneangivende.
På dette mediemarked er det ikke de  

 litterære kvaliteter, der er af afgørende betydning.
Desuden er bogen ikke  

 længere det primære medie i sammenhængen, men er i hård konkurrence med mange  

 andre medier, især indenfor informationsteknologien.
Hertil kommer, at  

 bogindkøbene til de offentlige biblioteker har vist en klar og betydelig  

 nedgang over en årrække.
Disse faktorer har i forbindelse med de relativt  

 høje bogpriser i Danmark og de små oplag medvirket til at forfattere kun rent  

 undtagelsesvis opnår en blot rimelig indtægt af deres skribentvirksomhed.
 Hensigten med en lov om litteratur er - blandt andet i erkendelsen af  

 kvalitetsbogens betydning for bevarelsen og fornyelsen af det danske sprog -  

 at søge at tilvejebringe nye muligheder for produktionen af skønlitteratur  

 gennem en målrettet og selektiv indsats til gavn for det litterære kredsløb,  

 herunder en sikring af publikums fortsatte adgang til kvalitetsudgivelser.
Litteraturrådet I loven foreslås oprettet et litteraturråd på 5 medlemmer.
Rådet skal  

 virke som organ for en samlet dansk litteraturpolitik og arbejde for at  

 styrke litteraturens stilling.
I den forbindelse er det rådets opgave løbende  

 at følge litteraturens og bogens situation i Danmark og virke som et  

 debatforum for litteraturpolitiske spørgsmål.
Det indgår blandt rådets opgaver at være høringsorgan for  

 Kulturministeriet i litterære og litteraturpolitiske spørgsmål, herunder  

 spørgsmål om biblioteksafgiften.
Litteraturrådet skal desuden virke som  

 rådgiver for Kulturministeriet i generelle spørgsmål om biblioteksafgiften.
Rådet skal animere til eksperimenter med nye former for produktion og  

 formidling af litteratur og koordinere offentlige og private initiativer på  

 området m.v.
Samlet skal rådet tilstræbe en styrkelse af såvel produktionen  

 som udbredelsen af kvalitetslitteratur.
Rådet skal årligt til Kulturministeriet indsende forslag til en  

 aktivitetsplan vedrørende de tilskudsrammer, der foreslås afsat til  

 opfyldelse af lovens formål.
Aktivitetsplanen skal indeholde en kort rapport  

 om litteraturens aktuelle situation i Danmark.
I betænkningen af 1994 fra Kulturministeriets litteraturpolitiske  

 arbejdsgruppe blev det foreslået, at Litteraturrådets medlemmer udpeges af  

 kulturministeren.
Det har i ministeriet været overvejet, hvorvidt der bør  

 være organisationsudpegede medlemmer i rådet.
Kulturministeriet er imidlertid  

 af en opfattelse, at Litteraturrådet skal sammensættes således, at rådets  

 formand og medlemmer bliver personligt udpegede således, at de ikke  

 repræsenterer specifikke organisationsinteresser.
Rådets virksomhed er rettet  

 mod varetagelsen af samfundets generelle interesse i et styrket litterært  

 kredsløb.
Det er derfor af betydning, at Litteraturrådets medlemmer står frit  

 og alene er personligt ansvarlige for deres virksomhed i rådet.  

 Litteraturrådet skal sammensættes således, at dets medlemmer repræsenterer en  

 bred litterær sagkundskab, der tilsammen dækker lovens virke- og  

 støtteområder.
 Forud for nedsættelsen af rådet vil Kulturministeriet indhente forslag fra  

 Dansk Forfatterforening og Danske Skønlitterære Forfattere vedrørende  

 forfatterrepræsentation i Litteraturrådet.
Litteraturlovens virkeområde Lovens virkeområde er skønlitteratur, herunder lyrik, prosa, dramatik,  

 børne- og ungdomslitteratur og almen kulturel faglitteratur samt  

 oversættelser heraf.
Hvad angår støtte til dramatik skal Litteraturrådet  

 samarbejde med såvel Statens Kunstfond som Teaterrådet.
Betegnelsen almen  

 kulturel faglitteratur kan være vanskelig at afgrænse i det enkelte tilfælde.  

 Begrebet skal forstås som et vejledende kriterium, hvis nærmere indhold må  

 fremgå af den praksis, der vil udvikle sig af Litteraturrådets overvejelser.  

 Afgørende for rådets støttemulighed skal også på dette område være et  

 litterært kvalitetsbegreb.
Som eksempel på faglitteratur af almen kulturel  

 karakter, der falder inden for lovens område, kan nævnes kulturessayistik og  

 monografier om litteratur og filosofi m.v.
 Det vil være Litteraturrådets opgave at foretage den konkrete kvalitative  

 og indholdsmæssige vurdering med hensyn til faglitteraturer i det enkelte  

 tilfælde på grundlag af de nævnte retningslinier.
Forholdet til Statens Kunstfonds litterære udvalg Til forskel fra støttevirksomheden i Statens Kunstfonds litterære udvalg,  

 der alene retter sig mod det skabende led, forfatteren, og hvor støtten ydes  

 uden krav om konkrete resultater, er det litteraturlovens hensigt at styrke  

konkrete litterære projekter, udgivelser og formidlingen af  

 litteratur.
Rådet skal etablere en hensigtsmæssig arbejdsdeling i forhold til  

 Statens Kunstfonds litterære udvalg.
Det er ikke et vilkår for støtte, at  

 udgivelsen af det litterære projekt skal ske i bogform, også andre tekniske  

 udgivelsesmåder vil kunne opnå støtte, herunder projekter for  

 læsehandicappede.
Det er derimod et afgørende kriterium for at tildele  

 støtte, at der er tale om litterær kvalitet.
Det er på det grundlag  

 Litteraturrådets opgave at vurdere om et konkret projekt, det være sig  

 udarbejdelse af manuskript, research eller udgivelser, har den tilstrækkelige  

 kvalitet.
Udgivelsesstøtte Det foreslås ligeledes, at Litteraturrådet indenfor lovens virkeområde får  

 mulighed for efter en konkret vurdering at yde støtte til udgivelser af  

 kvalitetslitteratur.
Baggrunden herfor er, at det bør sikres, at der også  

 fremover vil være den nødvendige og tilstrækkelige produktion af  

 kvalitetslitteratur tilgængelig på bogmarkedet.
Spørgsmålet om støtte til  

 udgivelser har været diskuteret i forbindelse med betænkningen af 1994, hvis  

 hovedforslag på dette område var en efterhængt udgivelsesstøtte, det vil  

 sige, at ansøgeren skulle have udgivet værket inden støtte kunne opnås.  

 Betænkningen åbnede desuden mulighed for at yde forhåndsstøtte.
Det overlades  

 til Litteraturrådet i givet fald at beslutte hvilken form udgivelsesstøtten  

 bør have.
Litteraturformidling Et middel til at fremme lovens formål vil være en styrket  

 formidlingsindsats overfor litteraturen.
Litteraturrådet bør have mulighed  

 for at stimulere interessen for kvalitetslitteraturen gennem hensigtsmæssige  

 foranstaltninger, der rettes mod en bred del af befolkningen, herunder børn  

 og unge.
Rådet bør samarbejde med Statens Bibliotekstjeneste om indsatser i  

 biblioteksregi, men det skal tillige kunne tage selvstændige initiativer på  

 dette område efter egen vurdering.
Rådet bør orientere Statens  

 Bibliotekstjeneste om sådanne initiativer.
Eksisterende støtteordninger Litteraturrådet skal efter forslaget overtage Kulturministeriets  

 støtteordning til almen kulturelle tidsskrifter.
Det overlades til rådet at  

 indlede forhandling med Statens Bibliotekstjeneste, hvor tidsskriftudvalgets  

 sekretariat i dag er placeret, om ordningens fremtidige struktur.
 Litteraturrådet overtager videreførelsen af Kulturministeriets serie med  

 litterære danske klassikere i et samarbejde med Det Danske Sprog- og  

 Litteraturselskab.
 Forfatteruddannelse og efteruddannelse af forfattere og oversættere bør  

 udgøre et betydningsfuldt element i en samlet litteraturpolitik.  

 Litteraturrådet skal derfor have mulighed for at yde støtte til disse formål.  

 Der kan således ydes tilskud til Forfatterskolens drift samt til Dansk  

 Forfatterforenings og Danske Skønlitterære Forfatteres uddannelseskurser.
Kendskabet til dansk litteratur i udlandet har i de senere år været i  

 vækst bl.a. på grund af Dansk Litteratur Informationscenters virke.  

 Markeringen af, at der på dansk skrives litteratur af høj international  

 standard, er bl.a. af stor betydning for det litterære miljø. Omvendt er det  

 ligeledes af vigtighed, at god udenlandsk litteratur findes tilgængelig på  

 dansk.
I den sammenhæng har oversætterne en uundværlig funktion.
 Dansk Litteraturinformations Centers virksomhed fortsætter som hidtil på  

 basis af tilskud fra Kulturministeriet, men Litteraturrådet bør have mulighed  

 for at yde konkret projektstøtte efter ansøgning til centret.
 En række af de ovenfor nævnte formål har hidtil været støttet af en særlig  

 bevilling til litteraturpolitiske initiativer (FL.kt. § 21.21.15). Denne  

 bevilling overføres ved lovforslaget til Litteraturrådet, der fremover  

 fordeler bevillingen til eksisterende eller nye støtteordninger indenfor  

 lovens område.
 Ministeriet vil på et passende tidspunkt gennemføre en evaluering af  

 rådets indsats med henblik på en afklaring af, hvorvidt resultatet står i  

 rimeligt forhold til de ønskede litteraturpolitiske mål.
Lovforslagets administrative, personalemæssige og økonomiske  

 konsekvenser Forslaget indebærer, at der oprettes et Litteraturråd på 4 medlemmer og en  

 formand.
Litteraturrådet er en statsinstitution.
Til rådet knyttes et  

 sekretariat med 1 årsværk.
Der vil være forbundet en honorering med rådets  

 arbejde.
Honoreringen fastsættes efter forelæggelse for Finansministeriet.
De  

 administrative udgifter vil blive afholdt af den bevilling, der er afsat på  

 FL 96 under § 21.21.05.10. Kunstnerstøtte, herunder støtte til litteratur.
De  

 samlede sekretariatsudgifter forventes at ligge indenfor en ramme på 0,7  

 mill. kr.
Til Litteraturrådets virksomhed overføres som nævnt den eksisterende  

 bevilling til litteraturpolitiske initiativer samt en del af den på FL 96  

 under Kunstnerstøtte opførte bevilling.
Samlet vil der på årsbasis blive  

 stillet en bevilling på 12,6 mill.kr. til rådighed for Litteraturrådet til  

 drift, administration af eksisterende litterære støtteordninger samt til nye  

 initiativer i henhold til lovforslaget.
Den hidtidige støtte til Dansk  

 Litteraturinformations Center på i alt 2,4 mill.kr. årligt opretholdes.
Til  

 Litteraturlovens område overføres bevillinger fra følgende finanslovskonti:
 Ud over dette beløb støttes litteraturen gennem de bevillinger, der er  

 afsat til Kunstfondens litteraturudvalg og biblioteksafgiften.
 Lovforslaget har ingen administrative eller økonomiske konsekvenser for  

 amter eller kommuner.
 Lovforslaget har ingen erhvervsøkonomiske eller miljømæssige konsekvenser.
Lovforslaget indeholder adgang til at yde støtte til fx. danske  

 udgivelsesvirksomheder og lovforslaget er således omfattet af EF-Traktatens  

 statsstøtteregler.
Lovforslaget skal derfor notificeres for  

 Europakommissionen i medfør af EF-Traktatens art. 93, stk. 3. Loven kan ikke  

 sættes i kraft førend Kommissionens godkendelse foreligger.
Bemærkninger til lovforslagets enkelte bestemmelser Til § 1 Lovens hensigt er at søge at tilvejebringe nye muligheder for produktion  

 af skønlitteratur gennem en målrettet og selektiv indsats til gavn for det  

 litterære kredsløb, herunder en sikring af publikums fortsatte adgang til  

 kvalitetsudgivelser.
Til § 2 Litteraturrådet skal fungere som høringsorgan og rådgiver indenfor det  

 litterære område, der omfatter udgivelsespolitik, uddannelse og  

 videreuddannelse, litteraturformidling, biblioteksafgift og det  

 internationale litterære samarbejde m.v.
Med hensyn til biblioteksafagiften  

 er det ikke hensigten, at rådet skal behandle enkeltesager, hvis afgørelse  

 henhører under biblioteksafgiftsnævnet, men derimod at rådgive om principper  

 for ordningen.
Rådet skal følge udviklingen på det danske bogmarked og søge  

 sikret at litteraturpolitikken udvikles i takt med økonomiske og  

 samfundsmæssige ændringer.
Til § 3 Litteraturrådets 5 medlemmer skal repræsentere en bred litterær  

 sagkundskab, der tilsammen dækker de støtteområder, som udgør lovens  

 virkeområde.
På samme måde som i Teaterrådet og Statens Musikråd vil  

 beskikkelsesperioden for Litteraturrådet være af 4 års varighed uden mulighed  

 for, at samme medlemmer vil kunne beskikkes til den umiddelbart efterfølgende  

 4 års periode.
Til § 4 Vedrørende lovens støtteområder henvises til de almindelige  

 lovbemærkninger.
Til § 5 Den i § 5 omtalte aktivitetsplan skal omfatte en kort rapport om litteraturens aktuelle situation, jf. bemærkningerne til § 2.
Til § 7 Lovforslaget åbner mulighed for statsstøtte og Europakommissionens  

 godkendelse skal foreligge, førend loven kan sættes i kraft.
Efter 2. behandling den 29. maj 1996 Kapitel 1 Lovens formål § 1. Lovens formål er at fremme litteraturen og adgangen til  

 litteratur i Danmark samt udbredelsen af dansk litteratur i udlandet.
 Stk. 2. Lovens virkeområde er dansk og oversat skønlitteratur,  

 herunder prosa, lyrik, dramatik, børne- og ungdomslitteratur samt almen  

 kultur- og faglitteratur.
Kapitel 2 Litteraturrådet § 2. Litteraturrådet skal rådgive og bistå offentlige myndigheder  

 og institutioner i sager angående litteratur.
Rådet kan på eget initiativ  

 behandle spørgsmål vedrørende litteratur og fremsætte erklæringer herom.
§ 3. Litteraturrådet består af 5 sagkyndige medlemmer, der  

 beskikkes af kulturministeren for en periode af 4 år. 2 af medlemmerne  

 udpeges af Dansk Forfatterforening og Danske Skønlitterære Forfattere i  

 fællesskab, og 3 medlemmer udpeges af kulturministeren.
Umiddelbar  

 genbeskikkelse kan ikke finde sted.
 Stk. 2. Kulturministeren udpeger rådets formand blandt  

 medlemmerne.
 Stk. 3. Afgår et medlem inden udløbet af sin beskikkelsesperiode,  

 foretages nybeskikkelse kun for den resterende del af perioden.
§ 4. Litteraturrådet yder inden for de fastsatte bevillingsrammer  

 støtte til frembringelse og udbredelse af litteratur.
Rådet kan herunder  

 støtte forfatteres litterære projekter, udgivelser, uddannelse, formidling af  

 litteratur samt andre aktiviteter, der kan fremme lovens formål, herunder  

 projektstøtte til Dansk Litteratur Informationscenter.
§ 5. Litteraturrådet udarbejder forud for hvert finansår en  

 aktivitetsplan for rådets aktiviteter.
Planen skal indeholde angivelse af de  

 tilskudsrammer, der foreslås afsat til lovens støtteområder.
Aktivitetsplanen  

 forelægges kulturministeren til godkendelse.
 Stk. 2. Litteraturrådet har inden for rammerne af den godkendte  

 aktivitetsplan den endelige administrative afgørelse med hensyn til  

 fordelingen af den konkrete støtte til de formål, der er nævnt i § 4.
 Stk. 3. Til Litteraturrådet knyttes et sekretariat.
Kapitel 3 Regnskab, revision § 6. Kulturministeriet fastsætter nærmere regler om  

 regnskabsaflæggelse og revision med hensyn til de midler, der fordeles til  

 private organisationer og selvejende institutioner m.v.
Til brug for  

 Rigsrevisionen kan ministeriet indhente yderligere materiale til en nøjere  

 regnskabsgennemgang.
Kapitel 4 Ikrafttræden § 7. Kulturministeren fastsætter tidspunktet for lovens  

 ikrafttræden.
 § 8. Loven gælder ikke for Færøerne og Grønland.
