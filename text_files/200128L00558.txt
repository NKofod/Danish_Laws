Ændringsforslag stillet den 13. maj 2002  

 uden for tillægsbetænkningen Ændringsforslag til 3. behandling af Forslag til lov om ændring af vurderingsloven,  

 skattestyrelsesloven og andre skattelove (Forenkling og modernisering af vurderingsorganisationen og  

 vurderingsprocessen m.v.) [af  

 skatteministeren (Svend Erik Hovmand)] Af	skatteministeren:
Til § 11 1) I stk. 2 ændres »37« til: »36«.
[Berigtigelse af ikrafttrædelsesbestemmelserne til §  

 1, nr. 36 og 37] 2) I stk. 3 indsættes efter »7,«: »8,«, og »31-36,  

 38 og 39« ændres til: »31-35, 37-39«.
[Ikrafttrædelsesbestemmelse til § 1, nr. 8, jf.
L  

 180   bilag 126, og berigtigelse af ikrafttrædelsesbestemmelserne til §  

 1, nr. 36 og 37] 3) I stk. 7 affattes 2. pkt. således:
»Ejendommens tilstand pr. 1. januar 2003 og prisforholdene  

 pr. 1. januar 2002 lægges til grund ved ansættelsen.« [Omvurdering pr. 1. januar 2003 efter prisforholdene ved  

 seneste almindelige vurdering, dvs. pr. 1. januar 2002] Bemærkninger Til nr. 1 og 2 Ændringsforslag nr. 2 indebærer, at den  

 ændring af vurderingslovens § 4, stk. 5,  der blev indsat som  

 ændringsforslag nr. 23 til 2. behandling af lovforslaget (L 180   bilag  

 125), og som efter afstemningen ved 2. behandling er lovforslagets § 1, nr.  

 8, har virkning fra og med 1. maj 2002. Der henvises i øvrigt til  

 bemærkningerne til det nævnte ændringsforslag.
 Ændringsforslag nr. 1 og 2 indebærer endvidere  

 en berigtigelse af en fejl i ikrafttrædelsesbestemmelserne  for § 1,  

 nr. 36 og 37. Herefter har § 1, nr. 36, virkning fra og med  

 vurderingsåret 2003, medens § 1, nr. 37, har virkning fra og med 1. maj  

 2002.
Til nr. 3 Bestemmelsen i § 11, stk. 7, om omvurdering pr. 1. januar  

 2003 er indsat ved ændringsforslag nr. 22 til 2. behandling.
Efter  

 bestemmelsen i § 11, stk. 7, 2. pkt., skal omvurderingen ske efter  

 prisforholdene pr. 1. januar 2003.
Efter den i lovforslagets § 1, nr. 3, foreslåede  

 bestemmelse i vurderingslovens § 3, stk. 4, om omvurdering i året efter  

 den almindelige vurdering, foretages denne omvurdering efter prisforholdene  

 ved den senest forudgående almindelige vurdering.
Værdien ved  

 omvurderingen reguleres derefter efter de i lovforslagets § 1, nr.  4,  

 foreslåede regler i vurderingslovens § 3 A om årsregulering.
 Ændringsforslaget indebærer, at omvurdering  

 efter den foreslåede bestemmelse i § 11, stk. 7, 2. pkt., også  

 foretages efter prisforholdene ved den seneste forudgående almindelige  

 vurdering, nemlig vurderingen pr. 1. januar 2002. Værdien ved  

 omvurderingen pr. 1. januar 2003 reguleres efter bestemmelsen i § 11, stk. 6,  

 om maskinel fremskrivning under hensyn til den ændring i  

 prisforholdene, der er sket siden den almindelige vurdering pr. 1. januar  

 2002.
