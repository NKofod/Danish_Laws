Nr LSF 67 Forslag til Lov om støtte og statsgaranterede lån til fiskeriet Fremsat af fiskeriministeren (Lars P.
Gammelgaard) den 17. december 1987 Vedtaget ved tredjebehandling den 17. december 1987 Lov nr. 875 af 23/12/1987 § 1. Fiskeriministeren bemyndiges til at afgive tilsagn om støtte til fartøjers endelige ophør i dansk erhvervsfiskeri inden for en ramme på 98 mill. kr. i 1987 og 132 mill. kr. i 1988.
Stk. 2. Bestemmelserne i §§ 1-3 og 8-13 i lov nr. 222 af 22. april 1987 om støtte til visse strukturforanstaltninger inden for fiskeriet m.v. finder tilsvarende anvendelse.
§ 2. Fiskeriministeren bemyndiges til i 1987 og 1988 at afgive tilsagn om statsgaranti for lån fra Kongeriget Danmarks Fiskeribank inden for en ramme på 100 mill. kr.
 § 3. Loven træder i kraft dagen efter bekendtgørelsen i Lovtidende.
 § 4. Loven gælder ikke for Færøerne og Grønland.
 Oprindeligt fremsat forslag.
§ 1. Fiskeriministeren bemyndiges til at afgive tilsagn om støtte til fartøjers endelige ophør i dansk erhvervsfiskeri inden for en ramme på 98 mill. kr. i 1987 og 132 mill. kr. i 1988.
Stk. 2. Bestemmelserne i §§ 1-3 og 8-13 i lov nr. 222 af 22. april 1987 om støtte til visse strukturforanstaltninger inden for fiskeriet m.v. finder tilsvarende anvendelse.
§ 2. Fiskeriministeren bemyndiges til i 1987 og 1988 at afgive tilsagn om statsgaranti for lån fra Kongeriget Danmarks Fiskeribank inden for en ramme på 100 mill. kr.
 § 3. Loven træder i kraft dagen efter bekendtgørelsen i Lovtidende.
 § 4. Loven gælder ikke for Færøerne og Grønland.
Bemærkninger til lovforslaget Almindelige bemærkninger Fiskeriet har en række alvorlige akutte problemer.
Dette skyldes ikke mindst, at verdensmarkedspriserne på fiskemel og fiskeolie er reduceret så drastisk, at rentabiliteten i industrifiskeriet er bragt i fare.
Der har derfor været indsat en større kapacitet i konsumfiskeriet, hvilket har betydet, at vigtige kvoter hurtigere er blevet fisket.
Det foreslås, at der indføres to sammenhængende foranstaltninger: En styrkelse af ophørsordningen, således at fangstkapaciteten kan tilpasses fiskerimulighederne, og en refinansieringsordning, som vil lette afdrags- og rentebyrden for de fartøjer, som bliver i fiskeriet, og som derfor på længere sigt vil kunne drage nytte af de fiskeressourcer, som bliver befisket af færre fartøjer.
 Som det fremgår af bemærkningerne til forslag til lov nr. 222 af 22.
april 1987 (Folketingstidende 1986/87, 1. samling, Tillæg a, spalte 4291 ff.) vil der ved administrationen af ordningerne blive lagt vægt på, at den danske fiskerflåde fortsat er bredt og alsidigt sammensat, således at kvoterne kan udnyttes bedst muligt, og at der sikres opretholdelsen af en hensigtsmæssig geografisk og størrelsesmæssig fordeling af fartøjer i den danske erhvervsfiskerflåde.
Forslagets økonomiske og administrative konsekvenser Nærværende forslag indebærer, at der gives tilslutning til fremrykning af tilsagnsrammer for ophørsstøtte fra 1990 og 1991 til 1987 og 1988 med i alt 133 mill. kr.
Tilsagnsrammerne udgør herefter i 1987 98 mill. kr. og i 1988 132 mill. kr.
Tilsagn om ophørsstøtte er angivet i lov nr. 222 af 22. april 1987 om støtte til visse strukturforanstaltninger inden for fiskeriet m.v.
Fremrykningen skønnes at medføre en forøgelse af nettoudbetalingen med 83 mill. kr. i 1988 mod en tilsvarende mindreudgift i 1989 til 1992. Forslaget indebærer endvidere, at Kongeriget Danmarks Fiskeribank kan yde tilsagn om statsgaranterede lån inden for en ramme på i alt 100 mill. kr.
 Initiativerne er en del af regeringens kriseplan for fiskeriet.
Til administration af refinansieringsordningen i 1987 søges samtidig om oprettelse af 0,3 årsværk i bevillingsramme »øvrigt personaleforbrug« under Kongeriget Danmarks Hypotekbank og Finansforvaltning, der er forretningsfører for Kongeriget Danmarks Fiskeribank.
Udvidelsen af årsværk samt udgifterne i forbindelse hermed på 0,2 mill. kr. - hvoraf lønsum 0,1 mill. kr. - vil i 1987 blive afholdt mod en tilsvarende nedsættelse af Fiskeriministeriets driftsudgifter og personaleramme under departementet.
 Årsværkforbrug på 0,3 årsværk samt driftsudgifter på i alt 0,2 mill.
kr. i 1988 vil blive søgt optaget på ændringsforslag til finanslovforslaget for 1988 eller på forslag til lov om tillægsbevilling for 1988. Merudgiften modsvares af en kompenserende besparelse på Fiskeriministeriets område.
Bortset fra de administrative udgifter, som vil blive afholdt mod en tilsvarende nedsættelse af Fiskeriministeriets driftsudgifter og personaleramme under departementet, medfører forslaget ikke udgifter for statskassen i 1987.
Ændringerne i ophørsordningen Det forventede tilsagns- og udgiftsforløb ved støtte til ophør med deltagelse i dansk erhvervsfiskeri er ved lov om støtte til visse strukturforanstaltninger inden for fiskeriet m.v. (L 222 1987) som følger:
Mill.
Tilsagn om Tilsagn Forventede Tilskud Forventede kr. nationalt i alt bruttoudbe- fra EF nettoud- tilskud (incl. talinger  

 betalinger EF tilskud 1987 16 32 32 - 32 1988 33 65 65 16 49 1989 33 66 66 33 33 1990 33 66 66 33 33 1991 33 67 67 33 34 1992 - - - 33 -33 I alt 148 296 296 148 148 Med vedtagelsen af nærværende lov bliver det forventede udgiftsforløb som følger:
Mill.
Tilsagn Tilsagn Forventede Tilskud Forventede Forskel kr. om natio- ialt brutto- fra EF nettoud- i forhold nalt (incl.  

 udbetalin- betalinger til L 222 tilskud EF- ger tilskud) 1987 49 98 32 - 32 0 1988 66 132 148 16 132 83 1989 33 66 99 74 25 -8 1990 - - 17 50 -33 -66 1991 - - - 8 -8 -42 1992 - - - - - 33 I alt 148 296 296 148 148 0 Det bemærkes vedrørende de i oversigten anførte forventede nettoudbetalinger, at EF-refusionen svarende til den nationale støtte udbetales med et års forsinkelse.
I forhold til tilsagnene i de enkelte år forventes følgende bruttoudbetalingsforløb:
Mill. kr.
Tilsagnsramme 1987 1988 1989 1990 1991 1992 1987 98 32 49 17 - - - 1988 132 - 99 33 - - - 1989 66 - - 49 17 - - 1990 0 - - - - - - 1991 0 - - - - - - 1992 0 - - - - - - I alt 296 32 148 99 17 0 0 Der forventes i 1987 afgivet tilsagn for yderligere 66 mill. kr.
 p.g.a. overflytning af tilsagnsbevilling fra 1990 til 1987.
Tilsagnsrammer, der ikke anvendes i et finansår, kan overføres til følgende finansår.
Det er forudsat, at 75 pct. af støtten udbetales i samme år, som tilsagnet gives og resten det følgende år, bortset fra de yderligere tilsagn givet i 1987, hvor støtten antages at komme til udbetaling i 1988 og 1989.
Statsgaranterede lån ved Fiskeribanken Forslaget om, at Kongeriget Danmarks Fiskeribank kan yde lån med statsgaranti, medfører, at staten dækker bankens evt. tab på det enkelte udlån, uden at dette belaster bankens reserver.
Dette forslag vil ikke medføre udgifter for statskassen i 1987. Det er ikke muligt på nuværende tidspunkt at skønne over størrelsen af statens udgifter ved denne ordning i 1988 og følgende år.
Bemærkninger til lovforslagets enkelte bestemmelser Til § 1 Ophørsordningen vil blive tilrettelagt i overensstemmelse med §§ 2-3 i lov nr. 222 af 22. april 1987. Af bemærkninger til forslag til loven fremgår det, at de samlede midler til ophør på 296 mill.
kr. fordeles jævnt over den 5-årige periode fra 1987-1991. Med nærværende forslag forudses midlerne anvendt hurtigst muligt og på følgende måde: 1987: 98 mill. kr., 1988: 132 mill. kr. og 1989: 66 mill. kr.
De anførte beløb forudsætter maksimal EF-refusion på 50 pct. af bruttotilsagnene.
I det omfang, der ikke opnås EF-refusion, f.eks. fordi fartøjerne er mindre end EF's mindstegrænse på 12 m, vil det samlede tilsagn blive reduceret.
Midler, der ikke anvendes i et finansår, kan overføres til følgende år.
Der vil ved tildeling af ophørsstøtte blive gennemført en prioritering, som bidrager til en ligelig fordeling af ophørsmidlerne såvel geografisk som størrelsesmæssigt.
Idet der samtidig vil blive lagt vægt på tildeling af ophørsmidler til fartøjer, som er ekstraordinært hårdt ramt af den nuværende krise, vil det forsat være hensigten at bevare en alsidig og bredt sammensat fiskerflåde.
Til § 2 Lån baseret på en statsgaranti påtænkes at dække især refinansiering af renter og afdrag på lån i Fiskeribanken samt betaling af kortfristet gæld (ydelser på skibskredit, leverandørgæld, overtræk på kassekredit m.v.). Lån ydes med prioritet efter Fiskeribankens indestående lån eller med tilsvarende sikkerhed som Fiskeribanklån.
Ordningen, der skal administreres af Fiskeribanken, vil blive tilrettelagt således, at fartøjsejere, som kan dokumentere en væsentlig tilbagegang i fartøjets driftsresultat før renter på grund af især de lave industrifiskepriser eller kvotestop, kan opnå statsgaranterede lån, såfremt det skønnes, at fartøjet derefter kan blive i fiskeriet.
Lånene kan ydes til personer og selskaber, der er registreret af Fiskeriministeriet til at drive erhvervsmæssigt fiskeri i henhold til lov om saltvandsfiskeri (L 306 1986).
Det forudsættes, at fiskerfartøjer, der har restancer svarende til mindst 2 terminer, vil kunne komme i betragtning, dog således at de statsgaranterede lån ikke kan overstige 20 pct. af fartøjets værdi (højst svarende til forsikringssummen).
