Resumé  



  

 Under et praktikophold fik en pædagogstuderende ved en arbejdsskade  

 beskadiget sin ryg.
Forsikringsselskabet betalte en række  

 fysioterapibehandlinger.
Den 18. september 1998 sendte forsikringsselskabet  

 en  

 regning for behandling i perioden maj 1998 til 21. august 1998 videre til  

 Arbejdsskadestyrelsen med henblik på at styrelsen tog stilling til om  

 yderligere behandlinger kunne betales efter § 30 i  

 arbejdsskadeforsikringsloven.  

 Arbejdsskadestyrelsen og senere Den Sociale Ankestyrelse afviste bl.a. at  

 udgifter i perioden fra maj 1998 og indtil kvinden modtog  

 forsikringsselskabets  

 brev af 18. september 1998, kunne betales efter § 30.
Ombudsmanden mente at kvinden havde fået utilstrækkelig  

 vejledning om sin retsstilling.
Ombudsmanden lagde også til grund at hun  

 havde  

 disponeret i tillid til denne vejledning, og at hun som følge heraf havde  

 fået  

 et tab der svarede til behandlingsudgifterne i perioden maj 1998 til  

 modtagelsen af brevet af 18. september 1998. Hertil kom at kvinden ud fra  

 nogle  

 konkrete omstændigheder i sagen kunne siges at have haft en forventning om at  

 forsikringsselskabet ville fortsætte med at betale udgifterne, i hvert fald  

 indtil hun modtog anden besked.
 I øvrigt mente ombudsmanden at forsikringsselskabets brev af 18.  

 september 1998 også kunne forstås sådan at selskabet havde sendt sagen til  

 Arbejdsskadestyrelsen med henblik på at styrelsen tog stilling til om kvinden  

 havde ret til at få betalt behandling der fandt sted efter at hun havde  

 modtaget brevet af 18. september 1998.
Disse overvejelser indgik efter det oplyste ikke i myndighedernes  

 vurdering af sagen.
Derfor henstillede ombudsmanden at Ankestyrelsen genoptog  

 sagen. (J.nr. 1999-0949-023).
Afslag på betaling af udgifter til fysioterapi.
Vejledning.  

 Berettiget forventning Af sagen fremgik bl.a. at A  

 mens hun var i praktik i forbindelse med din uddannelse til pædagog, den 12.  

 september 1997 var udsat for en hændelse hvorved hun beskadigede sin ryg.
Den  

 16. september 1997 begyndte A at gå til behandling hos en fysioterapeut.
 Efter at  

 forsikringsselskabet havde modtaget en anmeldelse om hændelsen, skrev  

 selskabet  

 til A den 15. oktober 1997. Af brevet fremgik:
 Efter vores opfattelse er  

 sagen omfattet af lov om forsikring mod følger af arbejdsskade (det er dog  

 Arbejdsskadestyrelsen der endeligt træffer afgørelse).
 Om arbejdsskader generelt  

 skal vi oplyse, at tilfælde, som antages at ville medføre varigt men, varig  

 nedsættelse af erhvervsevnen eller uarbejdsdygtighed i mere end 5 uger, skal  

 anmeldes til Arbejdsskadestyrelsen.
Lovens § 30 giver under  

 forudsætning af, at behandleren har overenskomst med sygesikringen mulighed  

 for  

 dækning af udgifter til læge-, fysioterapeut- og kiropraktorbehandling samt  

 transport dertil.
Hertil kommer udgiften til briller og proteser.
 Helbredende og  

 smertestillende medicin  der forhandles på apotek  betales, når  

 denne er  

 lægeligt indiceret, dvs. nødvendig for at fremme og opnå den bedst mulige  

 helbredelse.
 Derimod kan der ikke ydes  

 erstatning for tabt arbejdsfortjeneste, skade på tøj eller ting i øvrigt  

 eller  

 godtgørelse for svie og smerte.
 Vi mener ikke, at der er  

 grundlag for at forelægge sagen for Arbejdsskadestyrelsen.
 Mener De imidlertid selv, at  

 sagen bør anmeldes til Arbejdsskadestyrelsen, eller at De har krav om ydelser  

 i  

 henhold til § 30, beder vi Dem meddele os nærmere herom, hvorefter vi vil  

 genoptage sagen.
Vi imødeser regning for  

 fysioterapibehandling. Den 28. oktober 1997  

 meddelte A telefonisk forsikringsselskabet at hun ønskede sagen forelagt for  

 Arbejdsskadestyrelsen.
A oplyste i samme forbindelse at hun var sygemeldt  

 igen,  

 og at hun stadigvæk var i behandling.
På den baggrund skrev  

 selskabet på ny til A den 30. oktober 1997. Arbejdsskadestyrelsen fik kopi af  

 dette brev.
Af brevet fremgik:
 Under henvisning til telefonsamtale  

 af 28. oktober 1997 er sagen videresendt til Arbejdsskadestyrelsen, der skal  

 afgøre, om sagen er omfattet af lov om forsikring mod følger af arbejdsskade  

 og  

 fastsætte en eventuel erstatning.
Er sagen omfattet af loven  

 giver § 30, under forudsætning af at behandleren har overenskomst med  

 sygesikringen, mulighed for dækning af udgifter til læge-, fysioterapeut- og  

 kiropraktorbehandling samt transport dertil.
Hertil kommer udgiften til  

 briller  

 og proteser.
 Helbredende og  

 smertestillende medicin  der forhandles på apotek  betales, når  

 denne er  

 lægeligt indiceret, dvs. nødvendig for at fremme og opnå den bedst mulige  

 helbredelse.
 Regningen skal De sende til  

 os.
 Når Arbejdsskadestyrelsen  

 har truffet afgørelse, om sagen er omfattet af loven, vil De høre nærmere.
 Den 11. november 1997  

 anerkendte Arbejdsskadestyrelsen hændelsen af 12. september 1997 som en  

 arbejdsulykke.
Samtidig udsatte Arbejdsskadestyrelsen behandlingen af  

 erstatningsspørgsmålet idet det ikke var muligt at vurdere den varige  

 tilstand.
Den 24. november 1997  

 genoptog A sin praktikperiode.
A afsluttede perioden med praktik den 30.  

 januar  

 1998.
 I forbindelse med besvarelse  

 af et spørgeskema fra Arbejdsskadestyrelsen oplyste A den 10. juli 1998 bl.a.  

 at hun stadig gik til behandling hos en fysioterapeut.
 Den 19. august 1998 oplyste  

 A telefonisk til Arbejdsskadestyrelsen at lægerne ikke kunne gøre mere for  

 hende, og at hun havde været hos en speciallæge i neurokirurgi.
 Den 27. august 1998 modtog  

 forsikringsselskabet en regning fra As fysioterapeut på i alt 2.066,90  

 kr. for  

 så vidt angår behandling i perioden fra maj 1998 til 21. august 1998.
 Den 2. september 1998 bad  

 Arbejdsskadestyrelsen en speciallæge i fysiurgi og reumatologi om oplysninger  

 om behandlingen/undersøgelsen af A.
Den 3. september 1998  

 indsendte speciallægen i fysiurgi og reumatologi oplysningerne til  

 Arbejdsskadestyrelsen.
Heraf fremgik bl.a. at A den 3. august 1998 havde fået  

 konstateret en diskusprolaps.
Den 18. september 1998  

 sendte forsikringsselskabet regningen fra fysioterapeuten videre til  

 Arbejdsskadestyrelsen med henblik på at styrelsen tog stilling til om  

 udgiften  

 til yderligere fysioterapibehandlinger var omfattet af loven.
Samtidig  

 oplyste  

 selskabet styrelsen om at selskabet havde betalt 39 behandlinger for A.  

 Selskabet  

 oplyste A om at henvendelsen var videresendt til Arbejdsskadestyrelsen til  

 afgørelse af om yderligere fysioterapibehandling var omfattet af loven.
Samme dag bad  

 Arbejdsskadestyrelsen speciallægen i neurokirurgi om at undersøge A.
A blev  

 samtidig orienteret herom.
 Den 22. og 29. september  

 1998 talte A i telefon med Arbejdsskadestyrelsen.
Den 6. oktober 1998 skrev en  

 a-kasse på vegne af A til Arbejdsskadestyrelsen.
Af brevet fremgik:
 Fra medlemmet har vi  

 modtaget kopi af brev af 18. september 1998, hvori (forsikringsselskabet)  

 anmoder Arbejdsskadestyrelsen om at afgøre om medlemmets udgifter til  

 yderligere fysioterapibehandlinger er omfattet af loven.
 Af forsikringsselskabets  

 breve af 15. oktober henholdsvis 30. oktober 1997 fremgår det, at  

 forsikringsselskabet  

 har givet tilsagn om betaling af medlemmets udgifter til  

 fysioterapibehandling.
 Medlemmets udgifter til  

 fysioterapi er herefter blevet betalt af forsikringsselskabet, der har fået  

 tilsendt regning for fysioterapi af medlemmets fysioterapeut.
 Medlemmet modtager aktuelt  

 fysioterapi på (en) fysioterapiklinik, hvor hun har modtaget behandling siden  

 maj måned 1998.
 Efter fuldmagt fra  

 medlemmet, skal vi venligst anmode Arbejdsskadestyrelsen om at oplyse om  

 medlemmet er berettiget til refusion af udgifter til fysioterapi fra det  

 tidspunkt, hvor hun har modtaget forsikringsselskabets brev af 18. september  

 1998 og frem til det tidspunkt, hvor Arbejdsskadestyrelsen afgør om hendes  

 udgifter til yderligere fysioterapibehandlinger er omfattet af loven.
Som begrundelse for  

 anmodningen skal vi oplyse, at medlemmet ikke selv er i stand til at afholde  

 udgifterne til fysioterapi og at hun derfor må ophøre med  

 fysioterapibehandlingen såfremt hun ikke får tilsagn om, at udgiften skal  

 betales af forsikringsselskabet som hidtil og indtil det tidspunkt, hvor  

 Arbejdsskadestyrelsen afgør om yderligere fysioterapibehandlinger er omfattet  

 af loven. Den 12. oktober 1998 sendte  

 a-kassen Arbejdsskadestyrelsen kopi af As brev af 8. oktober 1998.  

 Samtidig  

 oplyste a-kassen bl.a. at A rettelig havde modtaget behandling i perioden fra  

 16. september 1997 til 21. august 1998 og  på en ny klinik  i  

 perioden fra  

 24. august 1998 og fortsat.
Den 10. november 1998 skrev  

 a-kassen på ny til Arbejdsskadestyrelsen.
Af brevet fremgik:
 I anledning af medlemmets  

 oplysninger og idet vi først nu er blevet bekendt med, at selskabet endvidere  

 har afvist at betale medlemmets udgifter til fysioterapi i perioden maj 1998  

 til 21. august 1998 skal vi venligst anmode Arbejdsskadestyrelsen om snarest  

 at  

 afgøre om  og i hvilket periode  medlemmets udgifter til  

 fysioterapi er  

 omfattet af arbejdsskadeforsikringsloven.
 Som begrundelse for  

 anmodning skal vi henvise til det anførte i vort brev af 6. oktober 1998.  

 Desuden skal vi oplyse at medlemmet  i hvert fald frem til fremkomsten  

 af  

 selskabets brev af 18. september  ud fra det anførte i selskabets  

 tidligere  

 til medlemmet fremsendte breve af 15. oktober henholdsvis 30. oktober 1997 om  

 at Vi imødeser regning for fysioterapibehandling og  

 Regningen skal De sende  

 til os har haft en berettiget forventning om, at hendes udgifter til  

 fysioterapi ville blive afholdt af selskabet.
 Som følge heraf finder vi  

 det rimeligt at medlemmets udgifter til fysioterapi afholdes af selskabet  

 indtil det tidspunkt, hvor hun af selskabet eller Arbejdsskadestyrelsen får  

 meddelelse om, at udgifterne fremover ikke længere vil kunne afholdes.
 Den 16. november 1998 modtog  

 Arbejdsskadestyrelsen en udtalelse af 12. november 1998 fra speciallægen i  

 neurokirurgi.
Den 16. november 1998 traf  

 Arbejdsskadestyrelsen afgørelse i sagen.
Af afgørelsen fremgik:
 Der er ikke grundlag for, at  

 den nævnte udgift kan betales efter lov om forsikring mod følger af  

 arbejdsskade.
Vi har lagt vægt på, at  

 fysioterapi ud over de allerede refunderede 39 behandlinger ikke kan anses  

 for  

 at være nødvendig, for at De kan opnå bedst mulig helbredelse af  

 arbejdsskadens  

 følger.
Yderligere behandlinger forventes derfor ikke at få varig helbredende  

 effekt.
 § 30 i  

 arbejdsskadesikringsloven var optrykt på bagsiden af afgørelsen.
Den 24. november 1998  

 klagede a-kassen på As vegne over Arbejdsskadestyrelsens afgørelse.
Af  

 klagen  

 fremgik:
 Medlemmet får af  

 forsikringsselskabet betalt sine udgifter til fysioterapi i perioden 16.  

 september 1997 til maj 1998 uden selv at være indblandet i  

 betalingsprocessen,  

 idet forsikringsselskabet afregner behandlingsudgiften direkte med  

 fysioterapeuten.
Indtil det tidspunkt, hvor  

 medlemmet modtager forsikringsselskabets brev af 18. september 1998 forventer  

 medlemmet således, at forsikringsselskabet som hidtil vil afholde hendes  

 udgift  

 til fysioterapi  og hun har  fordi udgiften hidtil er blevet  

 betalt uden  

 problemer og fordi det ikke af selskabets breve fremgår, at selskabets hjælp  

 til fysioterapi er begrænset  ingen grund til at antage at  

 forsikringsselskabet ikke vil afholde hendes udgift til fysioterapi i  

 perioden  

 fra maj 1998 og fortsat.
Heller ikke fremkomsten af forsikringsselskabets  

 brev  

 af 18. september 1998 giver efter vor opfattelse medlemmet information om, at  

 selskabet  

 ikke vil betale for allerede udført fysioterapi og medlemmet information om,  

 hvordan hun skal forholde sig med hensyn til fysioterapi fra fremkomsten af  

 brevet og frem.
Under hensyn hertil finder  

 vi at forsikringsselskabet bør afholde medlemmets udgifter til fysioterapi  

 udført i perioden maj 1998 til 21. august 1998, (på en klinik for  

 fysioterapi),  

 og i perioden fra den 24. august 1998, (på en anden fysioterapiklinik) til  

 det  

 tidspunkt (16. november 1998), hvor hun fra  

 forsikringsselskabet/Arbejdsskadestyrelsen  

 får meddelelse om, at hun ikke længere er berettiget til refusion af  

 udgifterne  

 til fysioterapi. Den 19. februar 1999  

 tiltrådte Den Sociale Ankestyrelse Arbejdsskadestyrelsens afgørelse.
Af  

 afgørelsen fremgik:
 Der er ikke grundlag for at  

 udgifterne til fysioterapi i perioderne fra maj til 21. august 1998 og fra  

 24.  

 august til Arbejdsskadestyrelsens afgørelse den 16. november 1998 kan betales  

 efter loven.
 Den gennemgående fysioterapi  

 i de omhandlede perioder er ikke nødvendig for at opnå den bedst mulige  

 helbredelse af ryglidelsen.
 De kan derfor ikke få betalt  

 udgifterne til behandlingen jf. lovens § 30 stk. 1.
 Ankestyrelsen har således  

 lagt vægt på, at fysioterapi efter maj 1998 efter lægelig erfaring ikke har  

 nogen varig helbredende effekt på Deres ryglidelse.
 Betingelserne efter lovens §  

 30, stk. 1 er således ikke opfyldt.
 Den 12. marts 1999 traf  

 Arbejdsskadestyrelsen afgørelse om at As men som følge af  

 arbejdsulykken var 8  

 pct., og at hendes erhvervsevne var nedsat med mindre end 15 pct.
 Den 20. marts 1999 klagede A  

 til mig over Arbejdsskadestyrelsens og Ankestyrelsens afgørelser af  

 henholdsvis  

 den 16. november 1998 og 19. februar 1999 om afslag på betaling af udgifter  

 til  

 fysioterapeut i perioden fra maj 1998 til 21. august 1998 samt i perioden fra  

 24. august 1999 til 16. november 1998 hvor Arbejdsskadestyrelsens afgørelse  

 forelå.
Som begrundelse for klagen  

 anførte A bl.a. at forsikringsselskabet i brevene af 15. og 30. oktober 1997  

 havde givet tilsagn om betaling, og at selskabet i perioden fra 16. september  

 1997 til maj 1998 betalte udgiften direkte til fysioterapeuten uden at hun  

 selv  

 var indblandet i betalingsprocessen.
Indtil det tidspunkt hvor A modtog  

 selskabets brev af 18. september 1998, forventede hun derfor at selskabet som  

 hidtil ville afholde udgifterne.
Hun havde ingen grund til at antage at  

 selskabet ikke ville betale fordi udgifterne hidtil var blevet betalt uden  

 problemer, og fordi det ikke fremgik af selskabets breve at selskabets hjælp  

 var begrænset.
Hun fik heller ikke af forsikringsselskabets brev af 18.  

 september 1998 indtryk af at selskabet ikke ville betale for allerede udført  

 behandling eller behandling indtil Arbejdsskadestyrelsens afgørelse.
Den 8. april 1999 bad jeg  

 Arbejdsskadestyrelsen og Ankestyrelsen om en udtalelse i anledning af klagen.  

 Jeg bad samtidig om at myndighederne i udtalelserne bl.a. kom ind på As  

 bemærkninger i klagen om at selskabet havde givet tilsagn om betaling af  

 udgifterne til fysioterapi.
Jeg henviste i den forbindelse til at jeg den 1.  

 oktober 1998 havde iværksat en undersøgelse af en anden sag hvori der indgik  

 en  

 lignende problemstilling.
Den 25. maj 1999 udtalte  

 Arbejdsskadestyrelsen sig.
Af udtalelsen fremgik:
 Efter § 30 i  

 arbejdsskadesikringsloven kan udgifter til sygebehandling med videre under  

 sagens behandling betales, når behandlingen er nødvendig for at opnå bedst  

 mulig helbredelse.
Proceduren er normalt, at  

 skadelidte sender sine regninger til forsikringsselskabet, der herefter  

 vurderer, om det vil godtgøre beløbet.
I de tilfælde, hvor  

 forsikringsselskabet  

 er i tvivl eller ikke mener, at skadelidte opfylder betingelserne i § 30,  

 sendes regningerne videre til Arbejdsskadestyrelsen med henblik på afgørelse  

 om  

 refunderingsspørgsmålet.
I brev af 21. september 1998  

 bad (forsikringsselskabet) Arbejdsskadestyrelsen om at afgøre, om (A) skulle  

 have refunderet udgifterne til yderligere 17 fysioterapibehandlinger.
Af  

 brevet  

 fremgik det, at forsikringsselskabet tidligere havde refunderet 39  

 fysioterapibehandlinger.
Arbejdsskadestyrelsen  

 afviste den 16. november 1998, at forsikringsselskabet skulle refundere  

 (A)s  

 yderligere 17 fysioterapibehandlinger, idet Arbejdsskadestyrelsen vurderede,  

 at  

 behandlingerne ikke længere havde effekt.
I denne vurdering indgik, at (A)  

 allerede havde fået 39 behandlinger.
Forsikringsselskabets  

 eventuelle  direkte eller indirekte  tilsagn om betaling af  

 behandlingsudgifter er ikke bindende for Arbejdsskadestyrelsen, som alene  

 tager  

 stilling til, om lovens betingelser er opfyldt. Den 2. juli 1999 afgav Ankestyrelsen  

 sin udtalelse.
Af denne udtalelse fremgik:
 For så vidt angår en nærmere  

 beskrivelse af betingelserne for at få betalt behandlingsudgifter efter  

 arbejdsskadeforsikringslovens § 30 henvises til Ankestyrelsens besvarelse af  

 15. februar 1999 i Ombudsmandens sag vedrørende ( ).
 For så vidt angår det af (A)  

 anførte om, at der er givet tilsagn om betaling af behandlingsudgifter i  

 forsikringsselskabets breve af 15. og 30. oktober 1997 bemærkes, at brevene  

 af  

 15. og 30. oktober 1997 fra forsikringsselskabet ikke er afgørelser, som  

 giver  

 ret til fremtidige ydelser efter lovens § 30. Det er alene  

 orienteringsskrivelser om, at denne lovbestemmelse giver mulighed for dækning  

 af visse udgifter, såfremt betingelserne i lovens § 30 er opfyldte.
Der er ikke efter  

 arbejdsskadeforsikringslovens regler mulighed for at give forhåndstilsagn om  

 betaling af fremtidige behandlingsudgifter.
Udgangspunktet for dækning af  

 udgifter efter § 30 er, at behandling, der ønskes dækkes efter  

 arbejdsskadeforsikringsloven, ikke bør iværksættes før der foreligger  

 godkendelse fra Arbejdsskadestyrelsen eller forsikringsselskabet, men at  

 skadelidte ikke har noget retskrav på at få dækket behandlingsudgifterne, før  

 de almindelige betingelser herfor er opfyldt.
I brevene henvises til lovens  

 § 30, og der er netop givet udtryk for, at såfremt betingelserne i § 30 er  

 opfyldte, herunder at tilfældet er omfattet af loven, er der mulighed for at  

 få  

 udgifter til fysioterapi dækket.
Det vil sige, at det fremgår, at en  

 forudsætning for dækning af ydelserne er, at der er truffet afgørelser herom.
 Ankestyrelsen tager ligesom  

 Arbejdsskadestyrelsen alene stilling til, om arbejdsskadeforsikringslovens  

 betingelser for at få dækket udgifter er opfyldt.
 Af det brev af 15. februar  

 1999 som Ankestyrelsen henviste til i udtalelsen af 2. juli 1999, og som  

 angår  

 en anden lignende sag her ved embedet, fremgik:
 Ankestyrelsen kan uddybende  

 til afgørelsen bemærke, at en række betingelser skal være opfyldte, for at  

 sygebehandling kan blive betalt efter § 30, stk. 1. Disse betingelser følger  

 af  

 § 2 i Arbejdsskadestyrelsens bekendtgørelse nr. 834 af 26. september 1994 om  

 dækning af udgifter til sygebehandling og genoptræning samt proteser m.m.  

 efter  

 lov om forsikring mod følger af arbejdsskade.
Der skal for det første være  

 tale om  

  

 behandling af arbejdsskadens  

 følger.
Det vil sige, at der skal være  

  

 årsagsforbindelse  

  

 mellem skaden og behandlingen.
Jo længere tid, der er gået efter  

 arbejdsskaden,  

 desto større krav stilles der til dokumentation for årsagssammenhæng mellem  

 skaden og behandlingens nødvendighed.
De fysioterapibehandlinger, der i (  

 )s  

 tilfælde er tale om ligger ca. 8 måneder efter arbejdsskadens indtræden.  

 Ankestyrelsen har herved også noteret sig, at der var tale om et forholdsvist  

 beskedent skuldertraume.
For det andet skal  

 behandlingen være  

  

 lægeligt indiceret.  

  

 Det vil sige, at behandlingen efter en lægelig vurdering skal være  

  

 nødvendig,  

  

 for at skadelidte kan opnå  

 bedst mulig helbredelse for arbejdsskadens følger.
Behandlingerne kan være  

 foretaget længe efter skaden, eller der kan måske allerede være givet så  

 mange  

 behandlinger, at (yderligere) behandlinger efter en lægelig vurdering ikke  

 kan  

 anses for at have varig helbredende virkning.
Sådanne behandlinger kan ikke  

 betales.
For ( )s vedkommende har Ankestyrelsens ortopædkirurgiske  

 lægekonsulent udtalt, at han er enig i Arbejdsskadestyrelsens afgørelse, og  

 at  

 sagen derfor efter en lægelige vurdering er til stadfæstelse.
For det tredje skal  

 behandlingen som udgangspunkt være af en type, der er anerkendt som  

  

 tilskudsberettiget  

  

 efter lov om  

 offentlig sygesikring.
Til en del behandlingsformer knytter der sig nogle  

 særlige betingelser, der skal være opfyldte, for at udgiften kan betales.
Det  

 drejer sig blandt andet om fysioterapi, hvor behandlinger ud over det antal,  

 hvortil sygesikringen yder tilskud, betales fuldt ud, hvis det skønnes, at  

 behandlingen har en helbredende effekt.
Denne betingelse, har Ankestyrelsen  

 efter en lægelig vurdering ikke fundet, var opfyldt for ( )s  

 vedkommende.
For så vidt angår det af ( )  

 anførte om, at der er tale om en afgørelse med tilbagevirkende kraft, kan  

 Ankestyrelsen bemærke, at såfremt en behandling må forventes at medføre  

 udgifter for skadelidte, og disse udgifter ønskes dækkes af  

 arbejdsskadeforsikringen, gælder det som udgangspunkt, at behandling ikke bør  

 iværksættes, før godkendelse fra Arbejdsskadestyrelsen eller  

 forsikringsselskabet foreligger.
Der gives dog efterfølgende godkendelse af  

 en  

 behandlingsudgift, såfremt en forhåndsansøgning ville have medført, at  

 skadelidte  

 ville have fået dækket udgiften.
Der er dog ikke noget retskrav på at få  

 dækket  

 alle udgifter, idet de føromtalte generelle betingelser skal være opfyldte.  

 Da  

 ( ) først har søgt om refusion af udgifter til fysioterapibehandlinger, efter  

 at udgifterne var afholdte, kan der i sagens natur først træffes afgørelse  

 herom efterfølgende.
 Den 7. juli 1999 sendte jeg  

 udtalelserne af 25. maj 1999 og 2. juli 1999 sammen med en anonymiseret kopi  

 af  

 brevet af 15. februar 1999 til A med henblik på eventuelle bemærkninger.
A  

 fremkom ikke med bemærkninger til materialet.
Ombudsmandens udtalelse Retsgrundlaget § 30, stk. 1 og 3, i arbejdsskadeforsikringsloven (lovbekendtgørelse nr. 1058  

 af 17. december 1998 af lov om sikring mod følger af arbejdsskade) har  

 følgende ordlyd:
§ 30.  

  

 Er sygebehandling eller optræning under sagens behandling nødvendig for at  

 opnå bedst mulig helbredelse, kan udgifterne hertil betales i det omfang,  

 udgifterne ikke kan afholdes efter lov om offentlig sygesikring eller som led  

 i behandlingen på offentligt sygehus.
Optræningen skal foretages som  

 efterbehandling under lægelig kontrol i umiddelbar tilknytning til  

 sygebehandlingen.
Stk. 3.  

  

 Stk. 1 og 2 gælder også ved genoptagelse af sagen med  

 henblik på en ændret vurdering af erhvervsevnetabet og det varige men. Af forarbejderne til § 30  

 (Folketingstidende 1991-92, tillæg A, sp. 3762) fremgår bl.a. at det fortsat  

 er  

 forsikringsselskaberne  efter bemyndigelse fra Arbejdsskadestyrelsen  

  og  

 Arbejdsskadestyrelsen der tager stilling til spørgsmål efter bestemmelsen.
I Arbejdsskadestyrelsens  

 bekendtgørelse nr. 834 af 26. september 1994 om dækning af udgifter til  

 sygebehandling og optræning samt proteser m.m. efter lov om forsikring mod  

 følger af arbejdsskade er der fastsat nærmere regler om hvornår udgifter til  

 sygebehandling og optræning betales.
Af § 2 i bekendtgørelsen fremgår:
§ 2.  

  

 Udgifter i forbindelse med sygebehandling og optræning  

 betales, hvis sygebehandlingen/optræningen er en følge af arbejdsskaden,  

 iværksættes under sagens behandling og af forsikringsselskabet eller  

 Arbejdsskadestyrelsen skønnes nødvendig for bedst mulig helbredelse.
Det  

 forudsættes, at udgiften ikke kan betales efter lov om offentlig sygesikring  

 eller som led i behandlingen på et offentligt sygehus.
Optræningen skal  

 yderligere  

 foretages som efterbehandling under lægelig kontrol i umiddelbar tilknytning  

 til sygebehandlingen. Af § 7 i  

 Arbejdsskadestyrelsens bekendtgørelse nr. 363 af 10. maj 1996 om regler for  

 anmeldelse af arbejdsskader fremgår:
§ 7.  

  

 Ved skader, der antages kun at begrunde krav på ydelser efter  

 lovens § 30 (sygebehandling og hjælpemidler m.m.), tager forsikringsselskabet  

 selv stilling til kravet og udbetaler eventuelle ydelser.
Dette gælder dog  

 ikke  

 skader, der er anmeldt som pludselige løfteskader, medmindre skaden antages  

 at  

 være omfattet af lovens § 9, nr. 1.
 Stk. 2.  

  

 Samtidig med  

 forsikringsselskabets beslutning skal skadelidte udtrykkelig gøres opmærksom  

 på, at skaden kan forelægges Arbejdsskadestyrelsen, hvis pågældende ikke er  

 tilfreds med selskabets standpunkt.
Stk. 3.  

  

 Kan  

 forsikringsselskabet ikke tage stilling efter stk. 1 eller er skadelidte ikke  

 tilfreds med forsikringsselskabets beslutning, jf. stk. 2, sender  

 forsikringsselskabet anmeldelsen til Arbejdsskadestyrelsen med oplysning om,  

 hvori tvivlen består og med anmodning om en afgørelse.
Samtidig underretter  

 forsikringsselskabet skadelidte om sagens stilling. Bekendtgørelse nr. 363 af 10. maj 1996 blev ophævet ved § 9, stk.  

 2, i Arbejdsskadestyrelsens bekendtgørelse nr. 922 af 10. december 1998 om  

 regler for anmeldelse af arbejdsskadeulykker, kortvarige skadelige  

 påvirkninger  

 og pludselige løfteskader dog således at bekendtgørelse nr. 363 anvendes på  

 arbejdsskader der er indtruffet før 1. januar 1999. Reglerne er i den  

 forbindelse ikke ændret på punkter der har betydning for denne sag.
 Arbejdsskadestyrelsen har i  

 en vejledning fra april 1995 om § 30 i lov om forsikring mod følger af  

 arbejdsskade fastsat nærmere regler om § 30. Af vejledningen fremgår:
 3. SYGEBEHANDLING OG  

 OPTRÆNING M.M.
3.1. GENERELLE REGLER Forhåndstilsagn Styrelsen kan anbefale, at  

 der navnlig i tvivlstilfælde indhentes forhåndstilsagn.
 Da mange sager om  

 behandlingsudgifter mv. alene behandles i forsikringsselskaberne, kan  

 eventuelt  

 forhåndstilsagn søges indhentet i selskaberne.
 I  

 afsnit VI, punkt 11 og 12 i  

 Socialministeriets vejledning nr. 36 af 8. marts 1993 om retningslinier for  

 samarbejdet mellem Arbejdsskadestyrelsen, forsikringsselskaber og kommuner  

 m.fl. med henblik på koordinering af hjælpeforanstaltninger for de  

 arbejdsskadede, jf. § 19, stk. 1, i lov om forsikring mod følger af  

 arbejdsskade er der regler om forsikringsselskabernes opgaver.
Af punkt 11  

 fremgår:
 11.  

  

 Forsikringsselskaberne tager stilling til anmeldelsen af  

 arbejdsskader, der kun medfører betaling af udgifter til sygebehandling,  

 optræning og hjælpemidler m.m., jf. § 30, eller ikke har  

 erstatningsberettigende følger.
 Forsikringsselskabet gør  

 samtidig skadelidte opmærksom på, at selskabets standpunkt kan indbringes for  

 Arbejdsskadestyrelsen.
 Af afsnit 1, fase 2 i  

 vejledning nr. 19023 af 26. januar 1993, Sådan foregår sagsbehandlingen  

 af  

 arbejdsulykker og erhvervssygdomme i Arbejdsskadestyrelsen og i Den Sociale  

 Ankestyrelse, fremgår:
 Forsikringsselskabernes  

 opgaver Antages ulykken kun at medføre  

 ret til betaling af udgifter efter § 30, tager forsikringsselskabet selv  

 stilling til sagen og betaler udgifterne.
 Anerkender  

 forsikringsselskabet ikke kravet om betaling af udgifter efter § 30, skal  

 selskabet underrette skadelidte og samtidig udtrykkeligt gøre opmærksom på,  

 at  

 skadelidte kan forlange sagen sendt til Arbejdsskadestyrelsen til afgørelse.
Bemærk Selskabets stillingtagen i  

 den enkelte sag er ikke nogen afgørelse.
 Det indebærer blandt andet,  

 at selskabets betaling af visse udgifter efter § 30 ikke er en anerkendelse  

 af  

 sagen, der senere binder Arbejdsskadestyrelsen.
 Ombudsmandens bemærkninger Ombudsmanden behandler klager over den offentlige forvaltning (§ 7, stk. 1, i  

 lov nr. 473 af 12. juni 1996 om Folketingets Ombudsmand). Ombudsmanden kan  

 derimod ikke behandle klager over privates virksomhed. (Forsikringsselskabet)  

 er ikke en del af den offentlige forvaltning.
Jeg kan derfor ikke behandle  

 forsikringsselskabets virksomhed.
Min behandling af sagen omfatter således alene Arbejdsskadestyrelsens og Den  

 Sociale Ankestyrelses afgørelser af henholdsvis den 16. november 1998 og 19.  

 februar 1999 og sagsbehandlingen i forbindelse med disse afgørelser.
Ved  

 afgørelserne fik De bl.a. afslag på at få dækket Deres udgifter til  

 fysioterapi i perioden fra maj 1998 og indtil De modtog forsikringsselskabets  

 brev af 18. september 1998.
Afgørelserne af 16. november 1998 og 19. februar 1999 er som bekendt truffet  

 efter § 30, stk. 1, i arbejdsskadeforsikringsloven.
Betaling af udgifter til  

 fysioterapi efter § 30, stk. 1, forudsætter bl.a.  som  

 Arbejdsskadestyrelsen og Ankestyrelsen også har  

 anført under sagens behandling  at fysioterapien er nødvendig for at  

 opnå  

 bedst mulig helbredelse.
Vurderingen af om denne betingelse er opfyldt,  

 bygger  

 på lægelig fagkundskab.
Ifølge reglerne for  

 ombudsmandens virksomhed kan jeg kun i begrænset omfang tage stilling til  

 afgørelser der helt eller delvis bygger på særlig fagkyndig viden.
En kontrol  

 af de lægefagkyndige vurderingers rigtighed  som er af afgørende  

 betydning for  

 denne sag  kræver en fagkundskab som jeg som ombudsmand ikke har.
Under min gennemgang af  

 sagen har jeg derfor måttet begrænse min undersøgelse til at omfatte de  

 juridiske spørgsmål i sagen.
For så vidt angår de juridiske spørgsmål i  

 sagen,  

 har jeg koncentreret mig om det som jeg opfatter som hovedspørgsmålet i  

 sagen,  

 dvs. spørgsmålet om hvorvidt De har ret til at få betalt de udgifter til  

 fysioterapi som De afholdt i perioden fra maj 1998 til De modtog  

 forsikringsselskabets brev af 18. september 1998. Dette spørgsmål har  

 sammenhæng med det spørgsmål om tilsagn om betaling af fysioterapibehandling  

 som De rejser i klagen til mig.
 I udtalelsen af 2. juli 1999  

 anfører Ankestyrelsen bl.a. at det efter Ankestyrelsens opfattelse fremgår af  

 forsikringsselskabets brev af 30. oktober 1997 at det er en forudsætning for  

 dækning af ydelser at der er truffet afgørelse herom.
 Jeg forstår brevet af 30.  

 oktober 1997 således at i tilfælde af at Arbejdsskadestyrelsen anerkendte  

 hændelsen af 12. september 1997 som en arbejdsulykke og dermed som omfattet  

 af  

 arbejdsskadeforsikringsloven, var der mulighed for dækning af udgifter efter  

 §  

 30, stk. 1, hvis den pågældende behandler havde overenskomst med den  

 offentlige  

 sygesikring.
Det står mig ikke ganske  

 klart om min forståelse af brevet af 30. oktober 1997 falder sammen med  

 Ankestyrelsens.
Jeg har derfor gjort Ankestyrelsen bekendt med min forståelse  

 af brevet.
Endvidere fremgår det af  

 Ankestyrelsens udtalelse af 2. juli 1999 at der efter Ankestyrelsens  

 opfattelse  

 ikke er mulighed for efter arbejdsskadeforsikringsloven at give  

 forhåndstilsagn  

 om betaling af fremtidige behandlingsudgifter.
Udgangspunktet for dækning af  

 udgifter efter § 30 er at behandling der ønskes dækket efter  

 arbejdsskadeforsikringsloven, ikke bør iværksættes før behandlingen er  

 godkendt  

 af Arbejdsskadestyrelsen eller forsikringsselskabet, men at skadelidte ikke  

 har  

 retskrav på at få dækket udgifterne før betingelserne i § 30 er opfyldt.
 Ankestyrelsens udtalelse kan  

 forstås sådan at der ikke er mulighed for at få forhåndstilsagn til dækning  

 af  

 fremtidige behandlingsudgifter efter § 30, stk. 1. Arbejdsskadestyrelsens  

 udtalelse af 25. maj 1999 kan forstås på lignende måde.
 Af den udtalelse som  

 Ankestyrelsen den 15. februar 1999 afgav i den anden arbejdsskadesag  

 (udtalelsen  

 er også citeret ovenfor), fremgår imidlertid at der efter Ankestyrelsens  

 opfattelse er mulighed for at få forhåndstilsagn til dækning af fremtidige  

 behandlingsudgifter efter arbejdsskadeforsikringslovens § 30, stk. 1.
Jeg er enig i den opfattelse  

 som kommer til udtryk i Ankestyrelsens udtalelse af 15. februar 1999  

 hvorefter  

 der er mulighed for at søge om forhåndstilsagn/-godkendelse vedrørende  

 betaling  

 af kommende behandlingsudgifter.
Jeg har bl.a. lagt vægt på at det fremgår af  

 Arbejdsskadestyrelsens vejledning fra april 1995 at der er mulighed for at  

 indhente forhåndstilsagn fra forsikringsselskaberne eller  

 Arbejdsskadestyrelsen  

 hvilket Arbejdskadestyrelsen ifølge vejledningen anbefaler i tvivlstilfælde.  

 Tilsvarende fremgår også af Asger Friis mfl. i Arbejdsskadeforsikringsloven,  

 3.  

 kommenterede udgave, 1997, side 338f.
 Arbejdsskadestyrelsen har  

 ved § 7, stk. 1, i bekendtgørelse nr. 363 af 10. maj 1996 bemyndiget  

 forsikringsselskaberne til selv at tage stilling til krav på ydelser efter §  

 30, stk. 1. I overensstemmelse hermed fremgår det af § 2 i bekendtgørelse nr.  

 834 af 26. september 1994 samt af de ovenfor citerede afsnit i vejledning nr.  

 36 af 8. marts 1993 og vejledningen fra april 1995 at behandlingsudgifter  

 betales efter § 30, stk. 1, bl.a. når forsikringsselskabet skønner at  

 behandlingen er nødvendig for bedst mulig helbredelse.
 Uanset dette er det dog  

 fortsat Arbejdsskadestyrelsen der har ansvaret for de beslutninger om  

 betaling  

 af udgifter efter § 30, stk. 1, som forsikringsselskabet træffer, herunder  

 forsikringsselskabets sagsbehandling i forbindelse hermed.
Det fremgår af sagen at  

 forsikringsselskabet betalte Deres udgifter til fysioterapi for perioden fra  

 den 16. september 1997 til maj 1998 uden at De selv var indblandet i  

 betalingsprocessen idet forsikringsselskabet afregnede udgifterne direkte med  

 fysioterapeuten.
Ved at betale disse udgifter vurderede forsikringsselskabet  

 således at De var berettiget til at få udgifterne dækket efter § 30, stk. 1.  

 Det fremgår ikke af sagen hvor mange beslutninger af denne type  

 forsikringsselskabet traf i den pågældende periode.
Det fremgår også at  

 forsikringsselskabet i brevene af 15. og 30. oktober 1997 bl.a. oplyste Dem  

 om  

 at hvis sagen var omfattet af arbejdsskadesikringsloven, gav lovens § 30,  

 under  

 forudsætning af at behandleren havde overenskomst med sygesikringen, mulighed  

 for dækning af bl.a. udgifter til fysioterapibehandling.
I tilknytning hertil  

 oplyste forsikringsselskabet Dem om at selskabet imødeså regning for  

 fysioterapibehandling/at De skulle sende regningen til selskabet.
Betingelsen om at  

 fysioterapien var nødvendig for at opnå bedst mulig helbredelse, fremgår  

 således ikke af brevene af 15. og 30. oktober 1997. Det fremgår heller ikke  

 at  

 der var mulighed for at søge om et forhåndstilsagn  fra  

 forsikringsselskabet  

 eller eventuelt Arbejdsskadestyrelsen  om dækning af kommende  

 behandlingsudgifter.
Formålet med et forhåndstilsagn er at skadelidte derved  

 kan sikre sig at kommende behandlingsudgifter betales via  

 arbejdsskadeforsikringsloven.
Arbejdsskadestyrelsen anbefaler i sin  

 vejledning  

 fra april 1995 om § 30 at der navnlig i tvivlstilfælde indhentes  

 forhåndstilsagn.
 I klagen til mig anfører De  

 bl.a. at De ikke fik vejledning om at forsikringsselskabets hjælp var  

 begrænset.
 Ifølge forvaltningslovens §  

 7, stk. 1, skal en forvaltningsmyndighed i fornødent omfang yde vejledning og  

 bistand til personer der retter henvendelse om spørgsmål inden for  

 myndighedens  

 sagsområde.
Det antages at myndigheden  

 også har vejledningspligt over for en borger som myndigheden er i forbindelse  

 med selv om vedkommende ikke direkte eller indirekte har bedt om vejledning,  

 men hvor det fremstår som naturligt og relevant at give borgeren information  

 og  

 vejledning eventuelt i form af supplerende oplysninger mv. i anledning af den  

 sag som har givet anledning til kontakten mellem myndighed og borger.
Jeg  

 henviser til John Vogter i Forvaltningsloven med kommentarer, 1999, s. 204.
Der er endvidere  

 vejledningspligt når der i en sag foreligger omstændigheder som viser at  

 parten  

 er uvidende om relevante bestemmelser eller har misforstået reglerne.
Jeg  

 henviser til Jon Andersen mfl. i Forvaltningsret, 1994, s. 261.
I tilfælde af at der er  

 hjemmel for opkrævning af gebyr for sagsbehandlingen, skal borgeren have  

 oplysning herom på et tidligt tidspunkt af sagsbehandlingen  i hvert  

 fald hvis  

 gebyret ikke er bagatelagtigt.
Jeg henviser (på ny) til Jon Andersen mfl. i  

 Forvaltningsret, 1994, s. 261, og John Vogter i Forvaltningsloven med  

 kommentarer, 1999, s. 207. Jeg mener at jeg heraf kan udlede at når  

 myndighederne skal vejlede om visse gebyrer, så skal myndighederne så meget  

 desto mere også vejlede om muligheden for at borgeren selv kan blive pålagt  

 at  

 betale de pengeydelser som en sag angår; dog forudsat at dette ikke er  

 åbenbart, og at pengeydelsen ikke er ubetydelig.
Jeg har efter min gennemgang  

 af sagen lagt til grund at De ikke blev nærmere vejledt om at dækning af  

 udgifterne til fysioterapi forudsatte at forsikringsselskabet eller  

 Arbejdsskadestyrelsen vurderede at fysioterapien var nødvendig for at opnå  

 bedst mulig helbredelse.
Jeg har også lagt til grund at De ikke blev vejledt  

 om  

 muligheden for at søge forhåndstilsagn om dækning af fremtidige  

 behandlingsudgifter.
 På det grundlag mener jeg at  

 De fik utilstrækkelig vejledning om Deres retsstilling.
 Arbejdsskadestyrelsen har i  

 sin udtalelse af 25. maj 1999 bl.a. anført at forsikringsselskabets  

 eventuelle  

 direkte eller indirekte tilsagn om betaling af behandlingsudgifter ikke er  

 bindende for styrelsen der alene tager stilling til om lovens betingelser er  

 opfyldt.
 Ankestyrelsen har i sin  

 udtalelse af 2. juli 1999 anført at skadelidte kun har retskrav på at få sine  

 udgifter dækket hvis betingelserne i § 30, stk. 1, i  

 arbejdsskadeforsikringsloven er opfyldt.
Myndighedernes synspunkt svarer  

 til den formelle lovs princip hvorefter forvaltningen er bundet til at  

 overholde loven under udøvelsen af dens virksomhed.
Derfor kan forvaltningen  

 ikke træffe afgørelser eller foretage dispositioner der strider mod loven.  

 Jeg  

 henviser til Jon Andersen mfl. i Forvaltningsret, 1994, s. 218.
Hvis en myndighed ikke har  

 givet fornøden vejledning og dette har medført et retstab for den borger som  

 har rettet henvendelse til myndigheden, vil der efter omstændighederne kunne  

 blive tale om erstatningsansvar for myndigheden for så vidt som myndigheden i  

 den forbindelse har handlet uforsvarligt.
Jeg henviser til John Vogter i  

 Forvaltningsloven med kommentarer, 1999, s. 216, og Jon Andersen i  

 Forvaltningsret, 1994, s. 262.
Inden for forvaltningsretten  

 er det almindeligt antaget at en borgers berettigede forventninger kan  

 tillægges betydning i forskellige sammenhænge.
Af Jon Andersen mfl. i  

 Forvaltningsret, 1994, s. 242f, i et afsnit om fastlæggelse af hvilke  

 kriterier  

 der lovligt kan inddrages i skønsudøvelsen, fremgår at kriterier der tjener  

 til  

 beskyttelse af borgerens retspositioner over for forvaltningen, er almene i  

 den  

 forstand at sådanne kriterier vil være lovlige i stort set en hvilken som  

 helst  

 retlig sammenhæng.
Som eksempler på sådanne almene kriterier til beskyttelse  

 af  

 borgerens retspositioner over for forvaltningen nævnes bl.a. at vise borgeren  

 velvilje, at tage hensyn til borgerens gode tro og at undgå at krænke  

 borgerens  

 berettigede forventninger.
Af Bent Christensen i Forvaltningsret   

 Opgaver,  

 Hjemmel, Organisation, 1997, s. 150f, og Jens Garde mfl. i Forvaltningsret,  

 Almindelige Emner, 1997, s. 206, fremgår noget tilsvarende.
Af den nævnte  

 henvisning til Bent Christensen fremgår i øvrigt også at almene kriterier som  

 f.eks. borgerens berettigede forventninger bl.a. ligeledes har betydning ved  

 tilbagekaldelse af forvaltningsakter og ved bedømmelsen af hvilke følger  

 prøvelsesinstansens underkendelse bør have.
På skatteområdet har der  

 været en del overvejelser om der eksisterer et såkaldt skatteretligt  

 forventningsprincip.  

 Det skatteretlige forventningsprincip angår navnlig spørgsmålet om og i givet  

 fald i hvilket omfang borgeren kan støtte ret på en uformel forhåndsbesked  

 selv  

 om det senere viser sig at forhåndsbeskeden er ukorrekt og ikke i  

 overensstemmelse  

 med gældende ret.
I almindelighed vil borgeren ikke kunne støtte ret på en  

 ukorrekt forhåndsbesked.
Dette fraviges dog i begrænset omfang i tilfælde  

 hvor  

 borgerens forventning er særlig kvalificeret hvilket beror på en særdeles  

 konkret vurdering af sagen.
På skatteområdet er der forskellig retspraksis  

 der  

 i begrænset omfang anerkender et sådant skatteretligt forventningsprincip.  

 Jeg  

 henviser til Jan Pedersen mfl. i Skatteretten 3, 2000, s. 530ff.
 De modtog ikke tilstrækkelig  

 vejledning om Deres retsstilling.
 På baggrund af det som  

 fremgår af (a-kassens) brev af 6. oktober 1998, har jeg lagt til grund at De  

 disponerede i tillid til denne vejledning med det resultat at De fik et tab  

 på  

 2.066,90 kr. vedrørende behandlingsudgifter i perioden fra maj 1998 til 21.  

 august 1998. Det fremgår ikke nærmere hvad behandlingsudgifterne beløb sig  

 til  

 i perioden fra 24. august 1998 og indtil De modtog forsikringsselskabets brev  

 af 18. september 1998. Hertil kommer at De  bl.a. ud fra  

 forsikringsselskabets  

 breve af 15. og 30. oktober 1997 og det forhold at Deres behandlingsudgifter  

 i  

 perioden fra 16. september 1997 indtil maj 1998 blev betalt af  

 forsikringsselskabet (i øvrigt uden at De selv var indblandet i  

 betalingsprocessen)  kan siges at have haft en forventning om at  

 selskabet  

 ville fortsætte med at betale behandlingsudgifterne i hvert fald indtil De  

 modtog anden besked.
 I øvrigt kan  

 forsikringsselskabets brev af 18. september 1998 også forstås sådan at  

 selskabet havde sendt sagen til Arbejdsskadestyrelsen med henblik på at  

 styrelsen tog stilling til om De havde ret til at få betalt behandling der  

 fandt sted efter at De havde modtaget brevet af 18. september 1998.
 Disse overvejelser er efter  

 det for mig oplyste ikke indgået i myndighedernes vurderinger af om De skulle  

 have Deres behandlingsudgifter betalt efter arbejdsskadeforsikringslovens §  

 30,  

 stk. 1.
 Jeg har derfor henstillet  

 til Ankestyrelsen at Ankestyrelsen genoptager behandlingen af sagen og   

 i  

 lyset af det som jeg har skrevet ovenfor  træffer en ny afgørelse i  

 sagen.
 Jeg har bedt Ankestyrelsen  

 om at underrette mig om Ankestyrelsens fornyede afgørelse.
Afslutningsvis bemærker jeg  

 at jeg  som tidligere nævnt  har koncentreret min behandling af  

 Deres sag om  

 Deres ret til at få betalt Deres udgifter til fysioterapi.
Jeg har således  

 f.eks. ikke taget stilling til begrundelserne for myndighedernes afgørelser  

 eller til om De burde have været partshørt før myndighederne traf afgørelse.
På det foreliggende grundlag  

 foretager jeg mig ikke mere i anledning af Deres henvendelse. Den Sociale Ankestyrelse  

 meddelte mig med brev af 10. oktober 2000 at styrelsen havde valgt at  

 genoptage  

 sagen.
 Jeg meddelte herefter Den  

 Sociale Ankestyrelse at jeg på den baggrund ikke foretog mig yderligere, men  

 bad styrelsen om at underrette mig om afgørelsen i sagen.
