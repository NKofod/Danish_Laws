Arbejdsformidlingskontorerne De statsanerkendte arbejdsløshedskasser På given foranledning skal man henlede opmærksomheden på bestemmelsen i  

 direktoratets cirkulære af 19. december 1978, afsnit II, 2. underafsnit,  

 hvorefter der i tilfælde, hvor der er udført indtægtsgivende beskæftigelse,  

 og hvor den faktiske arbejdstid ikke eller kun vanskeligt lader sig  

 kontrollere, skal finde omregning sted af den opnåede indtægt efter de for  

 ledige gældende regler.
 Bestemmelsen forudsætter, at kassen foretager en vurdering af de  

 oplysninger om beskæftigelse i efterlønsperioden, som medlemmet afgiver på  

 sin efterlønserklæring/kvittering.
 Når der således er oplyst en særlig høj indtægt i forhold til det antal  

 timer, medlemmet angiver at have været beskæftiget, skal der som hovedregel  

 foretages omregning af indtægten til timer ved anvendelse af  

 omregningssatsen.
 Ved bedømmelsen af, om der foreligger en særlig høj indtægt, kan det være  

 vejledende, hvilken indtjening medlemmet har haft forud for overgangen til  

 efterløn.
 Eksempel:
 En efterlønsmodtager (tidligere selvstændig optiker) angiver at have været  

 beskæftiget som specialoptiker og hjælp for indehaveren ved dennes start af  

 ny forretning i 176 timer med en indtægt på kr. 30.550,- eller gennemsnitligt  

 kr. 173,58 pr. time.
 Pågældendes tidligere timefortjeneste havde været ca. kr. 60,-.
 I dette tilfælde skulle indtægten omregnes til timer ved anvendelse af  

 omregningssatsen.
 P.D.V.
 E.B.
V. Å.
Jensen kontorchef /Inger Lauritsen fm.
