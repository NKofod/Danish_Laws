Nr BRB 141 Beretning over I.
Forslag til folketingsbeslutning om forbedring af  

 retsstillingen for grundejere i forbindelse med ekspropriation (B 141)   

 Nr B 141 1996-97, 1. samling Afgivet af Trafikudvalget Afgivet: 19970529 Udvalget har behandlet beslutningsforslagene i nogle møder og har herunder haft et samråd med trafikministeren.
Endvidere har udvalget fra trafikministeren modtaget en fortegnelse over  

 medlemmer og faste sagkyndige i »Udvalget om forbedret information m.v.  

 af borgerne i forbindelse med gennemførelse af større anlægsprojekter«  

 samt dette udvalgs kommissorium.
Fortegnelsen og kommissoriet er optrykt som  

 bilag til beretningen.
 Udvalget har noteret sig, at trafikministeren under samrådet har  

 givet tilsagn om:
1) at fremskynde det igangsatte arbejde i »Udvalget om forbedret  

 information m.v. af borgerne i forbindelse med gennemførelse af større  

 anlægsprojekter« mest muligt, 2) at medtage forslag til ændring af ekspropriationslovgivningen i  

 lovprogrammet for folketingsåret 1997-98, 3) at overveje behovet for nedsættelse af et ekspertudvalg til behandling  

 af andre, herunder juridiske, aspekter end de, der er indeholdt i  

 kommissoriet for det under nr. 1 nævnte udvalg, og 4) at være til rådighed for et møde med Trafikudvalget i september måned  

 1997 om ekspropriation.
Ved dette møde vil medlemmer af »Udvalget om  

 forbedret information m.v. af borgerne i forbindelse med gennemførelse af  

 større anlægsprojekter« samt de 2 kommissarier være til stede, og der  

 vil blive givet en midtvejsorientering vedrørende det nævnte udvalgs arbejde.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) vil tilkendegive, at der særligt i  

 forbindelse med større anlægsprojekter i byområder er behov for at få  

 afdækket, hvilke rettigheder og muligheder lejere har for at blive omfattet  

 af erstatningsregler, såfremt deres bolig bliver udsat for væsentlige  

 forringelser.
Det er desuden mindretallets opfattelse, at ambitionen for de kommende  

 lovændringer må være at få fastlagt moderniserede regler for ekspropriation.  

 Der skal tages hensyn til, at nutidens anlægsprojekter kan være meget store,  

 og at befolkningens krav til adgangsveje, miljø og ejendommens ukrænkelighed  

 ikke må vige for planlæggernes nemme løsninger eller skrankepavers uvilje til  

 at finde hensigtsmæssige løsninger.
Der skal med andre ord tages udgangspunkt  

 i borgerens situation og behov og i mindre grad i statens eller bygherrens  

 ønsker.
Derudover er det mindretallets opfattelse, at såvel samlede økonomiske  

 konsekvenser som realistiske tidsplaner altid skal være en fast del af  

 projektvedtagelser.
Anstændige erstatninger til ejendomsejere kan betyde, at  

 projekterne bliver dyrere, men er der ikke midler til dette, må projekterne  

 vente eller helt opgives.
 Et andet mindretal (Socialistisk Folkepartis og Enhedslistens  

 medlemmer af udvalget) ønsker tillige med de allerede givne tilsagn, at  

 trafikministeren giver tilsagn om, at der skal foretages en vurdering af  

 lejeres retsstilling, herunder en analyse af effekten af forskellige forslag  

 til ligestilling af lejeres og ejeres retsstilling og erstatningsret.
 P.u.v.
Arne Melchior formand.
Trafikministeriet Bilag 4. kontor Fortegnelse over medlemmer og faste sagkyndige i »Udvalget om  

 forbedret information m.v. af borgerne forbindelse med gennemførelse af  

 større anlægsprojekter« samt dette udvalgs kommissorium Fortegnelse over medlemmer og faste sagkyndige i Udvalget om forbedret  

 information m.v. af borgerne i forbindelse med gennemførelse af større  

 anlægsprojekter Medlemmer:
 1. Formand direktør Henning Hummelmose.
2. Trafikministeriet: Specialkonsulent Henrik Hansen.
 3. Kontorchef Vibeke Stemann.
 4. Miljø- og Energiministeriet: Fuldmægtig Tove Jensen.
 5. Boligministeriet: Fuldmægtig Charlotte Hamburger.
 6. Kommunernes Landsforening: Vicekontorchef Iben Koch.
 7. Amtsrådsforeningen: Direktionssekretær Birgitte Sørensen.
 8. Københavns og Frederiksberg Kommuner: Vejchef Ole Bach.
 9. De Danske Landboforeninger: Chefkonsulent Ole Kirk.
 10. Friluftsrådet: Vicedirektør Niels Bo Sørensen.
 11. Danmarks Naturfredningsforening: Landskabsarkitekt Susanne Ogstrup.
 12. Grundejernes Landsorganisation: Allan Malskær.
 13. Forbrugerrådet: Rådsmedlem Hans Daugaard.
 14. Statens Information: Direktør Leon Østergaard.
 15. Vejdirektoratet: Afdelingschef Jacob Sølgaard.
 16. Banestyrelsen: Carl-Erik Hunnerup.
17. Prof. dr. jur.
Karsten Revsbech.
 Faste sagkyndige:
 18. Kommissarius ved Statens Ekspropriationer i Jylland ved Torben Bjerre.
 19. Kommissarius ved Statens Ekspropriationer på Øerne Erling Christensen.
 20. Den ledende landinspektør Knud Nielsen.
 21. Den ledende landinspektør Erik Boe.
 22. Den ledende landinspektør Niels Kristian Nielsen.
 Kontorchef Vibeke R. von Stemann, Trafikministeriet, er leder af  

 Hummelmoseudvalgets sekretariat, og specialkonsulent Mogens Funch,  

 Trafikministeriet, fuldmægtig Pia Pals, Trafikministeriet, samt afdelingschef  

 Jacob Sølgaard, Vejdirektoratet, er tilknyttet sekretariatet som sekretærer.
 Kommissoirum Problemerne om orientering og information til  

 borgerne, herunder specielt de direkte berørte borgere, om konsekvenserene af  

 større anlægsarbejde har i de senere år været genstand for offentlig debat.
 Gennem tryghedsskabende foranstaltninger som forøget information og dialog  

 om større anlægsprojekter, der kan berøre den enkeltes fremtidige bolig-  

 og/eller erhvervsvilkår, har trafikministeren besluttet at nedsætte et udvalg  

 til overvejelse af, hvordan borgernes velfærd kan styrkes.
Udvalget skal have til opgave at indsamle oplysninger og erfaringer om, på  

 hvilken måde og med hvilket resultat de statslige og kommunale  

 anlægsmyndigheder hidtil har informeret borgerne om, hvordan et kommende  

 anlæg vil komme til at påvirke den enkelte og dennes families fremtidige  

 levevilkår.
Udvalget skal endvidere vurdere myndighedernes sagsforberedelse  

 og sagsbehandlingstid.
 Efter at have foretaget en nærmere vurdering af det nuværende  

 informationsniveau m.v. skal udvalget fremkomme med forslag til, hvordan  

 informationen, dialogen og sagsbehandlingen kan forbedres for at sikre, at de  

 berørte borgere bedre er i stand til selv at varetage deres vitale interesser  

 i forbindelse med anlægsarbejdets gennemførelse og dermed opnå mere tryghed  

 ved denne situation, de påtvinges.
I udvalgets overvejelser skal indgå en vurdering af, om der er behov for  

 egentlige regler og retninslinjer om de kommunale og statslige  

 anlægsmyndigheders information og dialog med borgerne.
Endvidere skal  

 udvalget overveje, om de processuelle regler vedrørende ekspropriation og  

 erstatningsfastsættelse kan forbedres og sagsbehandlingstiden nedsættes.
På  

 denne måde vil disse regler bedre kunne tilgodese borgernes behov for selv at  

 kunne varetage deres interesser i forståelige og dermed trygge processuelle  

 former inden for en rimelig tidshorisont.
 Udvalget kan på baggrund af sine overvejelser fremkomme med forslag til  

 ændring af gældende lovgivning om information af og dialog med borgeren og om  

 den formelle fremgangsmåde ved ekspropriation og erstatningsfastsættelse.  

 Udvalget kan efter behov nedsætte arbejdsgrupper.
 Udvalgets arbejde skal være tilendebragt i begyndelsen af 1998.
