Cirkulære om fastsættelse af satser for fradrag for eksportmedarbejdere i  

 henhold til ligningslovens § 9 E, stk. 3, gældende fra 1.  

 januar 20001) I henhold til ligningslovens § 9 E, stk. 3 har  

 Ligningsrådet fastsat følgende:
Eksportmedarbejdere omfattet af ligningslovens § 9 E,  

 stk. 2, som har haft et uafbrudt ophold i udlandet i 2 måneder  

 eller som har haft ophold i udlandet af en sammenlagt varighed på  

 mindst 100 døgn i indkomståret, kan uden dokumentation  

 fratrække 55 kr. pr. påbegyndt døgn for arbejde  

 udført i Vesteuropa og 140 kr. pr. påbegyndt døgn for  

 arbejde udført udenfor Vesteuropa til dækning af andre udgifter,  

 selvom der er udbetalt skattefri godtgørelse eller foretaget fradrag  

 efter ligningslovens § 9, stk. 4-9 (efter L 88 § 9 A).  

 Eksportmedarbejdere kan medregne ophold i udlandet, når opholdet har  

 varet i mindst 24 timer.
Efterfølgende påbegyndte døgn  

 medregnes fuldt ud.
 Ved Vesteuropa forstås Finland, Tyskland,  

 Østrig, Italien og de vest herfor liggende lande, samt  

 Grækenland, Færøerne, Grønland og Island.
 Fradraget for eksportmedarbejdere kan sammen med andre  

 fradrag, der vedrører indkomsterhvervelsen i udlandet, ikke overstige  

 den udenlandske lønindkomst, der skal medregnes i den danske  

 indkomstopgørelse.
 Lønmodtageres fradrag som eksportmedarbejder kan  

 kun fratrækkes i det omfang, det sammen med andre udgifter, der er  

 forbundet med det indtægtsgivende arbejde, overstiger 4.300 kr., jf.  

 ligningslovens § 9, stk. 1.
 Dette cirkulære træder i kraft og får  

 virkning fra den 1. januar 2000. Samtidig ophæves cirkulære nr.  

 17 af 1. marts 1999 (TS cirkulære 1999-07).
Told- og Skattestyrelsen, den 21. december  

 1999 Frantz Howitz /Ebbe Willumsen 1)   I Told- og  

 Skattestyrelsens egen fortløbende nummerrække har  

 cirkulæret nr. 1999-41.
