Registrering Andre særlige bestemmelser Privatforbrug i landbrugsvirksomheder »Bondegårdsferie« Tilkørselsveje Stutterier m fl Registrering I henhold til lovens § 25 registreres virksomheder inden for jordbrug,  

 husdyrbrug, gartneri, frugtavl, skovbrug, fiskeri, dambrug, pelsdyravl og  

 biavl i et særligt register for landbrug og fiskeri mv (landbrugsregistret).
 Disse virksomheder opnår herved længere kredit med indbetaling af afgift  

 til toldvæsenet (halvårs- i stedet for kvartalsvis afregning).
Virksomheder optages i landbrugsregistret, selv om virksomheden også  

 sælger varer og afgiftspligtige ydelser, der ikke hidrører fra den  

 registrerede landbrugs- eller fiskerivirksomhed mv, når dette salg ikke  

 overstiger 10 000 kr årlig.
Salg af varer, der er indkøbt til videresalg,  

 anses ikke for at hidrøre fra virksomheden, uanset om virksomheden i øvrigt  

 selv producerer og sælger tilsvarende varer, fx kartofler, grøntsager og  

 frugt.
Optagelse i landbrugsregistret sker også i tilfælde, hvor virksomheden - i mindre omfang leverer naturprodukter fra ejendommens område (fx grus  

 og tørv) - leverer ydelser, hvortil virksomhedens driftsmidler mv benyttes - afsætter elektricitet fra egen vindmølle.
Vindmøller, der etableres i  

 selvstændige enheder, som fx interessentskaber eller en forening, skal  

 registreres i byregistret, selv om nogle eller alle deltagere er landmænd.  

 Vindmøllen sidestilles i dette tilfælde med el-forsyningsvirksomheder, idet  

 den eneste momspligtige aktivitet er slag af elektricitet.
- har aktiviteter i form af »bondegårdsferie«, jf side 5, eller - er frivillig registreret for bortforpagtning eller udlejning af  

 landbrugsvirksomheder (ejendomme og evt driftsmidler). Som eksempler kan  

 nævnes udlejning af bygningerne til lager-/udstillingslokaler, eller til en  

 nystartet virksomhed.
 Som vejledende regel er det fastsat, at den årlige omsætning af varer og  

 ydelser under ovennævnte punkter kan udgøre indtil 1/3 af virksomhedens  

 samlede omsætning, dog højest 150 000 kr, uden at det får konsekvenser for  

 virksomhedens registrering i landbrugsregistreret.
 Hvis ejeren af en bedrift inden for landbrug og fiskeri mv tillige driver  

anden virksomhed i videre omfang end ovenfor nævnt, registreres den  

 pågældendes virksomhed under et i registret for byerhverv mv (byregistret).  

 Føres der særskilt regnskab for landbrugsbedriften mv, kan denne dog optages  

 (forblive) i landbrugsregistret, uanset omfanget af den del af virksomheden,  

 der optages i byregistret.
 Virksomheder, der optages i landbrugsregistret:
Landbrug mv - Landbrug (jordbrug og husdyrbrug) Hønserier Ornecentraler Tyrestationer Gartnerier, planteskoler og frugtplantager, dvs virksomheder, der avler  

 frugt, grøntsager og blomster, eller som fremdriver planter.
- Pelsdyravl, herunder slagtning (pelsning) af dyr fra egen bedrift - Biavl - Stutterier - Drift af afvandingssystemer for landbrugsjord, herunder landvindings-,  

 pumpe- og digelag - Salg af vildt i tilknytning til udlejning af jagtrettigheder Skovbrug mv - Plantagedrift - Småskovsskovridere for så vidt angår de ydelser (salgsformidling,  

 arbejdsledelse mv), der afsættes til skovejere - Småskovsforeninger for så vidt angår de ydelser (konsulentbistand), der  

 afsættes til skovejere.
Fiskeri, herunder dambrug Virksomheder, der skal optages i byregistret.
Anlægsgartnerier (anlæg, tilplantning og vedligeholdelse af haver mv) »Bondegårdsferie« (ophold med pension på landbrugsejendom) Dyrlægevirksomhed Fiskeauktioner Hestepensionsvirksomhed (herunder fodring, pasning og træning af heste  

 samt boxleje) Hjemmeslagtere Hundekenneler Landbrugsforeninger, herunder kvæg- og svinekontrolforeninger samt  

 regnskabs- og konsulentvirksomhed Landbrugsmaskinstationer mv Pelsberedning mv, herunder slagtning (pelsning) Rideskoler Råstofudvinding, fx gravning af ler, grus og sten mv.
 De nævnte virksomheder kan dog optages i landbrugsregistret, hvis det  

 udførte arbejde (den momspligtige aktivitet) udøves i tilknytning til  

 landbrug mv, og omsætningen kun er af mindre omfang, jf de foranstående  

 regler herom.
Andre særlige bestemmelser Virksomheder i landbrugsregistret er principielt omfattet af lovens  

 almindelige bestemmelser vedrørende værdi, omsætning og tilsvar mv.
 Der er dog i nedennævnte tilfælde fastsat særlige bestemmelser, der må  

 betragtes som forenklingsforanstaltninger.
Privatforbrug i landbrugsvirksomheder Virksomhederne skal beregne moms af varer, som udtages til forbrug i  

 indehaverens husholdning mv, herunder til kost til folkehold.
 Momsen af varerne til privat forbrug beregnes med nogle nærmere fastsatte  

 beløb (»standardsatser«) pr person pr halvår, jf kap 2  

 (Bekendtgørelser), ad § 9.
 Satser for 1988 og 1989  (pr kg):
 Okse og kalvekød 3,20 kr.
 Svinekød 1,65 kr.
Heste-, fåre- og lammekød 3,20 kr.
Pr person pr halvår Fjerkræ og æg 11,00 kr.
 Mælk 23,00 kr.
 For de efterfølgende år offentliggør direktoratet satserne i Statstidende  

 på grundlag af en meddelelse fra Ligningsrådet.
 Landbrugsvirksomheder skal i momsregnskabet foretage notering, når der  

 udtages kød fra bedriften til eget forbrug, herunder til kost til folkehold.
 Beregning af moms med faste beløb bevirker ikke, at de pågældende  

 virksomheder opnår fradragsret for indgående moms i forbindelse med indkøb  

 til privat forbrug af tilsvarende varer, fx kød.
 Landbrugsvirksomheder skal ikke betale moms af  kartofler og havesager  

 af egen avl, som direkte anvendes til eget forbrug, herunder til kost til  

 folkehold.
 Landbrugsvirksomheder, der anvender en del af den i virksomheden  

 producerede  halm til opvarmning i eget halmfyringsanlæg, skal ikke  

 betale moms af værdien af denne halm.
Indkøb af hønsefoder til et fjerkræhold, der indgår som en  

 naturlig del i en traditionel landbrugsvirksomhed med flere produktionsgrene,  

 giver fradragsret for indgående moms, uanset at fjerkræholdet kun skal dække  

 familiens eget forbrug,  forudsat at eget forbrug af æg og fjerkræ  

 momses efter foranstående standardsatser Vedrørende moms af  driftsmidler, som udtages af en momsregistreret  

 virksomhed til privat brug, henvises til § 2 i bekendtgørelsen i reglementets  

 kap 2.
»Bondegårdsferie« Momsen vedrørende »bondegårdsferie« kan efter tilladelse - i  

 stedet for opgørelse efter de almindelige regler - opgøres som 18,03 pct af  

 halvdelen af »gæsteomsætningen«, incl moms og eventuelle gebyrer  

 til turistbureauer mv.
Tilladelsen kan meddeles på betingelse af, at »bondegårdsferievirksomheden« finder sted som indlogering  

 (med pension) af familier i gårdens sædvanlige faciliteter og ikke har  

 karakter af hotel- eller pensionslignende virksomhed, at virksomheden ikke tager fradrag for indgående moms af indkøb til brug i  

 »bondegårdsferievirksomheden«, at varer, som udtages fra landbrugsvirksomheden til  

 »bondegårdsferievirksomheden« momses efter lovens almindelige  

 regler om udtagelse til privat brug, jf ovenstående, og at virksomhedens valg af den forenklede opgørelsesmetode er bindende for 5  

 regnskabsår ad gangen.
Ved afgørelse af, i hvilket register en kombineret  

 landbrugs-/»bondegårdsferievirksomhed« skal registreres, kan den  

 særlige regel om forholdet mellem omsætningerne (1/3, højst 150 000 kr), jf  

 side 3, anvendes.
Dette gælder, uanset hvilken metode virksomheden har valgt  

 at anvende ved opgørelsen af momsen.
 For så vidt angår virksomhedsformen »ferie på landet« henvises  

 til kap 3 (Afgiftspligt).
Tilkørselsveje Moms vedrørende anlæg og vedligeholdelse af veje, der bruges til kørsel  

 til både drifts- og beboelsesbygningerne i en registreret  

 landbrugsvirksomhed, kan medregnes til den indgående moms med 2/3. Hvis en  

 vej bruges udelukkende til kørsel til beboelsesbygning eller driftsbygninger  

 har virksomheden ingen, henholdsvis fuld fradragsret for afgift vedrørende  

 vejen.
Stutterier m fl Der gælder særlige momsregler for stutterier samt trav- og galoptrænere.  

 Disse regler er nærmere beskrevet i kap 16 (Specielle afgørelser).
 Ingen.
