Skriftlig fremsættelse (31. marts 2006) Forsvarsministeren  

  

 (Søren Gade):
 Herved tillader jeg mig for Folketinget at fremsætte:
Forslag til lov  

 om ændring af lov om forsvarets formål,  

 opgaver og organisation m.v. (Ændringer som følge af regeringens  

 terrorhandlingsplan  

 og Aftale om forsvarets ordning 2005-2009 m.v.) (Lovforslag nr.
L 218).
Lovforslaget har til formål at udmønte regeringens  

 handlingsplan for terrorbekæmpelse, som indeholder en række initiativer med  

 henblik på at styrke det danske samfunds indsats og beredskab mod terror.
I  

 handlingsplanen er angivet, hvordan regeringen vil arbejde videre med hver  

 enkelt af arbejdsgruppens anbefalinger.
 Det foreliggende lovforslag er et led i udmøntningen af  

 handlingsplanens anbefaling 2 og 3 og indgår sammen med lovforslag fra bl.a.  

 justitsministeren og ministeren for videnskab, teknologi og udvikling i  

 regeringens antiterrorlovpakke.
Med ovenstående anledning som udgangspunkt er det endvidere  

 fundet hensigtsmæssigt samtidigt at foretage en række mindre justeringer af  

 forsvarsloven.
Justeringerne relaterer sig til forsvarets opgaver og  

 organisation og er en konsekvens af den politiske aftale om forsvarets  

 ordning  

 2005-2009 (efterfølgende forsvarsforliget).
 Med lovforslaget skabes der udtrykkelig hjemmel til, at  

 Forsvarets Efterretningstjenestes efterretningsindhentning rettet mod forhold  

 i  

 udlandet også kan medtage oplysninger om danske statsborgere og personer, der  

 opholder sig i Danmark.
 Formålet med bestemmelsen er at tydeliggøre, at Forsvarets  

 Efterretningstjeneste ved løsning af sine opgaver kan medtage oplysninger om  

 danske  

 statsborgere og personer, der opholder sig i Danmark, når oplysningerne  

 fremkommer under indhentning rettet mod forhold i udlandet.
 Denne omstændighed er ikke udtryk for en ændring af  

 efterretningstjenestens opgaver, men en konsekvens af den globale udvikling  

 og  

 nutidens trusselsbillede.
Forsvarets Efterretningstjenestes efterretningsmæssige  

 registrering af danske statsborgere, jf. § 13, stk. 3, bør underkastes  

 Wamberg-udvalgets tilsyn.
Forsvarsministeriet vil derfor i samarbejde med  

 Wamberg-udvalget tilpasse udvalgets kommissorium således, at udvalget  

 fremover  

 kan foretage det nødvendige tilsyn hermed.
 Lovforslaget indebærer desuden, at der tilvejebringes  

 lovgrundlag for, at efterretningstjenesterne kan udveksle fortrolige  

 oplysninger, herunder personoplysninger, uden den pågældende persons samtykke  

 og uden en konkret vurdering af hver enkelt oplysnings betydning i det  

 omfang,  

 videregivelsen kan have betydning for varetagelse af tjenesternes opgaver.
Bestemmelsen omfatter alle oplysninger.
Det betyder, at der  

 med hjemmel i bestemmelsen kan videregives både ikke-fortrolige og fortrolige  

 oplysninger, herunder oplysninger om enkeltpersoners rent private forhold.  

 Bestemmelsen omfatter tillige oplysninger om såvel enkeltpersoner og  

 juridiske  

 personer som andre oplysninger.
Med hensyn til personoplysninger skal det  

 bemærkes, at bestemmelsen giver mulighed for at videregive oplysninger om  

 både  

 danske og udenlandske statsborgere.
 Om forholdet til anden lovgivning bemærkes, at bestemmelsen  

 i § 13, stk. 4 bygger på, at spørgsmålet om, hvorvidt det er berettiget at  

 videregive og indhente oplysninger i de tilfælde, der er omfattet af  

 bestemmelsen, skal bedømmes efter § 13, stk. 4 og ikke efter regler om  

 videregivelse mv. i navnlig forvaltningslovens § 28.
Lovforslaget fastslår, at forsvarsministeren har det  

 overordnede koordinerende ansvar for søredningstjenesten i danske farvende.  

 Bestemmelsen er indsat som følge af rigsrevisionens beretning 5/02 om  

 søredningstjenestens effektivitet.
På baggrund af beretningen blev det i  

 regeringen besluttet at skabe klare ansvarsforhold i relation til  

 søredninstjenesten i Danmark.
Det blev samtidigt besluttet, at det  

 overordnede  

 koordinerende ansvar for søredningstjenesten i danske farvande påhviler  

 forsvarsministeren.
Som en konsekvens af det ændrede trusselsbillede og de  

 ændrede sikkerhedspolitisk vilkår, herunder i særdeleshed udvidelsen af både  

 NATO og EU, er fokus ikke længere rettet med særlig vægt på de central- og  

 østeuropæiske lande.
Som følge heraf justeres forsvarsloven, så det fremgår,  

 at  

 forsvaret som sikkerhedspolitisk instrument skal være i stand til i en  

 multinational ramme at rette fokus globalt og løse problemerne, der hvor de  

 opstår.
Ændringer i NATOs organisation har ligeledes medført behov  

 for justering af forsvarsloven.
Der eksisterer ikke længere en  

 øverstkommanderende for De Fælles Forsvarsstyrker i Atlantområdet (SACLANT),  

 da  

 denne kommando er overtaget af den øverstkommanderende for De Fælles  

 Forsvarsstyrker  

 i Europa (SACEUR). Af hensyn til en lovtekstmæssig sikring af evt. fremtidige  

 organisationsændringer i NATO er det fundet hensigtsmæssigt at ændre lovens  

 bestemmelser, så der alene henvises til NATOs øverstkommanderende  

 for De  

 Fælles Forsvarsstyrker.
 Den forsvars- og sikkerhedspolitiske virkelighed har også medført  

 ændringer i det organisatoriske forhold til NATO, idet den beredskabsmæssige  

 foranstaltning om, at danske styrker hurtigt kunne indsættes i  

 NATO-sammenhæng  

 ved et angreb i det regionale område, blev afskaffet den 1. januar 2005. Som  

 en  

 konsekvens heraf er stillingen som Chef for Forsvarets Operative Styrker  

 nedlagt og bestemmelsen herom i forsvarsloven udgår.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets velvillige  

 behandling.
