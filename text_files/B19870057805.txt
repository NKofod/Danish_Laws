 I henhold til § 17, stk. 3, § 22, stk. 1, § 35, § 39, stk. 1 og 2, § 40, §  

 41, stk. 1, § 43, § 44, § 46, § 49, § 49a, stk. 1 og 2, § 49c, § 73, § 75,  

 stk. 1, og § 84 i lov om arbejdsmiljø, jf. lovbekendtgørelse nr. 646 af 18.  

 december 1985 som ændret ved lov nr. 220 af 22. april 1987, samt efter  

 bemyndigelse fra miljøministeren i henhold til § 9, stk. 2, § 24, stk. 2, og  

 § 32, stk. 4, i lov nr. 288 af 4. juni 1986 om miljø og genteknologi  

 fastsættes:
Område og definitioner § 1.  Bekendtgørelsen omfatter genteknologisk arbejde,  

 jf. § 3, stk. 2, i laboratorier eller laboratorieområder og i produktion.
 § 2.  Udover reglerne i denne bekendtgørelse gælder  

 arbejdsmiljølovgivningens almindelige regler samt regler, der i medfør af  

 anden lovgivning måtte være fastsat om genteknologi.
 § 3.  Ved anvendelse af bestemmelserne i denne  

 bekendtgørelse skal følgende definitioner lægges til grund:
 Stk. 2.  Ved genteknologisk arbejde forstås i denne  

 bekendtgørelse anvendelse af genteknologi eller anvendelse af genteknologisk  

 fremstillede celler eller organismer, væv af sådanne organismer samt  

 genteknologisk fremstillet virus.
Klassifikation af laboratorier og  

 laboratorieområder § 4.  Laboratorier og laboratorieområder, hvori der  

 skal udføres genteknologisk arbejde, skal klassificeres af Arbejdstilsynet.  

 Ved klassifikation forstås Arbejdstilsynets godkendelse af, at et  

 laboratorium eller et laboratorieområde opfylder de for den enkelte klasse  

 fastsatte krav.
 Stk. 2.  Klassifikationen, der sker i 4 klasser,  

 foretages i overensstemmelse med bilag 1. Klassifikation af dyrestalde,  

 drivhuse, akvarier og lignende foretages dog ud fra en konkret vurdering.
 Stk. 3.  Direktøren for Arbejdstilsynet kan bestemme  

 eller fastsætte regler om, at laboratorier, der forventes klassificeret i  

 klasse 1, kan tages i brug straks efter indgivelsen af anmeldelse til  

 klassifikation.
 § 5.  Anmeldelse til klassifikation efter § 4 indgives  

 til Arbejdstilsynet og skal indeholde oplysninger om de forhold, der er  

 angivet i bilag 1. Herudover kan Arbejdstilsynet kræve oplysninger om de  

 tekniske hjælpemidler og beskrivelse af de bygningsmæssige forhold.
 Vurdering, anmeldelse og godkendelse af  

 forskningsprojekter m.v.
 § 6.  Den, der vil påbegynde et forskningsprojekt  

 eller andre laboratorieopgaver, hvori der indgår genteknologisk arbejde, skal  

 inden dette iværksættes, foretage en samlet vurdering, jf. bilag 2, af mulige  

 farer for sikkerhed og sundhed ved de biologiske systemer.
 Stk. 2.  Vedkommende skal ud fra den i stk. 1 nævnte  

 vurdering bedømme, hvilken laboratorieklasse arbejdet skal udføres i.
 Stk. 3.  Arbejdet må kun udføres i et laboratorium eller  

 laboratorieområde, der er klassificeret til arbejde af den pågældende  

 karakter.
 § 7.  Bestemmelserne i § 6 finder ikke anvendelse på  

 de genteknologiske forsøg i undervisningsøjemed, som miljøministeren i  

 henhold til § 9, stk. 3, i lov om miljø og genteknologi, har bestemt kan  

 foregå uden for klassificerede laboratorier og laboratorieområder.
 § 8.  Den, der vil påbegynde et forskningsprojekt  

 eller andre laboratorieopgaver, hvori der indgår gentekologisk arbejde, skal  

 indgive anmeldelse til Arbejdstilsynet.
 Stk. 2.  Anmeldelsen skal indeholde oplysninger som  

 angivet i bekendtgørelsens bilag 3. Anmeldelsen bortfalder efter 5 år,  

 medmindre den fornys.
 Stk. 3.  For de genteknologiske forsøg i  

 undervisningsøjemed, som er nævnt i § 7, kan anmeldelse til Arbejdstilsynet  

 undlades.
§ 9.  Arbejdet kan først påbegyndes, når  

 Arbejdstilsynet har accepteret, at anmeldelsen indeholder oplysninger som  

 angivet i bilag 3, jf. dog § 10. Hvis Arbejdstilsynet ikke har krævet  

 supplerende oplysninger inden en måned, kan arbejde, der ikke skal godkendes  

 efter § 10, påbegyndes.
Arbejde, der skal udføres i laboratorieklasse 1, kan  

 dog påbegyndes, når anmeldelsen er indgivet.
Stk. 2.  Bestemmelserne i stk. 1 finder ikke anvendelse  

 på forskningsprojekter eller andre laboratorieopgaver i stor skala.
Sådanne  

 projekter må først iværksættes, når de særlige krav vedrørende  

 klassifikation, jf. bilag 1, er opfyldt.
Det samme gælder projekter, der  

 omfatter dyrestalde, drivhuse, akvarier eller lignende.
 § 10.  Forskningsprojekter eller andre  

 laboratorieopgaver, hvori der indgår genteknologisk arbejde, der er omfattet  

 af bilag 4, må kun iværksættes efter godkendelse af Arbejdstilsynet.
 Stk. 2.  Anmeldelse til godkendelse efter stk. 1 skal  

 indeholde:
Udviklings-, afprøvnings- og  

 forsøgsproduktion § 11.  Udviklings-, afprøvnings- og forsøgsproduktion  

 med anvendelse af under 10 l kulturvæske er omfattet af kap. 2 og 3.
 Stk. 2.  Ved anvendelse af kulturvæsker på 10 l eller  

 derover finder kap. 5 anvendelse.
 Stk. 3.  Direktøren for Arbejdstilsynet kan dog efter  

 forhandling med Levnedsmiddelstyrelsen og det pågældende amtsråd bestemme, at  

 udviklings-, afprøvnings- og forsøgsproduktion med anvendelse af kulturvæsker  

 på 10 l eller derover kan behandles efter reglerne om forskning, jf. kapitel  

 2 og 3, hvis dette findes forsvarligt.
Produktion § 12.  Arbejde med produktion, hvori der indgår  

 genteknologisk arbejde, skal anmeldes til Arbejdstilsynet til godkendelse.  

 Godkendelsen skal foreligge, før arbejdet påbegyndes.
 Stk. 2.  Anmeldelsen skal indeholde oplysninger om de  

 biologiske systemer som angivet i bilag 5.
 Stk. 3.  Anmeldelsen skal indeholde oplysninger om  

 anlæggets indretning og drift som angivet i bilag 6.
§ 13.  Ved produktion, hvori der indgår genteknologisk  

 arbejde med mikroorganismer eller celler, må der kun anvendes  

 vært-vektorsystemer, hvis evne til at overleve og formere sig uden for  

 kulturvæsker samt til at overføre genetisk materiale til andre  

 mikroorganismer eller celler uden for kulturvæsker er lav.
Herved forstås, at  

 systemerne mindst opfylder kravene til et B1 system, jf. bilag 7.
 Stk. 2.  Arbejdstilsynet kan dog tillade, at systemerne  

 ikke opfylder kravene til et B1 system, hvis virksomheden kan godtgøre, at  

 mikroorganismerne eller cellerne ud fra den nuværende viden ikke anses for at  

 kunne udgøre en fare for sikkerhed og sundhed.
§ 14.  Ved beskæftigelse af ansatte med produktion,  

 hvori der indgår genteknologisk arbejde, skal arbejdsgiveren, hvis der  

 foreligger fare for sikkerhed og sundhed, lade udarbejde skriftlige  

 arbejdsinstruktioner og sikkerhedsforskrifter.
Disse skal bl.a. indeholde  

 oplysninger om de sundhedsfarer, der er forbundet med arbejdet.
 Stk. 2.  Der skal udarbejdes beredskabsplaner, hvis der  

 foreligger særlig fare for sikkerhed og sundhed.
 § 15.  En donor og et vært-vektorsystem må ikke  

 anvendes, hvis det kan erstattes af mindre farlige donorer og  

 vært-vektorsystemer.
 Stk. 2.  Når brugen af en erstatningsdonor eller et  

 erstatningsvært-vektorsystem vil medføre ikke uvæsentlige forskelle i  

 tekniske egenskaber eller udgifter, skal der foretages en samlet afvejning af  

 de tekniske og økonomiske konsekvenser over for de sikkerheds- og  

 sundhedsmæssige hensyn.
 Stk. 3.  Arbejdstilsynet kan forlange dokumentation for  

 de i stk. 1 og 2 nævnte forhold.
Fælles bestemmelser § 16.  Anmeldelse efter §§ 5, 8, 10 og 12 skal ske på  

 særlige skemaer, der udleveres af Arbejdstilsynet.
 § 17.  Enhver væsentlig ændring af oplysningerne efter  

 §§ 5, 8, 10 og 12 skal anmeldes til Arbejdstilsynet.
 Stk. 2.  Klassifikationen efter § 4 og godkendelserne  

 efter §§ 10 og 11 anses for fortsat gældende, indtil Arbejdstilsynet har  

 meddelt andet.
§ 18.  I det omfang, det må anses for nødvendigt for  

 bedømmelsen af sikkerheden ved genteknologisk arbejde, eller når forholdene i  

 øvrigt giver anledning dertil, kan Arbejdstilsynet indhente yderligere  

 oplysninger.
Arbejdstilsynet kan kræve oplysningerne vurderet af særligt  

 sagkyndige, jf. arbejdsmiljølovens § 21.
 § 19.  Det skal fremgå af anmeldelsen, at  

 sikkerhedsorganisationen har været inddraget for så vidt angår sikkerheds- og  

 sundhedsmæssige forhold.
 Stk. 2.  Oplysninger af væsentlig økonomisk betydning  

 kan dog undlades forelagt for sikkerhedsorganisationen, såfremt oplysningerne  

 ikke har væsentlig betydning for vurderingen af de sikkerheds- og  

 sundhedsmæssige forhold.
 § 20.  En klassifikation efter § 4 og en godkendelse  

 efter §§ 10 og 12 kan betinges af opfyldelsen af nærmere fastsatte vilkår,  

 ligesom en klassifikation og en godkendelse kan gøres tidsbegrænset.
 Stk. 2.  Arbejdstilsynet kan tilbagekalde en  

 klassifikation efter § 4 og en godkendelse efter §§ 10 og 12, såfremt  

 vilkårene ikke overholdes, eller nye oplysninger, der har væsentlig betydning  

 for sikkerhed og sundhed, gør det nødvendigt.
Tilsyn § 21.  Arbejdstilsynet påser overholdelsen af denne  

 bekendtgørelse og de i medfør heraf stillede krav i forbindelse med en  

 klassifikation eller en godkendelse m. v.
Dispensation og klage § 22.  Direktøren for Arbejdstilsynet kan, hvor  

 særlige forhold foreligger, tillade fravigelser fra bestemmelserne i denne  

 bekendtgørelse.
 § 23.  Arbejdstilsynets afgørelser efter denne  

 bekendtgørelse kan påklages efter § 81 i lov om arbejdsmiljø.
Straf § 24.  Med bøde eller hæfte straffes den, der:
 Stk. 2.  For så vidt angår overtrædelser af lov om miljø  

 og genteknologi eller af forskrifter udstedt med hjemmel heri, er straf af  

 hæfte dog betinget af, at der foreligger de omstændigheder, som er nævnt i  

 denne lovs § 32, stk. 2.
Stk. 3.  For overtrædelse af § 6, § 10 og § 12 kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 4.  Er en overtrædelse begået af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.  

 Bestemmelsen om statens bødeansvar finder dog kun anvendelse på overtrædelser  

 af forskrifter, der er fastsat med hjemmel i lov om arbejdsmiljø.
Ikrafttrædelses- og overgangsbestemmelser § 25.  Bekendtgørelsen træder i kraft den 1. oktober  

 1987.
 Stk. 2.  For forskningsprojekter og andre  

 laboratorieopgaver, der foregår i et laboratorium, som inden ikrafttrædelsen  

 har søgt om klassifikation, træder reglerne i § 6, stk. 3, først i kraft, når  

 klassifikationen er foretaget.
 Stk. 3.  Forskningsprojekter eller andre  

 laboratorieopgaver, der er i gang ved bekendtgørelsens ikrafttræden, skal  

 anmeldes senest 2 måneder efter bekendtgørelsens ikrafttræden.
 Stk. 4.  Hvis forskningsprojektet som led i den  

 frivillige registreringsordning har været anmeldt til forskningsrådenes  

 registreringsudvalg vedrørende Genetic Engineering eller til Arbejdstilsynet  

 skal fornyet anmeldelse foretages senest 1 år efter bekendtgørelsens  

 ikrafttræden.
 Stk. 5.  De i stk. 3 og 4 nævnte forskningsprojekter kan  

 dog, hvis de ikke skal godkendes efter § 10, fortsætte uanset bestemmelsen i  

 § 9, stk. 1.
 Stk. 6.  Arbejde med produktion, der er i gang ved  

 bekendtgørelsens ikrafttræden og har fået en godkendelse efter kap. 5 i  

 Arbejdsministeriets bekendtgørelse nr. 323 af 7. juli 1983 om arbejdets  

 udførelse, skal kun anmeldes til godkendelse efter § 12, hvis der foretages  

 væsentlige ændringer.
Arbejdsministeriet, den 1. september  

 1987 Henning Dyremose /Henrik Grove Bilag 1 Klassifikation af laboratorier og laboratorieområder Klassifikationen foretages i 4 klasser i forhold til:
- laboratoriernes og laboratorieområdernes indretning - planer for arbejdets udførelse, herunder beredskabsplaner - laboratoriets tekniske hjælpemidler - internt tilsyn og kontrol.
 Kravene i klasse 2, 3 og 4 omfatter foruden de krav, der er nævnt i den  

 aktuelle klasse, også kravene, der er nævnt i den eller de foregående  

 klasser.
 Ved klassifikation af et klasse 3 eller 4 laboratorium vil der udover de  

 generelle krav, der stilles i bilaget, blive stillet særlige krav afhængigt  

 af det konkrete projekt, der skal udføres i laboratoriet.
 Ved klassifikation af et laboratorium, der skal kunne anvendes til  

 forskning i stor skala (mere end 10 l kulturvæske), vil der ligeledes blive  

 stillet særlige krav afhængigt af det konkrete projekt.
De særlige krav vil blive fastsat på baggrund af bl. a.
Guidelines for  

 Research Involving Recombinant DNA Molecules fra National Institutes of  

 Health (NIH).
-----x---- En vandret streg betyder, at kravet fra den lavere klasse ikke skal  

 overføres til den højere klasse, idet det ville være i modstrid med andre  

 krav i denne klasse.
 Definitioner:
 BIOLOGISK AKTIVT MATERIALE:
 Ved »biologisk aktivt materiale« forstås donorer, værter,  

 genteknologisk fremstillede celler og organismer, eller væv heraf samt virus.
LABORATORIUM OG LABORATORIEOMRÅDE:
Det arbejdsrum (laboratorium) eller de arbejdsrum (laboratorieområde),  

 hvori biologisk aktivt materiale håndteres.
Dvs. lokaler, hvori der foregår  

 arbejde under en eller anden form med biologisk aktivt materiale.
Når der er  

 tale om et laboratorieområde, skal de omfattede lokaler ligge i umiddelbar  

 nærhed af hinanden.
I bilag 1 benævnes både »laboratorium« og  

 »laboratorieområde« som laboratorium.
 AUTOKLAVERING:
 Ved autoklavering forstås en behandling med mættet vanddamp ved 120 grader  

 C i 20 minutter eller andre kombinationer af temperatur og tid, der har  

 mindst samme inaktiverende effekt på biologisk materiale.
 DESINFEKTION:
Ved desinfektion forstås en reduktion af antallet af skadevoldende  

 mikroorganismer i en sådan grad, at spredning af sikkerheds- eller  

 sundhedsmæssig betydning ikke vil forekomme.
Desinfektion foretages oftest  

 ved varmepåvirkning eller kemisk påvirkning.
Projektvurdering Ved vurdering af mulige farer for sikkerhed og sundhed ved de biologiske  

 systemer skal inddrages:
A.
Sygdomsfremkaldende egenskaber ved benyttede mikroorganismer.
B.
Sundhedsskadelige egenskaber ved stoffer, som det overførte genetiske  

 materiale medfører dannelse af.
C.
Mulige sundhedsfarer ved arbejde med hele dyr og planter samt  

 cellekulturer, herunder benyttede virus og virusfragmenter.
 D. Øvrige mulige sundhedsfarer ved alle dele af de benyttede biologiske  

 systemer, såsom vært, vektor, donor, genteknologisk fremstillet organisme,  

 herunder vurdering af biologisk indeslutning.
Potentielle sundhedsfarer ved kemiske stoffer og materialer skal ikke  

 inddrages i vurderingen.
Hvis det vurderes, at de biologiske systemer ikke  

 indebærer nogen kendt fare eller kun en minimal fare, skal arbejdet udføres i  

 laboratorieklasse 1.
 Hvis det vurderes, at de biologiske systemer indebærer en moderat fare,  

 skal arbejdet udføres i laboratorieklasse 2.
 Hvis det vurderes, at de biologiske systemer indebærer fare for alvorlige  

 eller potentielt dødelige sygdomme, skal arbejdet udføres i laboratorieklasse  

 3.
 Hvis det vurderes, at de biologiske systemer indebærer større fare for  

 alvorlige eller potentielt dødelige sygdomme, eller fare for uhelbredelige  

 alvorlige eller potentielt dødelige sygdomme, skal arbejdet udføres i  

 laboratorieklasse 4.
 Ved vært forstås den celle eller organisme, hvori det genetiske materiale  

 indføres.
 Ved donor forstås den organisme eller celle/cellemateriale, hvorfra det  

 anvendte genetiske materiale stammer.
 Ved vektor forstås det biologiske materiale, som benyttes til at indføre  

 genetisk materiale i en vært.
Ved genteknologisk fremstillet organisme forstås værtorganismer med  

 indført genetisk materiale.
Ved anvendelse af cellehybridiseringsteknik, hvor  

 der ikke meningsfyldt kan skelnes mellem donor og vært, skal de anvendte  

 celletyper alle opfattes som værter.
Bilag 3 Anmeldelse af forskningsprojekter og andre laboratorieopgaver Anmeldelsen skal indeholde oplysninger om projektet/opgaven, laboratoriet  

 og de biologiske systemer, såsom vært, vektor, donor, genteknologisk  

 fremstillet organisme.
A.
Projektet Oplysning om titel, formål, starttidspunkt og varighed.
B.
Laboratoriet Oplysninger om navn, beliggenhed, laboratorieindehaver og klassifikation,  

 hvis denne er foretaget.
C.
Involverede prsoner Oplysninger om kvalifikationer og navne på ansvarlig forskningsleder og  

 personale, der skal deltage i arbejdet, og angivelse af  

 sikkerhedsudvalg/gruppe.
Navne på personalet skal ikke opgives, hvis der i  

 stedet sker en registrering heraf på virksomheden eller institutionen, og  

 denne opbevares i mindst 20 år.
Arbejdstilsynet har adgang til at gøre sig  

 bekendt med registreringen.
D.
Donor og det genetiske materiale, der ønskes indbygget Karakteristik af donorer og oplysninger om, hvilke genetiske informationer  

 der ønskes indeholdt i det genetiske materiale, der arbejdes med, samt  

 oplysninger om, hvorvidt det pågældende genetiske materiale kan indeholde  

 anden genetisk information.
E.
Genteknologisk fremstillede celler og organismer Karakteristik af værter og af vektorer, herunder vækstkrav,  

 selektionskarakteristika og andre forhold, der har betydning for de  

 genteknologisk fremstillede cellers eller organismers evne til at overleve og  

 formere sig uden for kulturvæsker samt deres evne til at overføre genetisk  

 materiale til andre organismer.
F.
Arbejdsbeskrivelser Oplysninger om særlige tekniske hjælpemidler og arbejdsmetoder, der ikke  

 fremgår af laboratorieklassificeringen.
G.
Projektvurdering Vurdering af mulige farer for sikkerhed og sundhed ved alle dele af de  

 anvendte biologiske systemer og vurdering af, hvilken laboratorieklasse  

 arbejdet skal udføres i.
Bilag 4 Godkendelse af forskningsprojekter og andre laboratorieopgaver Følgende forskningsprojekter og andre laboratorieopgaver skal godkendes,  

 før de påbegyndes:
A.
Forskningsprojekter og andre laboratorieopgaver, der skal udføres i  

 laboratorieklasse 3 eller 4, jf. bilag 2.
B.
Forskningsprojekter og andre laboratorieopgaver, der indebærer  

 overførsel af antibiotikaresistens til mikroorganismer, som så vidt vides  

 ikke naturligt besidder denne, hvis denne overførsel kan bringe brugen af det  

 pågældende antibiotika til kontrol af sygdomsfremkaldende agenser i fare.
Bilag 5 Oplysning om de biologiske systemer i forbindelse med ansøgning om godkendelse af produktion Anmeldelsen skal indeholde oplysninger om vært, donor, vektor og  

 genteknologisk fremstillet organisme i nødvendigt omfang til brug for  

 Arbejdstilsynets vurdering af sundhedsfaren ved de benyttede biologiske  

 systemer.
 Ved vært forstås den celle eller organisme, hvori det genetiske materiale  

 indføres.
 Ved donor forstås den organisme eller celle/cellemateriale, hvorfra det  

 anvendte genetiske materiale stammer.
 Ved vektor forstås det biologiske materiale, som benyttes til at indføre  

 genetisk materiale i en vært.
 Ved genteknologisk fremstillet organisme forstås værtsorganismen med  

 indført genetisk materiale.
 Ved anvendelse af cellehybridiseringsteknik, hvor der ikke meningsfyldt  

 kan skelnes mellem donor og vært, skal de anvendte celletyper alle opfattes  

 som værter.
A.
Karakteristisk af værtsorganisme/-celle A.1. Oplysninger om karakterer for entydig identifikation af værten,  

 tillige med angivelse af anerkendt videnskabeligt navn samt taksonomisk  

 (systematisk) placering og oplysninger om oprindelse, reproduktion, vækst og  

 spredning.
 A.2. Oplysninger om genetisk sammensætning og genetisk stabilitet.
 A.3. Karakteristik af eventuelle sygdomsfremkaldende eller andre  

 sundhedsmæssigt relevante egenskaber.
B.
Karakteristik af donormateriale Donor beskrives på samme måde som værten i det omfang, det er relevant.
I  

 tilfælde, hvor der anvendes syntetisk fremstillet genetisk materiale, vil det  

 imidlertid ikke nødvendigvis være meningsfyldt at anføre en egentlig donor.  

 Tilsvarende gælder i forbindelse med brug af cellehybridiseringsteknikker.
C.
Karakteristik af den anvendte vektor samt metoder til konstruktion af  

 den genteknologisk fremstillede organisme eller celle C.1. Beskrivelse af den anvendte vektor og det anvendte DNA/RNA-fragment  

 samt disses struktur og funktion.
 C.2. Beskrivelse af metoder, der anvendes til konstruktion af den  

 genteknologisk fremstillede organisme eller celle.
D.
Karakteristik af den genteknologisk fremstillede organisme eller celle D.1. Oplysninger om den genteknologisk fremstillede organismes eller  

 celles genetiske stabilitet og evne til at overføre genetisk materiale.
 D.2. Oplysninger om hvilke foranstaltninger, der er foretaget for at  

 påvirke organismens eller cellens evne til overlevelse m.v. (biologisk  

 indeslutning).
 D.3. Oplysninger om de genprodukter, som organismen eller cellen  

 producerer.
 D.4. Oplysninger til belysning af mulige sundhedsfarer.
E.
Påvisning, identifikation og overvågning Oplysninger om metoder, der anvendes til påvisning, identifikation og  

 overvågning af den genteknologisk fremstillede organisme/celle.
F.
Virksomhedens egen risikovurdering Oplysninger om den udførte risikovurdering, præmisserne herfor og de deri  

 indeholdte konklusioner.
Bilag 6 Oplysninger om virksomhedens indretning og drift i forbindelse med  

 ansøgning om godkendelse af produktion Anmeldelsen skal i nødvendigt omfang indeholde oplysninger om de  

 beskyttelsesforanstaltninger, der planlægges etableret til sikring mod de  

 risici, der er forbundet med produktionen.
A.
Planer over virksomhedens beliggenhed A.1. Planerne skal angive virksomhedens beliggenhed, de bygningsmæssige  

 forhold, herunder ventilations-, afløbs- og adgangsforhold samt placeringen  

 af produktionsudstyret.
B.
Oplysninger om virksomhedens indretning, tekniske hjælpemidler og drift B.1. Beskrivelse af de dele af proces-, oparbejdnings- og  

 affaldssystemerne, der har sikkerhedsmæssig betydning inkl. de tilhørende  

 sikrings- og overvågningssystemer.
 B.2. Oplysning om mængder, art og forbrug af råvarer, hjælpestoffer m.v.
 B.3. Intern transport, herunder det anvendte transportudstyr.
 B.4. Identifikation af farekilder og de forhold, hvorunder uheld af  

 sikkerhedsmæssig betydning kan forekomme.
C.
Oplysninger om den interne forurening med genteknologisk fremstillede  

 organismer, biprodukter m.v. og foranstaltninger herimod C.1. Redegørelse for de anvendte processer, herunder dannelse af mellem-  

 og affaldsprodukter samt kendte biprodukter.
C.2. Forventede emissioner på arbejdspladsen fra de anlæg og det udstyr,  

 der er anført under pkt.
B.1. og B.3. af luftformige, flydende og faste  

 stoffer og materialer i forbindelse med drift og uheld.
 C.3. Beskrivelse af de foranstaltninger, der er truffet for at hindre  

 sundhedsskadelige påvirkninger omfattende bl. a.: - Proces- og  

 sikkerhedsudstyr - arbejdets udførelse, herunder drifts- og  

 vedligeholdelsesprogrammer - kontrol af emissionsforholdene - beskrivelse af  

 kvalitetssikringssystem, der sikrer, at arbejdet udføres sikkerheds- og  

 sundhedsmæssigt fuldt forsvarligt - beredskabs- og øvelsesplaner - anvendelse  

 af kvalificeret personale, herunder uddannelse og træning.
Bilag 7 Biologisk indeslutning Ved biologisk indeslutning forstås forhold, der begrænser:
 Graden af biologisk indeslutning af en genteknologisk fremstillet  

 organisme afhænger af værtens og vektorens egenskaber bedømt under et.
 Ved et B1 system forstås et biologisk system med moderat grad af biologisk  

 indeslutning.
 Eksempler er:
