I forbindelse med en faders overdragelse af anparter i et  

 anpartsselskab til 3 mindreårige børn blev oprettet aftaler om faderens lån  

 til børnene af beløb, svarende til anparternes nominelle værdi, og disse  

 aftaler blev godkendt af Statsamtet.
Anparterne blev skattemæssigt anset som  

 gaver til børnene og dermed omfattet af kildeskattelovens § 5, stk. 2, bl.a.  

 fordi lånene var rentefri til børnenes fyldte 18 år og lånene kunne indfries  

 ved hjælp af anparterne.
 Statsautoriseret revisor A klagede for indkomstårene 1982, 1983 og 1984  

 over, at de stedlige skattemyndigheder havde overført renteindtægter og  

 udbytte samt skattegodtgørelse heraf fra klagerens børns indkomstopgørelser  

 til klagerens indkomst, ligesom formue, selvangivet hos klagerens børn, var  

 overført til klagerens formue.
Det fremgik af sagens oplysninger, at klageren i 1977 havde stiftet  

 anpartsselskabet B ApS.
Oprindelig var klagerens børn, født i henholdsvis  

 1967, 1970 og 1974, indsat som medstiftere af selskabet, men da dette ikke  

 kunne godkendes af hensyn til børnenes alder, var klageren alene kommet til  

 at stå som stifter af selskabet.
Efter stiftelsen havde klageren til hver af børnene overdraget nom. 9.000  

 kr.
B-anparter.
Samtidig havde hvert barn lånt 9.000 kr. af klageren til  

 købet af anparterne.
Der var i denne forbindelse indgået låneaftaler med  

 børnene, hvoraf fremgik, at hvert barn havde lånt 9.000 kr. af klageren, dog  

 således, at gælden ikke var forbundet med personligt gældsansvar, så længe  

 børnene ikke var fyldt 18 år.
Gælden kunne alene gøres gældende inden for den  

 værdi, anparterne eller deres afkast måtte have.
Gælden skulle afvikles efter  

 nærmere aftale, efter at barnet var fyldt 18 år.
Såfremt anparterne måtte  

 blive solgt, skulle gælden dog indfries i det omfang, den kunne rummes i  

 salgssummen reduceret med skatter, afgifter m.v.
Anparterne og afkastet heraf  

 skulle ikke anbringes i Overformynderiet, men noteres i  

 anpartshaverfortegnelsen.
Afkastet skulle anbringes på separate konti i  

 pengeinstitut og/eller i obligationer m.v., som noteredes på Fondsbørsen.
Så  

 længe gælden ikke var betalt, kunne der ikke hæves på disse konti til  

 privatforbrug m.v.
Overdragelse af anparterne skulle anses for at være  

 endelig og uigenkaldelig, således at eventuelle formkrav ved låneaftalerne  

 ville være at opfylde, respektive berigtige eller ændre.
Endvidere kunne  

 klageren eller dennes ægtefælle ikke, så længe barnet ikke var fyldt 18 år,  

 erhverve anparterne hverken direkte eller indirekte.
 Aftalerne var efterfølgende blevet forelagt Statsamtet til godkendelse,  

 der - efter udarbejde af tillægsaftale af 26. oktober 1984, der på enkelte  

 punkter modificerede de oprindelige aftaler - havde godkendt de indgåede  

 låneaftaler.
 De stedlige skattemyndigheder var af den opfattelse, at anparterne var  

 ydet børnene som gaver, og myndighederne havde derfor i medfør af  

 kildeskattelovens § 5, stk. 2, beskattet klageren af anparterne.
Klageren gjorde bl.a. gældende, at overdragelsen af anparterne til børnene  

 også måtte anerkendes skattemæssigt, bl.a. som følge af, at Statsamtet havde  

 godkendt låneaftalerne, hvilket efter klagerens opfattelse var udtryk for, at  

 der ikke var ydet børnene gaver.
Han henviste endvidere til, at det ældste af  

 børnene i 1987 havde betalt sidste afdrag og dermed indfriet gælden.
 Efter det oplyste om låneaftalernes indhold - herunder at lånene var  

 rentefri, indtil børnene var fyldt 18 år, og at børnene på dette tidspunkt  

 kunne vælge enten at vedkende sig gælden eller at indfri den ved hjælp af  

 anparterne - fandt Landsskatteretten, at det måtte lægges til grund, at der  

 ikke på det tidspunkt, hvor anparterne var overdraget til børnene, var  

 præsteret nogen modydelse.
 Det var derfor med rette, at anparterne var anset for ydet børnene som  

 gaver, og at anparterne som følge heraf var overført til beskatning hos  

 klageren, jf. kildeskattelovens § 5, stk. 2.
 De påklagede ansættelser blev derfor stadfæstet.
 LV 1988, B 2.2.
