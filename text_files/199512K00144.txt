Nr LSF 144 Forslag til Lov om flyvehavre Fremsat af fiskeriministeren (Henrik Dam Kristensen) den 10. januar 1996 Vedtaget ved tredjebehandling den 18. april 1996 Lov nr. 298 af 24/04/1996 § 1. Landbrugs- og fiskeriministeren kan fastsætte forskrifter om  

 bekæmpelse og forebyggelse af udbredelse af vildtvoksende havrearter, der har  

 løsningslag ved grunden af en eller flere kerner i småakset (flyvehavre).
Stk. 2. Ved fastsættelse af forskrifter efter stk. 1 kan  

 ministeren fastsætte bestemmelser om 1) mekanisk og kemisk behandling af arealer samt fjernelse af  

 flyvehavreplanter, 2) oplysningspligt om kendskab til forekomst af flyvehavre ved  

 overdragelse af ejendoms- eller brugsretten til arealer og ved anvendelse af  

 maskiner og redskaber, der tilhører andre, 3) transport ad offentlig vej af varer og produkter med indhold af  

 flyvehavre, 4) rengøring af transportmidler, maskiner, redskaber, emballage og  

 lokaler, der har været anvendt til transport, behandling, håndtering og  

 opbevaring af varer med indhold af flyvehavre, 5) opbevaring, behandling og overdragelse til andre og anvendelse af varer  

 og produkter med indhold af flyvehavre, 6) undersøgelse af frø, korn og andre varer, hvormed flyvehavre kan  

 spredes, og 7) offentliggørelse af resultaterne af kontrollen med foderstoffer for  

 indhold af flyvehavre.
 § 2. Landbrugs- og fiskeriministeren kan meddele forbud eller  

 påbud om gennemførelse af foranstaltninger i henhold til forskrifter fastsat  

 efter § 1.
Stk. 2. Hvis et påbud eller forbud ikke efterkommes, kan  

 ministeren lade foranstaltningerne udføre for den ansvarliges regning.
Det  

 skyldige beløb tillægges udpantningsret.
 § 3. Hvis det skønnes nødvendigt, har landbrugs- og  

 fiskeriministeren eller den, ministeren har bemyndiget hertil, til enhver tid  

 mod behørig legitimation og uden retskendelse adgang til offentligt og privat  

 ejede arealer for at udøve de beføjelser, loven eller forskrifter fastsat i  

 medfør af loven tillægger tilsynsmyndigheden.
Stk. 2. Politiet yder bistand hertil.
Justitsministeren kan efter  

 forhandling med landbrugs- og fiskeriministeren fastsætte nærmere regler  

 herom.
 Stk. 3. Landbrugs- og fiskeriministeren eller den, ministeren  

 bemyndiger hertil, kan vederlagsfrit udtage prøver til undersøgelse for  

 forekomst af flyvehavre.
 § 4. I forskrifter fastsat efter § 1 kan der fastsættes straf af  

 bøde for overtrædelse af bestemmelser i forskrifterne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3. Landbrugs- og fiskeriministeren kan tilkendegive, at sagen  

 kan afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til at betale en bøde som angivet i  

 tilkendegivelsen inden for en nærmere angivet frist, der efter begæring kan  

 forlænges.
 Stk. 4. Med hensyn til den i stk. 3 nævnte tilkendegivelse finder  

 retsplejelovens § 930, jf. § 926, tilsvarende anvendelse.
 Stk. 5. Betales bøden rettidigt, eller bliver den efter  

 vedtagelsen inddrevet eller afsonet, bortfalder videre forfølgning.
 § 5. Loven træder i kraft den 1. maj 1996.
 Stk. 2. Samtidig ophæves lov nr. 148 af 24. april 1975 om  

 bekæmpelse af flyvehavre.
 Stk. 3. Forskrifter fastsat efter lov om bekæmpelse af flyvehavre  

 forbliver i kraft, indtil de ophæves eller ændres af regler udstedt i medfør  

 af denne lov.
 § 6. Loven gælder ikke for Færøerne og Grønland.
Oprindeligt fremsat forslag § 1. Landbrugs- og fiskeriministeren kan fastsætte forskrifter om  

 bekæmpelse og forebyggelse af udbredelse af vildtvoksende havrearter, der har  

 løsningslag ved grunden af en eller flere kerner i småakset (flyvehavre).
Stk. 2. Ved fastsættelse af forskrifter efter stk. 1 kan  

 ministeren fastsætte bestemmelser om 1) mekanisk og kemisk behandling af arealer samt fjernelse af  

 flyvehavreplanter, 2) oplysningspligt om kendskab til forekomst af flyvehavre ved  

 overdragelse af ejendoms- eller brugsretten til arealer og ved anvendelse af  

 maskiner og redskaber, der tilhører andre, 3) transport ad offentlig vej af varer og produkter med indhold af  

 flyvehavre, 4) rengøring af transportmidler, maskiner, redskaber, emballage og  

 lokaler, der har været anvendt til transport, behandling, håndtering og  

 opbevaring af varer med indhold af flyvehavre, 5) opbevaring, behandling og overdragelse til andre og anvendelse af varer  

 og produkter med indhold af flyvehavre, 6) undersøgelse af frø, korn og andre varer, hermed flyvehavre kan spredes  

 og 7) offentliggørelse af resultaterne af kontrollen med foderstoffer for  

 indhold af flyvehavre.
 § 2. Landbrugs- og fiskeriministeren kan meddele forbud eller  

 påbud om gennemførelse af foranstaltninger i henhold til forskrifter fastsat  

 efter § 1.
Stk. 2. Hvis et påbud eller forbud ikke efterkommes, kan  

 ministeren lade foranstaltningerne udføre for den ansvarliges regning.
Det  

 skyldige beløb tillægges udpantningsret.
 § 3. Hvis det skønnes nødvendigt, har landbrugs- og  

 fiskeriministeren eller den, ministeren har bemyndiget hertil, til enhver tid  

 mod behørig legitimation og uden retskendelse adgang til offentligt og privat  

 ejede arealer for at udøve de beføjelser, loven eller forskrifter fastsat i  

 medfør af loven, tillægger tilsynsmyndigheden.
Stk. 2. Politiet yder bistand hertil.
Justitsministeren kan efter  

 forhandling med landbrugs- og fiskeriministeren fastsætte nærmere regler  

 herom.
 Stk. 3. Landbrugs- og fiskeriministeren eller den, ministeren  

 bemyndiger hertil, kan vederlagsfrit udtage prøver til undersøgelse for  

 forekomst af flyvehavre.
 § 4. I forskrifter fastsat efter § 1 kan der fastsættes straf af  

 bøde for overtrædelse af bestemmelser i forskrifterne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3. Landbrugs- og fiskeriministeren kan tilkendegive, at sagen  

 kan afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til at betale en bøde som angivet i  

 tilkendgivelsen inden for en nærmere angivet frist, der efter begæring kan  

 forlænges.
 Stk. 4. Med hensyn til den i stk. 3 nævnte tilkendegivelse finder  

 retsplejelovens § 930, jf. § 926, tilsvarende anvendelse.
 Stk. 5. Betales bøden rettidigt, eller bliver den efter  

 vedtagelsen inddrevet eller afsonet, bortfalder videre forfølgning.
 § 5. Loven træder i kraft den 1. maj 1996.
 Stk. 2. Samtidig ophæves lov nr. 148 af 24. april 1975 om  

 bekæmpelse af flyvehavre.
 Stk. 3. Forskrifter fastsat efter lov om bekæmpelse af flyvehavre,  

 forbliver i kraft indtil de ophæves eller ændres af regler udstedt i medfør  

 af denne lov.
Bemærkninger til lovforslaget Almindelige bemærkninger Ved forslaget gennemføres en lovteknisk modernisering af den gældende lov  

 nr. 148 af 24. april 1975 om bekæmpelse af flyvehavre, der samtidig foreslås  

 ophævet.
Lovens tekst er optaget som bilag til lovforslaget.
 Vedrørende den gældende lov henvises til Folketingets forhandlinger  

 1974/75, 1. samling, sp. 2365, og Tillæg A, sp. 1893, samt 2. samling, sp.  

 569, 1356, 2943 og 3258, Tillæg A, sp. 1491, Tillæg B, sp. 171, og Tillæg C,  

 sp. 175.
 Forslaget har været udsendt til høring hos De danske Landboforeninger,  

 Dansk Familielandbrug, Dansk Erhvervsjordbrug, Statens Planteavlsforsøg,  

 Frøkontrolkommissionen og DAKOFO.
 Det bemærkes, at bestemmelserne i § 3 og § 4 i den gældende lov om  

 erstatningspligt ved forekomst af flyvehavre i sædekorn og frø til udsæd og  

 om behandling af erstatningssager ikke er overført til lovforslaget, da det  

 findes mest hensigtsmæssigt, at sådanne erstatningssager behandles efter de  

 almindelige erstatningsretlige principper og ikke efter bestemmelser i en  

 særlov.
Udeladelsen af bestemmelserne i § 3, stk. 2, om erstatningspligt vil være  

 uden betydning for bedømmelsen af konkrete erstatningsager, da det også af  

 almindelige erstatningsretlige principper inden for særlovgivningen følger,  

 at den, der har solgt eller overdraget officielt godkendt sædekorn og  

 markfrø, må anses for at være i god tro og derfor ikke kan drages til ansvar  

 for forekomst af flyvehavre i partiet.
Kan det derimod påvises, at den  

 pågældende har gjort sig skyldig i forsømmelighed med hensyn til forekomsten  

 af flyvehavre, følger det af de samme principper, at den pågældende vil være  

 erstatningsansvarlig for tab som følge af en spredning af flyvehavre.  

 Bestemmelserne i § 3, stk. 1, er udeladt, da sneskærme af halmbånd ikke  

 længere anvendes.
 Det er hensigten at fastholde princippet om, at det er den, der er bekendt  

 med eller har mistanke om forekomst af flyvehavre på sin ejendom eller i  

 varer og produkter i sin besiddelse, der har pligt til at gennemføre de  

 foranstaltninger til bekæmpelse og forebyggelse af udbredelsen af flyvehavre,  

 der bliver fastsat efter loven.
 I lovforslaget medtages der en bestemmelse, der giver landbrugs- og  

 fiskeriministeren hjemmel til uden retskendelse, at gennemføre kontrol af  

 flyvehavre på offentligt og privat ejede ejendomme og lokaliteter, se  

 bemærkningerne til § 3.
 Lov om planteskadegørere, jf. lovbekendtgørelse nr. 390 af 17. maj 1994,  

 og de bestemmelser, der er fastsat med hjemmel i denne lov, administreres  

 efter samme princip.
Lovforslaget har ikke budget- eller personalemæssige konsekvenser for  

 staten eller kommunerne og har ingen miljømæssige eller erhvervsmæssige  

 konsekvenser.
Lovforslaget indeholder ingen EU-retslige aspekter.
Bemærkninger til de enkelte bestemmelser Til § 1 § 1 svarer til § 1, stk. 1 og 2, i den gældende lov og giver  

 landbrugs- og fiskeriministeren hjemmel til at fastsætte nærmere forskrifter  

 til bekæmpelse og forebyggelse af udbredelsen af flyvehavre ved  

 bekendtgørelse.
Den gældende bekendtgørelse nr. 542 af 28. juni 1995 om  

 flyvehavre agtes opretholdt med hjemmel i lovforslagets § 5, stk. 3.
Lovforslagets § 1 præciserer den bemyndigelse, der ligger i den  

 eksisterende lovs § 1, stk. 2. I lovforslagets § 1, stk. 2, nr. 6, bemyndiges  

 landbrugs- og fiskeriministeren til at offentliggøre resultaterne af  

 kontrollen med foderstoffer for indhold af flyvehavre.
Denne hjemmel er ny og  

 anses for at være nødvendig for en effektiv gennemførelse af kontrollen med  

 flyvehavre.
Til § 2 § 2 afløser til § 1, stk. 3, i den gældende lov og giver hjemmel  

 til at meddele påbud og til tvangsgennemførelse af pålagte foranstaltninger  

 til bekæmpelse af flyvehavre, hvis de ikke gennemføres af den, pålægget er  

 rettet til.
Til § 3 Bestemmelsen er ny, men svarer til tilsvarende bestemmelser i de øvrige  

 kontrollove, der administreres af Plantedirektoratet.
Det skønnes nødvendigt  

 at indsætte denne bemyndigelse i loven, da det ved § 1 i den gældende  

 bekendtgørelse nr. 542 af 28. juni 1995 om flyvehavre er fastsat, at alle  

 dyrkede og udyrkede arealer ved ejerens eller brugerens foranstaltning skal  

 holdes fri for flyvehavre.
Bestemmelsen bør derfor omfatte alle arealer,  

 herunder private haver.
Der er derimod ingen kontrolmæssige begrundelser for  

 at besigtige husrum og ikke offentligt tilgængelige rum.
Den forslåede  

 bestemmelse ses derfor ikke at bryde med princippet i grundlovens § 72 og er  

 alene taget med for at undgå enhver tvivl om retsgrundlaget.
Den manglende hjemmel i den gældende lov medfører hvert år i en lang række  

 tilfælde, at kontrol af anmeldte forekomster af flyvehavre ikke kan  

 gennemføres som planlagt, fordi det ikke er muligt at opnå ejerens eller  

 brugerens tilladelse til at besigtige det pågældende areal.
Dette kan  

 skyldes, at ejeren eller brugeren af det pågældende areal ikke træffes  

 hjemme, eller at det ikke kan fastslås, hvem der er ejer eller bruger af  

 arealet.
 Der er endvidere forekommet enkelte tilfælde, hvor ejeren eller brugeren  

 er truffet hjemme, men har afvist at give tilladelse til besigtigelse af det  

 pågældende areal.
 Som led i den praktiske gennemførelse af kontrollen er det fortsat  

 hensigten, hvor dette kan lade sig gøre, at kontakte den pågældende ejer  

 eller bruger inden kontrollen iværksættes.
 Stk. 3. giver hjemmel til uden vederlag at udtage prøver til  

 kontrol for forekomsten af flyvehavre.
Til § 4 Bestemmelserne i stk. 1 og 2 svarer til § 5 i den gældende lov.
Stk. 3-5 er nye, men svarer til tilsvarende bestemmelser i de  

 øvrige kontrollove under Landbrugs- og Fiskeriministeriet.
Bestemmelserne  

 giver ministeren hjemmel til administrativt at meddele bødeforlæg for  

 konstaterede overtrædelser af lovgivningen.
Til § 5 Loven foreslås at træde i kraft 1. maj 1996. Stk. 3 er medtaget af hensyn  

 til bekendtgørelse nr. 542 af 28. juni 1995 om flyvehavre, der er udstedt med  

 hjemmel i den gældende lov om bekæmpelse af flyvehavre, og som ønskes  

 opretholdt.
Bilag Lov nr. 148 af 24. april 1975 Lov om bekæmpelse af flyvehavre § 1. Landbrugsministeren kan efter forhandling med de  

 interesserede erhvervs hovedorganisationer fastsætte bestemmelser om  

 bekæmpelse af og forebyggelse af spredning af vildtvoksende 1-årige  

 havrearter, der har løsningslag ved grunden af en eller flere kerner i  

 småakset (flyvehavre).
 Stk. 2. Ministeren kan i medfør af stk. 1 blandt andet fastsætte  

 bestemmelser om:
1. bortlugning, afhugning, jordbehandling og kemisk bekæmpelse af  

 flyvehavreplanter, 2. oplysningspligt om og undersøgelse af frø, korn og andre varer, hvormed  

 flyvehavre kan spredes, 3. formaling af foderkorn og 4. forbud mod indførsel og salg af pyntegræs og frø heraf.
Stk. 3. I bestemmelser som nævnt i stk. 2, nr. 1, kan det  

 fastsættes, at påbudte foranstaltninger, der ikke er udført inden en fastsat  

 frist, kan udføres af vedkommende myndighed på ejerens eller brugerens  

 bekostning.
Det skyldige beløb kan inddrives ved udpantning hos den  

 pågældende.
 § 2. Ved salg, bortforpagtning eller bortleje af jordbrugsarealer  

 skal overdrageren over for erhververen skriftligt gøre rede for sit kendskab  

 til, hvorvidt flyvehavre forekommer på arealerne.
 § 3. Anbringes sneskærme af halmbånd på eller ved  

 jordbrugsarealer, og viser der sig sommeren efter sneskærmenes anbringelse  

 flyvehavre på eller i nærheden af det sted, hvor sneskærmene var anbragt, har  

 vedkommende jordbruger ret til erstatning herfor hos den, der har ladet  

 sneskærmene opstille, medmindre denne godtgør, at forureningen ikke hidrører  

 fra halmbåndene.
 Stk. 2. Den, der har erhvervet sædekorn eller frø til udsæd, som  

 har været undersøgt efter nærmere af ministeren godkendte regler, kan ikke  

 kræve erstatning hos leverandøren for forekommende flyvehavre, medmindre  

 leverandøren har gjort sig skyldig i forsømmelighed.
 § 4. Landbrugsministeren kan fastsætte bestemmelser om sagkyndig  

 besigtigelse og skøn til brug ved behandlingen af tvister om erstatning for  

 forekommende flyvehavre.
 § 5. Overtrædelse af § 2 straffes med bøde.
 Stk. 2. I forskrifter, der udstedes i medfør af § 1, stk. 1, kan  

 der fastsættes straf af bøde for overtrædelse af bestemmelser i  

 forskrifterne.
 Stk. 3. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
 § 6. Loven træder i kraft den 1. juli 1975.
 Stk. 2. Landbrugsministeren kan bestemme, at loven helt eller  

 delvis skal træde i kraft på et tidligere tidspunkt.
 Stk. 3. Lov nr. 232 af 19. maj 1971 om bekæmpelse af flyvehavre  

 ophæves.
 § 7. Loven gælder ikke for Færørerne og Grønland.
Efter 2. behandling den 16. april 1996 § 1. Landbrugs- og fiskeriministeren kan fastsætte forskrifter om bekæmpelse og forebyggelse af udbredelse af vildtvoksende havrearter, der har løsningslag ved grunden af en eller flere kerner i småakset (flyvehavre).
Stk. 2. Ved fastsættelse af forskrifter efter stk. 1 kan  

 ministeren fastsætte bestemmelser om 1) mekanisk og kemisk behandling af arealer samt fjernelse af  

 flyvehavreplanter, 2) oplysningspligt om kendskab til forekomst af flyvehavre ved  

 overdragelse af ejendoms- eller brugsretten til arealer og ved anvendelse af  

 maskiner og redskaber, der tilhører andre, 3) transport ad offentlig vej af varer og produkter med indhold af  

 flyvehavre, 4) rengøring af transportmidler, maskiner, redskaber, emballage og  

 lokaler, der har været anvendt til transport, behandling, håndtering og  

 opbevaring af varer med indhold af flyvehavre, 5) opbevaring, behandling og overdragelse til andre og anvendelse af varer  

 og produkter med indhold af flyvehavre, 6) undersøgelse af frø, korn og andre varer, hvormed flyvehavre kan  

 spredes, og 7) offentliggørelse af resultaterne af kontrollen med foderstoffer for  

 indhold af flyvehavre.
 § 2. Landbrugs- og fiskeriministeren kan meddele forbud eller  

 påbud om gennemførelse af foranstaltninger i henhold til forskrifter fastsat  

 efter § 1.
Stk. 2. Hvis et påbud eller forbud ikke efterkommes, kan  

 ministeren lade foranstaltningerne udføre for den ansvarliges regning.
Det  

 skyldige beløb tillægges udpantningsret.
 § 3. Hvis det skønnes nødvendigt, har landbrugs- og  

 fiskeriministeren eller den, ministeren har bemyndiget hertil, til enhver tid  

 mod behørig legitimation og uden retskendelse adgang til offentligt og privat  

 ejede arealer for at udøve de beføjelser, loven eller forskrifter fastsat i  

 medfør af loven tillægger tilsynsmyndigheden.
Stk. 2. Politiet yder bistand hertil.
Justitsministeren kan efter  

 forhandling med landbrugs- og fiskeriministeren fastsætte nærmere regler  

 herom.
 Stk. 3. Landbrugs- og fiskeriministeren eller den, ministeren  

 bemyndiger hertil, kan vederlagsfrit udtage prøver til undersøgelse for  

 forekomst af flyvehavre.
 § 4. I forskrifter fastsat efter § 1 kan der fastsættes straf af  

 bøde for overtrædelse af bestemmelser i forskrifterne.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Stk. 3. Landbrugs- og fiskeriministeren kan tilkendegive, at sagen  

 kan afgøres uden retslig forfølgning, hvis den, der har begået overtrædelsen,  

 erkender sig skyldig og erklærer sig rede til at betale en bøde som angivet i  

 tilkendegivelsen inden for en nærmere angivet frist, der efter begæring kan  

 forlænges.
 Stk. 4. Med hensyn til den i stk. 3 nævnte tilkendegivelse finder  

 retsplejelovens § 930, jf. § 926, tilsvarende anvendelse.
 Stk. 5. Betales bøden rettidigt, eller bliver den efter  

 vedtagelsen inddrevet eller afsonet, bortfalder videre forfølgning.
 § 5. Loven træder i kraft den 1. maj 1996.
 Stk. 2. Samtidig ophæves lov nr. 148 af 24. april 1975 om  

 bekæmpelse af flyvehavre.
 Stk. 3. Forskrifter fastsat efter lov om bekæmpelse af flyvehavre  

 forbliver i kraft, indtil de ophæves eller ændres af regler udstedt i medfør  

 af denne lov.
 § 6. Loven gælder ikke for Færøerne og Grønland.
