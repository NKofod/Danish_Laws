Selskabsskattelovens § 35 O, stk. 7 kunne  

 ikke anvendes i forbindelse medoverdragelsen af et el-producerende  

 kraftvarmeværk til et fjernvarmeværk Spørgsmål Vil A Fjernvarme  

 A.m.b.a. kunne anvende selskabsskattelovens § 35 O, stk. 7 ved overgang fra  

 skattefri virksomhed efter selskabsskattelovens § 3, stk. 1, nr. 4 til  

 skattepligtig virksomhed efter § 1, stk. 1, nr. 2 e pr. 1. januar 2006? Svar Spørgsmålet  

 besvares med et "nej".
Beskrivelse af de faktiske forhold Repræsentanten  

 har oplyst, at A Fjernvarme A.m.b.a. blev etableret i 1997/98 som et  

 "barmarksværk".
 Driften  

 omfattede levering af fjernvarme til forbrugere i lokalområdet.
Fjernvarmeværket  

 købte energien fra et af B-elselskab ejet kraftvarmeværk, der blev etableret  

 samtidig  

 med etableringen af A Fjernvarme A.m.b.a.
Kraftvarmeværket har siden  

 etableringen været omfattet af § 5 i lov nr. 375 af 2. juni 1999, og dermed  

 defineret som et decentralt kraftvarmeværk.
Repræsentanten har oplyst at  

 kraftvarmeværket også i fremtiden vil være omfattet af § 5 med A Fjernvarme  

 A.m.b.a. som ejer af værket.
 Der er indgået  

 aftale med B-elselskab om A Fjernvarme A.m.b.a's overtagelse af  

 kraftvarmeværket  

 pr. 1. januar 2006.
Spørgers opfattelse Repræsentanten  

 har oplyst, at det er bestyrelsens opfattelse, at kraftvarmeværket er  

 omfattet  

 af selskabsskattelovens § 35 O, stk. 7.
 Kraftvarmeværket  

 opfylder ifølge bestyrelsen alle intentionerne bag lov nr. 452 af 31. maj  

 2000,  

 idet selskabet ved overgang til skattepligt per 1. januar 2006 har oparbejdet  

 en meget væsentlig nettogæld, hidrørende fra driften i årene fra 1997/98 og  

 frem til og med 2005.
SKATs indstilling og begrundelse A Fjernvarme  

 A.m.b.a. er et såkaldt barmarksværk.
Værket er ejet af lokale varmeforbrugere  

 som andelshavere.
 Ved et  

 "barmarksværk" forstås et anlæg til produktion af varme og  

 kraftvarme, hvor varmen alene leveres til godkendte anlæg til fremføring af  

 varmt vand eller damp, såfremt anlægget er etableret samtidig med  

 etableringen  

 af produktionsanlægget, jf. lov om tilskud til elproduktion § 1a, stk. 3 og  

 bekendtgørelsen om tilskud til elproduktions § 1, stk. 3.
Ved  

 overdragelsesaftale mellem B-elselskab A/S og A Fjernvarmeværk A.m.b.a.  

 fremgår, at B-elselskab A/S overdrager et lokalt kraftvarmeværk med  

 tilhørende  

 kedelcentral til A Fjernvarmeværk A.m.b.a.
Videre at det lokale  

 kraftvarmeværk  

 overdrages med tilhørende grund, bygninger, tekniske anlæg mv.
Det er således  

 de aktiver mv. kraftvarmeværket består af, der overdrages til  

 fjernvarmeværket.
 A Fjernvarme  

 A.m.b.a. har hidtil været undtaget fra beskatning jf. selskabsskattelovens §  

 3,  

 stk. 1, nr. 4, men med A Fjernvarme A.m.b.a.'s erhvervelse af  

 kraftvarmeværket,  

 bliver fjernvarmeværket omfattet af skattepligten i selskabsskattelovens § 1,  

 stk. 1, nr. 2 e, fordi det med købet bliver producent af el.
SEL § 35 O, stk.  

 7 blev indsat ved lov nr. 452 af 31. maj 2000. Af de almindelige bemærkninger  

 til lovforslaget jf.
LF 155 1999/1 fremgår, at det samlede lovforslag var en  

 del af en lovreform for elsektoren, hvorefter alle elselskaber blev gjort  

 skattepligtige  

 på linie med aktieselskaber.
 For de  

 elselskaber, der blev gjort skattepligtige ved loven, var der i SEL § 35 O  

 indsat en række overgangsbestemmelser, der vedrørte fastsættelsen af  

 indgangsværdier for opgørelsen af skattemæssige afskrivninger på  

 driftsmidler,  

 bygninger og installationer som elselskaberne ejede forud for tidspunktet for  

 overgang til skattepligt per 1. januar 2000, jf. de specielle bemærkninger  

 til  

 forslaget § 1 nr. 10.
SEL § 35 O, stk.  

 7 vedrører overgangen til skattepligt for decentrale kraftvarmeværker.  

 Baggrunden  

 for reglen er ifølge LV Selskaber og aktionærer SC.6.3.2.1, at en række  

 decentrale kraftvarmeanlæg ved overgangen til skattepligt har en gældsbyrde,  

 der er større end værdien af deres aktiver.
Er kraftvarmeværkets  

 afskrivningsgrundlag  

 ved overgangen til skattepligt mindre end gælden, kan de pågældende værker  

 komme til at betale skat, før gælden er væk.
 Af bestemmelsen  

 følger, at decentrale kraftvarmeanlæg, der ikke ejes af et elektricitetsværk,  

 derfor enten kan afskrive et beløb svarende til den del af nettogælden, der  

 kan  

 henføres til kraftvarmeanlægget, over 20 år fra skattepligtens indtræden ved  

 opgørelsen af den skattepligtige indkomst eller, såfremt der er optaget  

 indekslån, kan fradrage afdrag og indekstillæg på indekslån, der er optaget  

 før  

 1. januar 2000, ved opgørelsen af den skattepligtige indkomst.
 Såfremt et anlæg  

 vælger at benytte sig af en af de to ovennævnte muligheder, kan anlægget ikke  

 afskrive på aktiver, som det ejer ved overgangen til skattepligt.
 Ifølge det  

 fremsatte lovforslag var bestemmelsen i stk. 7 formuleret således, at  

 kraftvarmeværkerne  

 kunne afskrive et beløb svarende til den del af nettogælden, der kunne  

 henføres  

 til kraftvarmeanlægget, opgjort til kursværdien  

  

 pr.  

 31. december 1999.  

  

 Datoen blev efterfølgende ved betænkning afgivet af skatteudvalget den 10.  

 maj  

 2000 ændret til "  

  

 datoen for overgang til skattepligt  

  

 ".
 Ændringen var  

 dog kun en konsekvens af, at man i lovforslaget havde lagt til grund, at alle  

 selskaber havde kalenderårsregnskab, hvilket viste sig ikke at være  

 tilfældet.  

 Loven fik derfor i stedet for virkning for regnskabsår, der begyndte den 1.  

 januar 2000 eller senere.
 SEL § 35 O, stk.  

 7 er således en overgangsbestemmelse, der kun finder anvendelse for de  

 kraftvarmeværker,  

 der blev skattepligtige ved lov nr. 452 af 31. maj 2000. Bestemmelsen kan  

 således ikke anvendes i situationer, hvor der efterfølgende sker køb af  

 anlæg/virksomhed.
 SKAT indstiller  

 derfor, at spørgsmålet besvares med et "nej".
 Skatterådet  

  

 tiltrådte SKATs  

 indstilling, idet det præciseres, at fjernvarmeværket, der overgår fra at  

 være  

 undtaget fra skattepligt efter selskabsskattelovens § 3, stk. 1 nr. 4,  

 til  

 skattepligt efter § 1, stk. 1, nr.2e, skal opgøre deres aktiver og  

 passiver efter bestemmelsen i § 5 D.
