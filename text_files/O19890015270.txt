Resumé A klagede over, at Den Sociale Ankestyrelse anså arbejdsgivere  

 for klageberettigede vedrørende Arbejdsskadestyrelsens afgørelser om at  

 anerkende eller afvise forhold som arbejdsskader.
 Ombudsmanden havde i en tidligere afgørelse udtalt betænkelighed  

 ved at anerkende, at en arbejdsgiver, der har tegnet lovpligtig  

 arbejdsskadeforsikring, i almindelighed måtte anses for part i forhold til  

 den  

 dagældende offentlighedslov i sager om erhvervssygdomme efter  

 arbejdsskadeforsikrings-loven.
 Ved en ændring i 1987 af arbejdsskadeforsikringslovens § 53, stk.  

 2, blev det præciseret, at arbejdsgivere, der har tegnet lovpligtig  

 arbejdsskadeforsikring,  

 ikke anses for parter i Arbejdsskadestyrelsens sager vedrørende  

 arbejdsskader.  

 En anerkendelse af arbejdsgivere som klageberettigede måtte derfor efter  

 ombudsmandens mening bero på, om der kunne påvises særlige momenter, som  

 talte  

 for alligevel at anse dem som klageberettigede.
Ombudsmanden fandt ikke, at hensynet til arbejdsgivernes  

 interesse i at skaffe sig indsigt i oplysninger vedrørende samt påvirke  

 udfaldet af afgørelser, der relaterer sig til arbejdets tilrettelæggelse, var  

 tilstrækkeligt tungtvejende.
Ombudsmanden henviste også til, at  

 arbejdsgiveren  

 ville være part i en eventuel senere arbejdstilsynssag, samt til, at  

 arbejdsgiveren i medfør af offentlighedslovens § 4 kunne opnå aktindsigt og  

 egenaccess vedrørende for dem relevante dele af sager vedrørende  

 arbejdsskader.
 Det var herefter ombudsmandens opfattelse, at arbejdsgivere, der  

 har tegnet lovpligtig arbejdsskadeforsikring, ikke kan antages at være  

 klageberettigede i forhold til Arbejdsskadestyrelsens afgørelse om at  

 anerkende  

 eller afvise tilfælde som omfattet af arbejdsskadeforsikringsloven.  

 Ombudsmanden  

 henstillede til Den Sociale Ankestyrelse at ændre sin praksis i  

 overensstemmelse hermed.
 (J. nr. 1989-230-030).
 Arbejdsgiveres klageberettigelse i  

 forhold til Arbejdsskadestyrelsens afgørelser om anerkendelse af  

 arbejdsskader.
 Advokat A klagede over, at  

 Den Sociale Ankestyrelse fulgte den praksis at anse arbejdsgivere som  

 klageberettigede  

 vedrørende Arbejdsskadestyrelsens afgørelser om at anerkende eller afvise  

 forhold som arbejdsskade.
 Det fremgik af sagen, at Den  

 Sociale Ankestyrelse ikke anså arbejdsgivere som klageberettigede i forhold  

 til styrelsens afgørelser om fastsættelse af ydelser i henhold til  

 arbejdsskadeforsikringsloven.
Ankestyrelsens praksis skal  

 ses på baggrund af, at ombudsmanden i en skrivelse af 3. februar 1986 til ...  

 (3 forbund) (omtalt i Folketingets Ombudsmands Beretning for 1985, side 153)  

 tilkendegav betænkelighed ved at anerkende, at en forsikringspligtig  

 arbejdsgiver  

 i almindelighed måtte anses for part i forhold til den dagældende  

 offentlighedslov  

 i sager om erhvervssygdomme efter arbejdsskadeforsikringsloven.
Ombudsmanden  

 anførte i udtalelsen bl.a.:
 "Anvendelsesområdet for  

 de særlige regler om partsoffentlighed er i lovens § 10, stk. 1, 1. pkt.,  

 angivet som "Ansøgere, klagere og andre parter i en sag ...". Loven  

 indeholder ikke nogen nærmere stillingtagen til spørgsmålet om, hvilken  

 personkreds der herefter må anses for at være parter.
 Med støtte i forarbejderne  

 til den tilsvarende bestemmelse i den tidligere gældende  

 partsoffentlighedslov  

 (Folketingstidende 1963/64, tillæg A, spalte 1351) er det dog almindeligt  

 antaget i den juridiske litteratur og i praksis, at der ved afgørelsen af, om  

 en person kan anses for part i en sag, "navnlig (må) lægges vægt på,  

 hvor  

 væsentlig den pågældendes interesse i sagen er, ... og hvor nært denne  

 interesse  

 er knyttet til sagens udfald".
 Specielt for så vidt angår  

 fastlæggelsen af begrebet "klagere" er det på baggrund af en  

 udtalelse i bemærkningerne til partsoffentlighedslovforslaget  

 (Folketingstidende  

 1963/64, tillæg A, spalte 1350) fast antaget, at partsstatus alene tilkommer  

 personer, der klager "i en dem vedkommende sag", jfr. herved  

 Betænkning  

 om offentlighedslovens revision (nr. 857/1978), side 414. Efter min  

 opfattelse  

 må en tilsvarende begrænsning indfortolkes i partsbegrebet også i andre  

 relationer.
 Sikringsstyrelsen og  

 Socialministeriet er hverken i den forudgående brevveksling med forbundene  

 eller i de udtalelser, der er afgivet i anledning af klagen til mig, kommet  

 nærmere ind på karakteren af de interesser, der efter myndighedernes  

 opfattelse skulle begrunde, at den forsikringspligtige arbejdsgiver i  

 almindelighed anses som part i Sikringsstyrelsen (og den sociale  

 ankestyrelses)  

 behandling af sager om erhvervssygdomme.
Afgørende for vurderingen af  

 dette spørgsmål er, om arbejdsgiveren har den fornødne (retlige) interesse i  

 forhold til Sikringsstyrelsens  

  

 sag  

  

 og den  

  

 afgørelse  

  

 , der  

 træffes om erstatning i henhold til arbejdsskadeforsikringsloven.
Det  

 forhold, at arbejdsgiveren måtte have en væsentlig (retlig) interesse - ikke  

 i  

 Sikringsstyrelsens afgørelse - men i at kende  

  

 oplysningerne  

  

 i sagen med  

 andet formål for øje, f.eks. fordi arbejdstageren har anlagt civil  

 erstatningssag  

 eller påtænker sådant søgsmål - kan efter min opfattelse ikke begrunde, at  

 arbejdsgiveren  

 anses som part i Sikringsstyrelsens sag om erstatning i medfør af  

 arbejdsskadeforsikringsloven.
For den forsikringspligtige  

 arbejdsgiver (der har opfyldt forsikringspligten) synes der ikke at bestå  

 nogen  

 væsentlig direkte retlig interesse i udfaldet af Sikringsstyrelsens  

 afgørelse.  

 Kun i de formentlig sjældne tilfælde, hvor der opstår spørgsmål om  

 regresansvar  

 for arbejdsgiveren (jfr. herved lovens § 55, stk. 1) består en sådan  

 interesse.  

 I så fald må arbejdsgiveren anses som part i hvert fald i forhold til selve  

 sagen om regresansvar, men formentlig også i forhold til sagen om erstatning  

 til arbejdstageren.
I øvrigt synes en arbejdsgivers interesse i udfaldet af  

 "almindelige" erstatningssager kun at være indirekte;  

 forsikringspræmiernes størrelse inden for den pågældende branche, eller  

 virksomhedens henførelse til en bestemt præmieklasse, vil være påvirket af  

 skadesfrekvensen i branchen eller virksomheden.
En sådan indirekte økonomisk  

 interesse kan efter min opfattelse ikke i sig selv antages at begrunde  

 partsstatus  

 for arbejdsgiveren i den enkelte erstatningssag, der vedrører en ansat i den  

 pågældendes virksomhed.
 Det anførte synes også at  

 finde en vis bekræftelse i bestemmelsen i arbejdsskadeforsikringslovens § 53,  

 stk. 2. Efter denne bestemmelse påhviler det Sikringsstyrelsen, forinden der  

 træffes afgørelse om erstatning, at "... give skadelidte eller de  

 efterladte, forsikringsselskabet samt andre vedkommende lejlighed til at  

 gøre sig bekendt med de foreliggende oplysninger og til at udtale sig om  

 sagen".
 Jeg må forstå  

 Sikringsstyrelsens skrivelse af 8. februar 1983 således, at Sikringsstyrelsen  

 ikke i almindelighed anser forsikringspligtige arbejdsgivere for at tilhøre  

 den kreds, der (som "andre vedkommende") skal underrettes i medfør  

 af bestemmelsen i lovens § 53, stk. 2. Denne opfattelse kan ikke give mig  

 anledning til bemærkninger.
Arbejdsskadeforsikringslovens  

 § 53, stk. 2, går videre end offentlighedslovens regler om partsoffentlighed  

 m.v., idet det påhviler Sikringsstyrelsen at tage initiativet til  

 gennemførelsen af aktindsigt og kontradiktion, sammenlign offentlighedslovens  

 §§ 10 og 12, hvis anvendelse forudsætter, at parten har fremsat begæring der.  

 Selv om afgrænsningen af kredsen af parter efter  

 arbejdsskadeforsikringslovens  

 § 53, stk. 2, derfor næppe er ubetinget afgørende for spørgsmålet om, hvem  

 der  

 må anses som part i offentlighedslovens forstand i erhvervssygdomssager, kan  

 bestemmelsen og dens praktisering dog efter min opfattelse tillægges en vis  

 vejledende betydning ved afgørelsen af, hvem der som "part" i  

 offentlighedslovens forstand er berettiget til at udøve partsbeføjelser.
Jeg  

 bemærker herved, at arbejdsskadeforsikringslovens § 53, stk. 2, er en  

 videreførelse  

 af bestemmelsen i ulykkesforsikringslovens § 9, stk. 2. Omtalen af denne  

 bestemmelse i Betænkning om offentlighed i forvaltningen (Nr. 325/1963) side  

 22 f., side  

 133 f. og side  

 199 f. efterlader ikke det indtryk, at  

 det var tilsigtet at give de foreslåede bestemmelser om partsoffentlighed og  

 kontradiktion efter begæring et væsentligt videregående anvendelsesområde.
At den forsikringspligtige  

 arbejdsgiver ikke i almindelighed anses for at have partsstatus i sager i  

 medfør af arbejdsskadeforsikringsloven, støttes efter min opfattelse også af  

 overgangsbestemmelsen i lovens § 67, stk. 1. Det er her fastsat, at  

 arbejdsgivere, der har opnået fritagelse (der fortsat har gyldighed) for at  

 afgive  

 risikoen efter ulykkesforsikringsloven, har samme retsstilling efter  

 arbejdsskadeforsikringsloven  

 som et forsikringsselskab." Ombudsmanden henstillede til  

 Sikringsstyrelsen og Socialministeriet at undergive spørgsmålet en fornyet  

 overvejelse i lyset af de synspunkter, han havde anført.
 Ved lov nr. 142 af 25. marts  

 1987 blev arbejdsskadeforsikringslovens § 53, stk. 2, ændret til følgende:
"Forinden  

 Sikringsstyrelsen træffer afgørelse efter §§ 27-28 og 30-33, skal den give  

 sagens parter lejlighed til at gøre sig bekendt med de foreliggende  

 oplysninger  

 og til at udtale sig om sagen." I forarbejdsbemærkningerne  

 til bestemmelsen anførtes følgende:
"Efter lovens § 53, stk.  

 2, skal Sikringsstyrelsen forinden den træffer afgørelse om erstatning give  

 skadelidte eller de efterladte, forsikringsselskabet samt andre vedkommende  

 lejlighed til at gøre sig bekendt med de foreliggende oplysninger og til at  

 udtale sig om sagen.
I styrelsens tidligere praksis er den  

 forsikringspligtige  

 arbejdsgiver anset omfattet af ordene "andre vedkommende", dvs.  

 anset som part i arbejdsskadesagen.
En række fagforbund har i 1984 klaget til  

 Folketingets ombudsmand over styrelsens praksis.
I februar 1986 har  

 Folketingets ombudsmand givet udtryk for betænkelighed ved at tilslutte sig  

 Socialministeriets og Sikringsstyrelsens opfattelse, hvorefter en  

 forsikringspligtig  

 arbejdsgiver i almindelighed må anses som part i forhold til  

 offentlighedsloven  

 og har henstillet, at spørgsmålet overvejes påny i lyset af ombudsmandens  

 synspunkter.
Spørgsmålet har herefter være forelagt Justitsministeriet, som  

 med ombudsmanden er enig i, at en arbejdsgiver ikke i almindelighed kan  

 anses for at være part i en sag efter arbejdsskadeforsikringsloven undtagen  

 i de tilfælde, hvor en arbejdsgiver har undladt at opfylde sin  

 forsikringspligt,  

 eller hvor arbejdsgiveren ikke har forsikringspligt og dermed samme stilling  

 som et forsikringsselskab.
Det foreslås i lovens § 53, stk. 2, at præcisere  

 styrelsens i overensstemmelse hermed ændrede praksis, hvorefter kun parter i  

 sagen har krav på aktindsigt.
Det vil sige, at som hovedregel har  

 arbejdsgiveren ikke længere krav på aktindsigt, da pågældende i almindelighed  

 ikke kan anses for sagspart.", jf.
Folketingstidende 1986/87, Lovforslag  

 nr.
L 113, Blad nr. 264, side 5, 2. spalte.
 Dansk Arbejdsgiverforening  

 bad mig i skrivelse af 6. november 1987 om bl.a. at udtale mig om, hvorvidt  

 den praksis, som Sikringsstyrelsen havde påbegyndt på baggrund af  

 ombudsmandens  

 ovenfor citerede udtalelse, var for restriktiv i forhold til retstilstanden,  

 der blev indført med virkning fra 1. april 1987 ved ændringen af § 53, stk.  

 2,  

 i arbejdsskadeforsikringsloven.
 Jeg oversendte henvendelsen  

 til Sikringsstyrelsen, som i brev af 6. januar 1988 besvarede spørgsmålet på  

 følgende måde:
"I et brev af 19. november  

 1987 har Folketingets Ombudsmand orienteret Sikringsstyrelsen om sit svar på  

 Dansk Arbejdsgiverforenings skrivelse af 6. november 1987 om arbejdsgiverens  

 stilling i arbejdsskadesager.
Ombudsmanden har samtidig fundet det rettest,  

 at Sikringsstyrelsen - eventuelt efter forudgående kontakt med  

 Arbejdstilsynet  

 - tager stilling til spørgsmålet om, hvorledes det sikres, at virksomhederne  

 får kendskab til de forhold vedrørende arbejdsmiljø m.v. på den enkelte  

 virksomhed,  

 som fremgår af en arbejdsskadesag, og som har betydning for virksomhedens  

 mulighed  

 for at sikre et forsvarligt arbejdsmiljø.
 Arbejdstilsynet har herefter  

 telefonisk oplyst, at arbejdsgiveren som part i miljøsager mellem pågældende  

 virksomhed og Arbejdstilsynet/kredsen, herunder sager, som måtte blive rejst  

 på grund af en arbejdsulykke eller en til Arbejdstilsynet anmeldt  

 erhvervssygdom,  

 har almindelig aktindsigt med forbehold for de undtagelser, der er nævnt i  

 offentlighedslovens § 4.
 Sikringsstyrelsen følger den  

 praksis at give arbejdsgiveren aktindsigt i arbejdsskadesager i det omfang,  

 der er tale om oplysninger, som alene relaterer sig til virksomheden og  

 arbejdsmiljøet på denne.
Det er styrelsens opfattelse,  

 at denne praksis er i overensstemmelse med de i § 4, stk. 2, i lov om  

 offentlighed  

 i forvaltningen indførte nye bestemmelse om egenacces, hvorefter den  

 (ikke-part), hvis personlige forhold er omtalt i et dokument, med visse  

 undtagelser  

 kan forlange at blive gjort bekendt med oplysningerne herom.
Det bemærkes,  

 at spørgsmålet om arbejdsgiverens partsstatus og omfanget af arbejdsgiverens  

 aktindsigt vil blive nærmere overvejet i udvalget til revision af  

 arbejdsskadeforsikringsloven." Udvalget til revision af  

 arbejdsskadeforsikringsloven afgav betænkning i 1988 (nr. 1142) og behandlede  

 i  

 kapitel 9 spørgsmålet om arbejdsgiverens partsstatus.
Den Sociale Ankestyrelse traf  

 den 24. oktober 1988 afgørelse i den konkrete sag, som gav A anledning til at  

 henvende sig til mig.
Sagen angik et medlem af Husligt Arbejder Forbund, som  

 under ansættelse hos B var kommet til skade ved at få vabler på fingrene på  

 grund af manglende brug af handsker samt rygsmerter efter et fald på det  

 glatte gulv.
Sikringsstyrelsen traf den 9. februar 1988 afgørelse om at  

 henføre  

 forholdene under arbejdsskadeforsikringsloven, og denne afgørelse blev af  

 arbejdsgiveren  

 påklaget til ankestyrelsen under henvisning til, at det ikke kunne anses for  

 tilstrækkeligt godtgjort, at de påståede skader var sket i arbejdstiden.  

 Ankestyrelsen  

 optog klagen til realitetsbehandling og stadfæstede ved afgørelsen af 24.  

 oktober 1988 Sikringsstyrelsens afgørelse.
A klagede på baggrund af den  

 ovennævnte sag over Den Sociale Ankestyrelses praksis med hensyn til at  

 anerkende arbejdsgivere som klageberettigede i forhold til  

 Arbejdsskadestyrelsens  

 afgørelser i henhold til arbejdsskadeforsikringsloven.
A fremhævede i den  

 forbindelse,  

 at arbejdsgiveren vil blive betragtet som part i  

  

 klagesagen  

  

 og  

 således på dette grundlag kan opnå videregående adgang til aktindsigt (hos  

 klageinstansen)  

 end forudsat i ombudsmandens udtalelse af 3. februar 1986 og ved lovændringen  

 af § 53, stk. 2, i arbejdsskadeforsikringsloven.
Den Sociale Ankestyrelse  

 uddybede i udtalelser af 11. april og 16. august 1989 til mig baggrunden for  

 sin praksis.
I skrivelsen af 11. april 1989 anførte ankestyrelsen bl.a.:
"Ankestyrelsen er  

 fortsat af den opfattelse, at en arbejdsgiver må anses at have en sådan  

 retlig  

 interesse i Sikringsstyrelsens afgørelser vedrørende anerkendelse af en  

 arbejdsskade, at arbejdsgiveren må være  

  

 klageberettiget  

  

 i sådanne  

 sager.
I det tilfælde, hvor en arbejdsgiver indbringer Sikringsstyrelsens  

 afgørelse vedrørende anerkendelse for Ankestyrelsen, må arbejdsgiveren  

 således  

 anses for at være part i den i Ankestyrelsen verserende sag med deraf  

 følgende  

 ret til aktindsigt.
Aktindsigtens omfang vil dog kunne begrænses under hensyn  

 til den anden parts (skadelidtes) private interesser, jf. forvaltningslovens  

 § 15, stk. 1, således at arbejdsgiveren alene vil få aktindsigt vedrørende  

 oplysninger, som vedrører virksomheden og arbejdsmiljøet på denne.
Heraf  

 følger, at arbejdsgiveren ikke vil få adgang til oplysninger om den  

 skadelidtes personlige forhold.
Som det fremgår af SM  

 U-10-87, finder Ankestyrelsen, at arbejdsgivere, der har tegnet lovpligtig  

 forsikring, ikke kan anses for ankeberettigede med hensyn til  

 Sikringsstyrelsens  

 afgørelser om erstatningsfastsættelsen, og arbejdsgiverne vil derfor ikke  

 være  

 part i disse sager i Ankestyrelsen, ligesom de heller ikke vil have ret til  

 aktindsigt." I skrivelsen af 16. august  

 1989 uddybede ankestyrelsen spørgsmålet således:
 "Med hensyn til  

 spørgsmålet om klageret skal Ankestyrelsen indledningsvis henvise til § 1,  

 stk. 1, i lov om Den Sociale Ankestyrelse, hvorefter Ankestyrelsen er  

 klageinstans  

 for administrative afgørelser i det omfang, det fastsættes i lovgivningen.
 Ifølge § 54, stk. 1, i  

 arbejdsskadeforsikringsloven kan Arbejdsskadestyrelsens afgørelser indbringes  

 for Den Sociale Ankestyrelse.
 Kredsen af klageberettigede  

 er ikke afgrænset i lovgivningen, men i pkt. 5 i Socialministeriets cirkulære  

 af 7. juni 1973 om Den Sociale Ankestyrelse hedder det, at afgørelser i  

 sociale  

 og dermed beslægtede sager kan påklages af den, hvem afgørelsen vedrører  

 (eller hans repræsentant), og i øvrigt af enhver, der har en retlig interesse  

 i sagen.
 Ankestyrelsens praksis,  

 hvorefter arbejdsgivere anses for klageberettigede i sager om anerkendelse af  

 arbejdsskade, hviler på en antagelse om, at arbejdsgiveren har en individuel  

 retlig interesse i sagen.
Hvadenten det som i den  

 foreliggende sag drejer sig om et ulykkestilfælde og skadelige påvirkninger  

 af højst nogle få dages varighed, eller det drejer sig om en erhvervssygdom,  

 kan en sag om anerkendelse af en arbejdsskade indeholde nogle særdeles  

 væsentlige oplysninger om, og herunder også kritik af, forholdene på  

 arbejdspladsen  

 både med hensyn til sikkerhed og arbejdsmiljø, som arbejdsgiveren har en  

 væsentlig  

 interesse i at blive gjort bekendt med og udtale sig om.
Arbejdsgiverens evt.  

 udtalelse i sagen bidrager til sagens oplysning og herunder til afklaring af  

 evt. tvivlsspørgsmål om årsagssammenhængen mellem det anmeldte tilfælde og  

 arbejdsforholdene.
Oplysningerne vil f.eks. også kunne få væsentlig  

 betydning i tilfælde, hvor der bliver spørgsmål om at anlægge erstatningssag  

 mod arbejdsgiveren ved domstolene med henblik på tilkendelse af erstatning,  

 der ikke er omfattet af arbejdsskadeforsikringsloven.
 En arbejdsgiver, der påklager  

 Arbejdsskadestyrelsens afgørelse om anerkendelse, anses som part i sagen med  

 deraf følgende ret til aktindsigt, dog med de begrænsninger, der følger af  

 forvaltningslovens § 15, stk. 1. Med hensyn til sidstnævnte punkt følger  

 Ankestyrelsen  

 Arbejdsskadestyrelsens praksis, hvorefter aktindsigt til arbejdsgiveren  

 begrænses til de oplysninger, der alene relaterer sig til virksomheden og  

 arbejdsmiljøet på denne.
 Med hensyn til det rejste  

 spørgsmål om, hvorvidt den antagne klageret for arbejdsgivere er mere  

 vidtgående end den klageret, der i almindelighed er gældende inden for  

 administrativ rekurs, finder Ankestyrelsen, at det ligger uden for styrelsens  

 kompetence at udtale sig om dette spørgsmål.
 Til støtte for Ankestyrelsens  

 praksis skal man dog henvise til "Forvaltningsret - Almindelige  

 Emner"  

 v/Carl Aage Nørgaard, Institut for Offentlig Ret ved Århus Universitet, 1979,  

 s. 296, hvorefter praksis i tilfælde, hvor der ikke er tale om varetagelse af  

 almene interesser, men om varetagelse af individuelle, væsentlige interesser,  

 synes at gå ret vidt med hensyn til kredsen af klageberettigede.
..." I en skrivelse til A udtalte  

 jeg følgende:
 "Lov om  

 arbejdsskadeforsikring (lovbekendtgørelse nr. 450 af 25. juni 1987 med senere  

 ændringer) § 54 indeholder følgende:
 "§ 54.  

 Sikringsstyrelsens afgørelser kan indbringes for Den Sociale Ankestyrelse.
..." Det er ikke i bestemmelsen  

 nærmere angivet, hvilke personer der anses for klageberettiget, og det må  

 således antages, at afgrænsningen heraf skal ske i overensstemmelse med  

 almindelige forvaltningsretlige principper vedrørende administrativ rekurs.
Klageberettigede er herefter  

 som udgangspunkt den eller de, der er parter i sagen, d.v.s. personer, der  

 har  

 en væsentlig og individuel interesse i sagens udfald.
Kredsen af  

 klageberettigede kan dog efter omstændighederne på visse forvaltningsområder  

 være noget videre.
Ved vurderingen af, om der  

 bør anerkendes en sådan udvidelse, må det tages i betragtning, at  

 rekursordninger  

 i almindelighed har til formål at tjene som en særlig retssikkerhedsgaranti  

 for de umiddelbart berørte personer.
En udvidelse af kredsen af  

 klageberettigede til at omfatte personer med afledede interesser vil til dels  

 kunne modvirke denne funktion - især i tilfælde som det foreliggende, hvor  

 klageinstansen har adgang til at ændre afgørelser til skade for adressaten  

 (reformatio in pejus). En udvidelse af kredsen af klageberettigede til andre  

 end parterne kan i sådanne tilfælde efter min mening kun anerkendes, såfremt  

 der kan påvises klare retlige holdepunkter herfor.
 Ved ændringen i 1987 af § 53,  

 stk. 2, i arbejdsskadeforsikringsloven blev det afklaret, at arbejdsgivere,  

 der har tegnet lovpligtig arbejdsskadeforsikring, ikke anses for parter i  

 Arbejdsskadestyrelsens  

 sager vedrørende arbejdsskader, og en anerkendelse af arbejdsgivere som  

 klageberettigede må derfor efter min mening bero på, om der kan påvises  

 særlige  

 momenter, som taler for alligevel at anse dem som klageberettigede.
 Den Sociale Ankestyrelse har  

 til støtte for sin praksis henvist til arbejdsgivernes interesse i at skaffe  

 sig indsigt i oplysninger vedrørende samt påvirke udfaldet af afgørelser, der  

 relaterer sig til arbejdets tilrettelæggelse på den pågældende virksomhed.
Disse hensyn blev overvejet  

 af ombudsmanden i forbindelse med udtalelsen af 3. februar 1986 og ikke anset  

 for tilstrækkeligt tungtvejende til at anse arbejdsgivere for parter i de  

 pågældende sager.
Det må videre lægges til grund, at Folketinget i  

 forbindelse  

 med vedtagelsen af lovændringen i 1987 har tilsluttet sig denne vurdering, og  

 at der således foreligger en lovgivningsmæssig stillingtagen vedrørende  

 parts-spørgsmålet.
Det ville ikke være holdbart at tillægge de samme hensyn  

 en  

 ganske anden vægt ved vurderingen af det nært beslægtede spørgsmål om  

 klageberettigelse.
 Arbejdsgiverens interesse i  

 at sikre, at arbejdet tilrettelægges og arbejdspladsen indrettes på grundlag  

 af en afvejning mellem de arbejdsmiljømæssige hensyn og de driftsøkonomiske  

 hensyn,  

 vil desuden kunne varetages på en rimelig måde, også uden at arbejdsgivere  

 tillægges  

 klageret i forhold til enkeltafgørelser i henhold til  

 arbejdsskadeforsikringsloven.  

 Jeg sigter herved til, at arbejdsgiveren vil være part i en eventuel  

 arbejdstilsynssag,  

 der rejses på baggrund af en arbejdsskadesag, samt til, at  

  

 lov om  

 offentlighed i forvaltningen  

  

 - som oplyst af Sikringsstyrelsen i den ovenfor  

 citerede skrivelse af 6. januar 1988 til Dansk Arbejdsgiverforening - giver  

 arbejdsgivere mulighed for at opnå aktindsigt og egen access vedrørende de  

 for  

 dem relevante dele af sager vedrørende arbejdsskader.
