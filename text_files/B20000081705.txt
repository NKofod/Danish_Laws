Bekendtgørelse om ydelse af støtte til producenter af visse  

 markafgrøder  

1) (Hektarstøtteordningen) I medfør af § 1, stk. 1-4, § 4, § 5, § 5a, § 20, stk. 2, §  

 22, stk. 2, § 24 og § 27 i lov om administration af Det Europæiske  

 Fællesskabs  

 forordninger om markedsordninger for landbrugsvarer m.v., jf.  

 lovbekendtgørelse  

 nr. 818 af 3. november 1999, og i medfør af § 30, stk. 4, i landbrugsloven,  

 jf.  

 lovbekendtgørelse nr. 598 af 15. juli 1999, samt i medfør af § 60 i lov om  

 vandløb, jf. lovbekendtgørelse nr. 404 af 19. maj 1992 efter aftale med  

 Miljø-  

 og Energiministeren, fastsættes:
 § 1.  

  

 Bestemmelserne i denne bekendtgørelse vedrører ydelse af støtte til  

 producenter  

 af korn, oliefrø, oliehør, bælgsæd, spindhør og hamp, og den hermed forbundne  

 ordning for udtagning af jord af produktionen, samt anmeldelse af  

 foderarealer  

 til beregning af husdyrpræmier i henhold til Det Europæiske Fællesskabs  

 forordninger.
§ 2.  

  

 Producenter, der ønsker at deltage i støtteordningen, skal hvert år indsende  

 en  

 ansøgning til Direktoratet for FødevareErhverv, Kampmannsgade 3, 1780  

 København  

 V.
Ansøgningen skal indgives på et særligt skema, der fås ved henvendelse til  

 de lokale landbrugscentre eller til Direktoratet for FødevareErhverv.
Fristen  

 for indgivelse af den årlige ansøgning er den 21. april, eller i tilfælde  

 hvor  

 den 21. april er en lørdag, søndag eller helligdag, den først følgende  

 hverdag  

 derefter.
 Stk. 2.  

  

 Der indgives én  

 ansøgning for hver bedrift.
 § 3.  

  

 Med  

 hensyn til basisareal og udbytteregion betragtes Danmark som én region, som  

 er  

 egnet til produktion af de af støtteordningen omfattede afgrøder.
§ 4.  

  

 Den  

 enkelte mark, hvortil der søges støtte, skal bestå af et sammenhængende areal  

 med samme afgrøde.
Marken skal mindst udgøre 0,30 ha, medmindre den på grund  

 af  

 naturlige afgrænsninger eller naboskel ikke kan sammenlægges med andre  

 marker.  

 For udtagne marker gælder tillige, at en mark skal være mindst 20 meter bred  

 i  

 over halvdelen af sin længde.
Stk. 2.  

  

 Uanset  

 bestemmelsen i stk. 1, sidste punktum, kan randzoner med en bredde på mindst  

 10  

 meter langs søer og åbne vandløb medtages som udtagne arealer.
Det er en  

 betingelse for medtagelse af sådanne randzoner, at der ikke er dyrkede eller  

 på  

 anden måde landbrugsmæssigt udnyttede arealer mellem randzonen og vandkanten.  

 Langs  

 vandløb og søer, som er omfattet af bestemmelsen om dyrkningsfri bræmmer i §  

 69, stk. 1, i lov om vandløb kan den dyrkningsfri bræmme ikke indgå i  

 randzonen, medmindre arealet i bræmmen hvert år siden 1993 har indgået som  

 udtaget areal i en ansøgning om hektarstøtte.
 Stk. 3.  

  

 Den særlige  

 ordning for dyrkning af udtagne arealer med henblik på fremstilling af  

 produkter, der ikke primært er bestemt til konsum eller foderbrug, må ikke  

 anvendes på arealer, der udtages i medfør af stk. 2.
 § 5.  

  

 Det  

 samlede støtteberettigede udtagne areal på en bedrift kan udgøre indtil 21,6  

 pct. af det ansøgte støtteberettigede areal.
Stk. 2.  

  

 Ministeren for  

 fødevarer, landbrug og fiskeri kan efter indstilling fra amtsrådene beslutte,  

 at den i stk. 1 nævnte øvre grænse for en bedrifts samlede udtagne areal  

 inden  

 for de særligt følsomme landbrugsområder (SFL-områder) kan udgøre op til 100  

 pct. af bedriftens ansøgte støtteberettigede areal.
Amtsrådenes indstilling  

 om  

 en højere grænse kan gælde for samtlige eller en begrænset del af  

 SFL-områderne  

 i amtet.
Denne højere grænse vil gælde for alle støtteberettigede arealer  

 beliggende inden for disse områder.
Udtagne arealer ud over 21,6 pct. af det  

 ansøgte støtteberettigede areal skal ligge inden for de omfattede  

 SFL-områder.
Stk. 3.  

  

 Amtsrådene kan  

 senest 1. juni hvert år afgive en indstilling til ministeren for fødevarer,  

 landbrug og fiskeri, om hvorvidt de med virkning fra og med den efterfølgende  

 udtagningsperiode ønsker at ændre den efter stk. 2, fastsatte højere grænse  

 for  

 udtagning for hele eller dele af de omfattede SFL-områder.
For  

 produktionsåret  

 2001/2002 (høsten 2001) er fristen dog den 1. oktober 2000.
 Stk. 4.  

  

 I SFL-områder må  

 ordningen for dyrkning af udtagne arealer med henblik på fremstilling af  

 produkter, der ikke primært er bestemt til konsum eller foderbrug ikke  

 anvendes  

 på udtagne arealer, der overstiger 21,6 pct. af det ansøgte støtteberettigede  

 areal.
 Stk. 5.  

  

 Producenter, der  

 i medfør af artikel 7, stk. 6, sidste afsnit i Rådets forordning (EØF) nr.  

 1765/92 har videreført arealer, der tidligere var udtaget i medfør af  

 forordning (EØF) nr. 2328/91, som udtagne for en ny periode på 72 måneder,  

 kan  

 uanset bestemmelsen i stk. 1, fortsat udtage arealerne i den resterende del  

 af  

 72 måneders perioden.
 § 6.  

  

 Inden for samme bedrift kan arealer, der ikke opfylder betingelserne for  

 støtteberettigede arealer i artikel 7 i Rådets forordning (EF) nr. 1251/1999  

 efter ansøgning til Direktoratet for FødevareErhverv opnå status som  

 støtteberettiget ved ombytning med et hidtil støtteberettiget areal, der  

 herefter ikke længere kan danne grundlag for støtte.
Stk. 2.  

  

 Det er en  

 betingelse for ombytning efter stk. 1, 1)  

 	  

    

 at ombytningen er  

 begrundet i miljømæssige, agronomiske, plantesundhedsmæssige eller  

 driftsøkonomiske forhold, 2)  

 	  

    

 at ombytningen ikke  

 indebærer øgede miljømæssige belastninger eller miljømæssige risici, 3)  

 	  

    

 at ombytningen ikke  

 forøger det samlede støtteberettigede areal på bedriften, og 4)  

 	  

    

 at der ved ombytning  

 af arealer, der er helt eller delvist forpagtede, sammen med ansøgningen  

 foreligger en skriftlig tilladelse fra ejeren af de forpagtede arealer.
Stk. 3.  

  

 Ansøgning om  

 ombytning skal indeholde oplysning om de i stk. 2 angivne betingelser,  

 herunder  

 en redegørelse for årsagen til ombytningen samt oplysninger om miljømæssige  

 konsekvenser af ombytningen.
Ansøgningen skal indeholde identifikation af de  

 enkelte marker, der ombyttes, ved indtegning på markkort og ved angivelse af  

 markbloknummer.
Markernes størrelse skal angives i ha med 2 decimaler.
Stk. 4.  

  

 Ansøgning om  

 ombytning skal være Direktoratet for FødevareErhverv i hænde senest den 31.  

 maj  

 forud for det produktionsår, hvor ombytningen skal være gældende.
Meddeles  

 afslag på ombytningen, efter at ansøgning om støtte er indsendt, nedskriver  

 Direktoratet for FødevareErhverv ansøgningen med de berørte marker.
 § 7.  

  

 Ejere eller forpagtere af frugtplantager kan senest den 1. oktober året før  

 indgivelse af den årlige ansøgning om støtte, jf. § 2, ansøge Direktoratet  

 for  

 FødevareErhverv om deltagelse i et omstruktureringsprogram i henhold til  

 artikel 7, 2. afsnit, i Rådets forordning (EF) nr. 1251/99 med henblik på  

 overgang til produktion af støtteberettigede afgrøder efter denne ordning.
Stk. 2.  

  

 Det er en  

 betingelse for deltagelse i et omstruktureringsprogram efter stk. 1, 1)  

 	  

    

 at ønsket om overgang  

 til produktion af markafgrøder skyldes stormskade, plantesygdomme eller andre  

 natur- eller miljøbetingede forhold, 2)  

 	  

    

 at ændringen ikke  

 indebærer øgede miljømæssige belastninger eller miljømæssige risici, 3)  

 	  

    

 at der anvises et  

 hidtil støtteberettiget areal, som ved gennemførelsen af  

 omstruktureringsprogrammet herefter ikke længere kan danne grundlag for  

 støtte,  

 og 4)  

 	  

    

 at det areal, der  

 opnår status som støtteberettiget, ikke er større end det areal, som efter  

 gennemførelsen af omstruktureringsprogrammet ikke længere kan danne grundlag  

 for støtte.
Stk. 3.  

  

 Ansøgning om  

 deltagelse i et omstruktureringsprogram skal indeholde oplysning om de i stk.  

 2  

 angivne betingelser, herunder en redegørelse for årsagen til ønsket om  

 deltagelse samt oplysning om de miljømæssige konsekvenser af den ændrede  

 produktion.
De arealer, der skal overgå som støtteberettigede, og de arealer,  

 der ikke længere skal kunne danne grundlag for støtte, skal identificeres ved  

 angivelse af markbloknummer.
Arealernes størrelse skal angives i ha med 2  

 decimaler.
Ejere af arealer, der i henhold til stk. 2, nr. 3, udgår som  

 støtteberettigede, skal ved deres underskrift erklære sig indforstået hermed.
 § 8.  

  

 Tilstødende marker med samme afgrøde skal være tydeligt fysisk adskilt, hvis  

 der søges om støtte efter forskellig støttekategori for disse marker, eller  

 hvis nogle af markerne indgår i en ansøgning om støtte efter denne ordning,  

 mens andre af markerne danner grundlag for støtte efter andre ordninger.  

 Adskillelsen skal etableres på en sådan måde, at den ikke kan flyttes i løbet  

 af dyrkningssæsonen.
§ 9.  

  

 Ved  

 anvendelse af raps- og rybsfrø af egen avl til udsæd skal der inden  

 udsåningen  

 udtages prøver af udsæden af en af Plantedirektoratets prøvetagere eller af  

 en  

 autoriseret vejer og måler.
De udtagne prøver skal analyseres og godkendes af  

 Plantedirektoratet.
Den godkendte udsæd må anvendes til udsåning frem til den  

 31. maj det 2. år efter Plantedirektoratets godkendelse.
 Stk. 2.  

  

 Producenten  

 betaler alle omkostninger forbundet med prøvetagningen og analysen.
§ 10.  

  

 Udtagne arealer skal holdes plantedækket.
Plantedækket skal senest være  

 etableret 1. oktober forud for udtagningsperioden.
Plantedækket skal dog ikke  

 være etableret tidligere end 14 dage efter høst.
Plantedækket skal etableres  

 på  

 grundlag af fremspirede spildfrø fra tidligere dyrkningsår eller ved udsåning  

 af 1)  

 	  

    

 græsarter i  

 renbestand, forudsat at afgrøden ikke i et senere år anvendes til  

 frøproduktion, 2)  

 	  

    

 græsarter i  

 blandinger, evt. iblandet højst 25 pct. kløver, eller 3)  

 	  

    

 andre frø eller  

 frøblandinger, som godkendes af Direktoratet for FødevareErhverv.
Stk. 2.  

  

 Plantedække kan  

 undlades i en bredde af højst én meter rundt om det udtagne areal.
Dette  

 areal  

 kan ved mekanisk bearbejdning holdes plantefrit gennem hele  

 udtagningsperioden.
Stk. 3.  

  

 På bedrifter,  

 der er autoriseret til økologisk jordbrug efter Plantedirektoratets  

 bekendtgørelse om økologisk jordbrugsproduktion, kan plantedækket etableres  

 ved  

 udsåning af græsarter i blandinger iblandet mere end 25 pct. kløver.
I dette  

 tilfælde er det en betingelse, at plantedækket tidligst nedpløjes den 1.  

 marts  

 efter udtagningsperiodens ophør.
Stk. 4.  

  

 Uanset stk. 1,  

 kan olieræddike anvendes som plantedække på udtagne arealer, hvor forfrugten  

 er  

 roer.
I dette tilfælde skal plantedækket senest være udsået den 31. maj i  

 udtagningsperioden.
Hvis arealet videreføres som udtaget areal i den  

 efterfølgende udtagningsperiode, skal olieræddike erstattes af et vinterfast  

 plantedække.
 Stk. 5.  

  

 På arealer, der  

 forbliver udtaget i flere produktionsår, skal der hvert år inden 1. oktober  

 ske  

 eftersåning af områder uden tilstrækkeligt plantedække.
Stk. 6.  

  

 Plantedækket kan  

 slås i løbet af udtagningsperioden, men må ikke slås i perioden 1. maj - 30.  

 juni.
Hvis de udtagne arealer er beliggende inden for de afstandskrav, der  

 gælder efter bestemmelserne for certificering af frø, skal plantedækket dog  

 slås inden blomstring på anmodning fra den berørte planteavler.
Plantedækket  

 må  

 endvidere slås i forbindelse med bekæmpelse af flyvehavre, hejrearter eller  

 giftige ukrudtsarter, når der forinden er indsendt en erklæring til  

 Direktoratet for FødevareErhverv om behovet herfor.
Erklæringen skal være  

 underskrevet af en planteavlskonsulent.
Plantedækket må slås i hele  

 udtagningsperioden, hvis det igennem hele foråret ved slåning med jævne  

 mellemrum holdes helt kort.
Plantedækket må ikke anvendes til  

 landbrugsmæssige  

 formål.
§ 11.  

  

 På  

 de udtagne arealer må der ikke fra 1. oktober forud for udtagningsperioden  

 til  

 dennes ophør 1)  

 	  

    

 anvendes  

 plantebeskyttelsesmidler, jf. lov om kemiske stoffer og produkter, med  

 undtagelse af selektive midler udelukkende godkendt til bekæmpelse af  

 flyvehavre, 2)  

 	  

    

 tilføres mineralsk  

 eller organisk gødning, eller 3)  

 	  

    

 kunstvandes.
 Stk. 2.  

  

 Uanset stk. 1,  

 nr. 2, kan der efter godkendelse fra den lokale fødevareregion udbringes  

 husdyrgødning på udtagne arealer i forbindelse med forebyggelse eller  

 bekæmpelse af smitsomme husdyrsygdomme og zoonotiske infektioner.
 § 12.  

  

 De  

 udtagne arealer skal forblive ude af produktion fra 15. januar forud for  

 produktionsåret til 31. august i produktionsåret.
Stk. 2.  

  

 Plantedække  

 fremvokset efter udtagningsperiodens ophør den 1. september må i tiden indtil  

 den 15. januar kun anvendes indenfor bedriften.
Det er en betingelse for en  

 sådan anvendelse, at det plantedække, der er fremvokset i udtagningsperioden,  

 bliver slået efter den 1. august i udtagningsperioden og mindst 14 dage før  

 anvendelsen påbegyndes.
 Stk. 3.  

  

 Mekanisk  

 jordbearbejdning kan påbegyndes fra 20. oktober efter udtagningsperioden.  

 Hvis  

 der efter udtagningsperioden skal etableres en vinterafgrøde, kan mekanisk  

 jordbearbejdning, tilsåning og gødskning dog påbegyndes fra 15. juli forud  

 for  

 udtagningsperiodens ophør.
 Stk. 4.  

  

 Udtagne arealer  

 kan indtil den 31. august 2001 anvendes til oplagring af træ fældet af  

 orkanerne i december 1999.
 Stk. 5.  

  

 Det er en  

 betingelse for anvendelse af bestemmelsen i stk. 4, at oplagringen ikke  

 danner  

 grundlag for indtægtsgivende udnyttelse af de udtagne arealer.
 Stk. 6.  

  

 Hele Danmark  

 anses for én region omfattet af artikel 1 i Kommissionens forordning (EF) nr.  

 745/2000.
 § 13.  

  

 Bestemmelserne i §§ 10-12 om plantedække og behandling af arealerne anvendes  

 ikke ved dyrkning af afgrøder på udtagne arealer til fremstilling af  

 produkter,  

 som ikke primært er bestemt til konsum eller foderbrug.
 § 14.  

  

 Arealer, som producenten har forpligtet sig til at udtage i en flerårig  

 periode  

 på op til 5 år, jf. artikel 20 i Kommissionens forordning (EF) nr. 2316/1999,  

 skal forblive ude af produktionen fra 15. januar forud for det første  

 produktionsår i udtagningsperioden til den 31. august i det produktionsår,  

 hvor  

 udtagningsperioden ophører.
Stk. 2.  

  

 Producenter, der  

 har forpligtet sig til flerårig udtagning efter den i stk. 1 nævnte ordning  

 kan  

 hvert år pr. 31. august udtræde af ordningen uden krav om tilbagebetaling af  

 nogen del af det modtagne støttebeløb, hvis 1)  

 	  

    

 en del af bedriften  

 er blevet omfattet af ekspropriation eller en aftale på  

 ekspropriationslignende  

 vilkår, 2)  

 	  

    

 bedriften indgår i en  

 jordfordeling, eller 3)  

 	  

    

 der i øvrigt  

 foreligger særlige omstændigheder, som ikke skyldes producentens egne  

 forhold,  

 og som anerkendes af Direktoratet for FødevareErhverv.
 Stk. 3.  

  

 I det sidste år  

 af udtagningsperioden eller ved udtræden før periodens ophør finder  

 bestemmelserne i § 12, stk. 2, og 3, tilsvarende anvendelse, jf. dog § 13.
§ 15.  

  

 Sker der inden den 15. juli ved ekspropriation eller ekspropriationslignende  

 vilkår rådighedsberøvelse af arealer, der er omfattet af en ansøgning om  

 hektarstøtte, skal Direktoratet for FødevareErhverv underrettes herom senest  

 den 15. august samme år.
Underretningen skal ske på en særlig blanket, der  

 fås  

 ved henvendelse til Direktoratet for FødevareErhverv.
 Stk. 2.  

  

 Underretning kan  

 dog undlades, hvis betingelserne for hektarstøtte trods rådighedsberøvelsen  

 stadig er tilstede.
 § 16.  

  

 Overdrages en bedrift i sin helhed, inden samtlige betingelser for udbetaling  

 af den ansøgte hektarstøtte er opfyldt, forbliver overdrageren ansvarlig for  

 overholdelse af alle betingelser, der er forbundet med støtten, medmindre  

 erhververen ved indsendelse af en skriftlig producentskifteerklæring til  

 Direktoratet for FødevareErhverv påtager sig det fulde ansvar for  

 overholdelse  

 af disse forpligtelser.
 Stk. 2.  

  

 Såfremt en  

 bedrift overdrages i sin helhed inden den ansøgte hektarstøtte er udbetalt,  

 vil  

 hektarstøtten uanset overdragelsen blive udbetalt til overdrageren, medmindre  

 overdrager ved en transport overfører retten til støtten til erhververen.  

 Udbetaling af hektarstøtte til erhververen er betinget af, at dette ikke  

 strider mod tredjemands bedre retsstilling i forhold til overdrageren.
Stk. 3.  

  

 Den i stk. 1  

 omhandlede producentskifteerklæring skal indgives på en særlig blanket, der  

 fås  

 ved henvendelse i de lokale landbrugscentre eller i Direktoratet for  

 FødevareErhverv.
Producentskifteerklæringen og transporten, jf. stk. 1, kan i  

 forhold til hektarstøtte kun gøres gældende overfor Direktoratet for  

 FødevareErhverv, hvis den modtages i direktoratet, inden udbetalingen af  

 hektarstøtten finder sted.
 § 17.  

  

 Kontrollen med de omfattede arealer og med høsten m.v. foretages af  

 Plantedirektoratet i form af stikprøvekontrol, herunder ved telemåling, hos  

 de  

 enkelte producenter.
 Stk. 2.  

  

 Det påhviler  

 producenterne at yde den nødvendige bistand ved kontroleftersyn.  

 Producenterne  

 skal blandt andet forevise de tilmeldte arealer og de bygninger, hvor høsten  

 opbevares, samt forevise dyrkningsplaner, markplaner, gødningsplaner,  

 forretningsmateriale og regnskabsmateriale m.v.
 § 18.  

  

 Det er en betingelse for ydelse af støtte efter § 1, at ansøgere, der er  

 omfattet af forpligtelsen til at udarbejde en markplan og en gødningsplan  

 efter  

 § 21 og § 23 i lov nr. 472 af 1. juli 1998 om jordbrugets anvendelse af  

 gødning  

 og om plantedække, ikke i grove eller gentagne tilfælde har undladt at  

 opfylde  

 disse forpligtelser for den planperiode, der begynder 1. august forud for  

 produktionsåret.
 Stk. 2.  

  

 Manglende  

 overholdelse af stk. 1, medfører en nedsættelse på 6 pct., dog højst 30.000  

 kr., af den støtte, som ansøgningen efter endt kontrol og behandling danner  

 grundlag for.
 Stk. 3.  

  

 Der sker dog  

 ikke nedsættelse af støtten efter stk. 2, hvis den beregnede nedsættelse er  

 mindre end et beløb svarende til støtten for 1 hektar med korn det pågældende  

 produktionsår.
 § 19.  

  

 Der kan ikke udbetales støtte til arealer langs vandløb og søer, som i medfør  

 af § 69, stk. 1 i lov om vandløb skal holdes som dyrkningsfri bræmmer.
 Stk. 2.  

  

 Sådanne bræmmer  

 kan heller ikke medregnes som foderarealer, jf. artikel 12 i Rådets  

 forordning  

 (EF) nr. 1254/1999, undtagen hvis bræmmerne henligger som permanent græs.
 Stk. 3.  

  

 Såfremt der  

 søges om støtte til arealer, hvori indgår de i stk. 1 nævnte dyrkningsfri  

 bræmmer, nedsættes den samlede støtte med et beløb svarende til støtten for  

 den  

 del af de anmeldte arealer, der er beliggende i den dyrkningsfri bræmme, dog  

 mindst svarende til støtten for 1 ha med korn det pågældende produktionsår.
 Stk.4.  

  

 Arealer i  

 dyrkningsfri bræmmer, jf. stk. 1, kan ikke medgå til opfyldelse af  

 udtagningspligten efter artikel 2, stk. 3, og artikel 6, stk. 1, i Rådets  

 forordning (EF) nr. 1251/1999.
 Stk. 5.  

  

 Bestemmelserne i  

 stk. 1, 3 og 4, finder ikke anvendelse på udtagne arealer, der hvert år siden  

 1993 har indgået som udtaget areal i en ansøgning om hektarstøtte, og som  

 fortsat holdes udtaget.
 Stk. 6.  

  

 Vandløbsmyndighederne underretter årligt inden den 1. august Direktoratet for  

 FødevareErhverv om de overtrædelser af § 69, stk. 1 i lov om vandløb, som er  

 konstateret i løbet af dyrkningsperioden siden sidste høst.
§ 20.  

  

 Der kan ikke udbetales hektarstøtte til arealer, der er omfattet af et påbud  

 efter § 27 i landbrugsloven om at afhænde en landbrugsejendom eller om at  

 fratræde brugsforholdet ved ulovlige forpagtningsforhold, hvis fristen for  

 efterkommelse af påbudet er udløbet ved ansøgningsfristens udløb, jf. § 2,  

 stk.  

 1, uden at påbudet er efterkommet.
Sådanne arealer kan heller ikke medregnes  

 som foderarealer, jf. artikel 12 i Rådets forordning (EF) nr. 1254/1999 og  

 kan  

 ikke medgå til opfyldelse af udtagningspligten efter artikel 2, stk. 3, og  

 artikel 6, stk. 1, i Rådets forordning (EF) nr. 1251/1999.
 Stk. 2.  

  

 Såfremt et påbud  

 om at fratræde et brugsforhold, som er omfattet af stk. 1, ikke kan henføres  

 til et bestemt areal, sker der en forholdsmæssig reduktion af de  

 støtteberettigede arealer og anmeldte foderarealer svarende til den andel,  

 som  

 det mindste areal for hvilket brugsforholdet skal fratrædes for at lovliggøre  

 samdriften, udgør af arealet af de samlede samdrevne ejendomme.
Stk. 3.  

  

 Bestemmelsen i  

 stk. 1 og 2 finder ikke anvendelse, såfremt de i disse stykker nævnte påbud  

 er  

 rettidigt påklaget til Direktoratet for FødevareErhverv og direktoratets  

 afgørelse ikke foreligger.
Ansøgninger om og påklage af afgørelser vedrørende  

 forlængelse af fristen for genafhændelse eller vedrørende genoptagelse af  

 afgørelser om påbud har derimod ikke denne virkning.
 Stk. 4.  

  

 Jordbrugskommissionerne underretter hvert år inden 1. juni Direktoratet for  

 FødevareErhverv om de påbud, der er givet inden for deres område, og som er  

 omfattet af stk. 1.
 § 21.  

  

 Nedsættelse af støtte og arealer i henhold til § 18, stk. 2, § 19, stk. 3 og  

 §  

 20, stk. 1 og 2, sker efter behandling af støtteansøgningen og anmeldelsen af  

 foderareal i henhold til EU-bestemmelserne og denne bekendtgørelse i øvrigt.
 Stk. 2.  

  

 Reduktioner i  

 henhold til stk. 1 kan undlades i ekstraordinære tilfælde.
 § 22.  

  

 Overtrædelse af § 8, § 15, stk. 1, og § 17, stk. 2, straffes med bøde,  

 medmindre højere straf er forskyldt efter kapitel 5 i lov om administration  

 af  

 Det Europæiske Fællesskabs forordninger om markedsordninger for  

 landbrugsvarer  

 m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
§ 23.  

  

 Ved overtrædelse af § 10, § 11, stk. 1, § 12, stk. 2, 2. punktum, stk. 3, 1.  

 punktum samt § 14, stk. 3, kan Direktoratet for FødevareErhverv beslutte, at  

 støtten for de udtagne arealer nedsættes eller bortfalder.
Under samme  

 betingelser kan allerede udbetalte støttebeløb kræves tilbagebetalt.  

 Tilbagebetaling af udbetalte beløb sker i overensstemmelse med § 20, stk. 2,  

 i  

 lov om administration af Det Europæiske Fællesskabs forordninger for  

 landbrugsvarer  

 m.v.
Stk. 2.  

  

 Ved grove eller  

 gentagne overtrædelser af § 10, § 11, stk. 1, § 12, stk. 2. 2. punktum, stk.  

 3,  

 1. punktum samt § 14, stk. 3, kan Direktoratet for FødevareErhverv beslutte  

 at  

 støtten for de udtagne og tilsåede arealer nedsættes eller bortfalder.
Under  

 samme betingelser kan allerede udbetalte støttebeløb kræves tilbagebetalt.  

 Tilbagebetaling af udbetalte beløb sker i overensstemmelse med § 20, stk. 2,  

 i  

 lov om administration af Det Europæiske Fællesskabs forordninger om  

 markedsordninger  

 for landbrugsvarer m.v.
 § 24.  

  

 Bekendtgørelsen træder i kraft den 9. september 2000 og har virkning for  

 ansøgning om hektarstøtte og anmeldelse af foderarealer for produktionsåret  

 2001/2002 (høsten 2001) og efterfølgende produktionsår.
Stk. 2.  

  

 Samtidig ophæves  

 bekendtgørelse nr. 975 af 10. december 1999 om ydelse af støtte til  

 producenter  

 af visse markafgrøder.
Bekendtgørelsen finder dog fortsat anvendelse for  

 afgørelser vedrørende ansøgninger om støtte for produktionsåret 2000/2001  

 (høsten 2000).
Ministeriet for Fødevarer, Landbrug og  

 Fiskeri, den 30. august 2000 Ritt Bjerregaard /Niels Sønderbye 1)  Bekendtgørelsen indeholder  

 bestemmelser, som er  

 nødvendige for anvendelsen af følgende forordninger:
 Rådets  

 forordning (EF) nr. 1251/1999 af 17. maj 1999 om indførelse af en  

 støtteordning  

 for producenter af visse markafgrøder med senere ændringer.
 Rådets  

 forordning (EF) nr. 1259/1999 af 17. maj 1999 om fastlæggelse af fælles  

 regler  

 for den fælles landbrugspolitiks ordninger for direkte støtte.
 Rådets  

 forordning (EF) nr. 1254 af 17. maj 1999 om den fælles markedsordning for  

 oksekød.
 Rådets  

 forordning (EØF) nr. 3508/92 af 27. november 1992 om et integreret system for  

 forvaltning og kontrol af visse EF-støtteordninger med senere ændringer.
 Kommissionens  

 forordning (EØF) nr. 3887/92 af 23. december 1992 om  

 gennemførelsesbestemmelser  

 for det integrerede system for forvaltning og kontrol af visse  

 EF-støtteordninger med senere ændringer.
 Kommissionens  

 forordning (EF) nr. 2316/1999 af 22. oktober 1999 om  

 gennemførelsesbestemmelser  

 til Rådets forordning (EF) nr. 1251/1999 om indførelse af en støtteordning  

 for  

 producenter af visse markafgrøder.
 Kommissionens  

 forordning (EF) nr. 2461/1999 af 19. november 1999 om  

 gennemførelsesbestemmelser til Rådets forordning (EF) nr. 1251/1999, for så  

 vidt angår anvendelsen af udtagne landbrugsarealer med henblik på produktion  

 af  

 råvarer til fremstilling i EF af produkter, som ikke primært er bestemt til  

 konsum eller foderbrug med senere ændringer.
 Kommissionens  

 forordning (EF) nr. 745/2000 af 10. april 2000 om fravigelses af forordning  

 (EF) nr. 2316/1999 om gennemførelsesbestemmelser til Rådets forordning (EF)  

 nr.  

 1251/1999 for så vidt angår udtagne arealer.
