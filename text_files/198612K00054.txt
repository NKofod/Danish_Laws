Nr LSF 54 Forslag til Lov om ændring af lov om social bistand, lov om styrelse af  

 sociale og visse sundhedsmæssige anliggender, og af lov om sygehusvæsenet  

 (Behandlingsinstitutioner for personer med alkoholproblemer) Fremsat af socialministeren (Mimi Stilling Jakobsen) den 17. oktober 1986 § 1 I lov om social bistand, jfr. lovbekendtgørelse nr. 413 af 5. juli 1984, som senest ændret ved lov nr. 250 af 22. maj 1986 foretages følgende ændringer:
 1. Efter § 118 indsættes:
 »Behandlingsinstitutioner for personer med alkoholproblemer.
§ 119. Amtsrådet skal sørge for, at der er mulighed for optagelse i behandlingsinstitutioner for personer med alkoholproblemer i det omfang, behandlingen ikke finder sted på psykiatriske sygehuse eller afdelinger.
Stk. 2. Amtsrådet kan indgå aftale med en privat institution eller forening om driften af behandlingsinstitutioner for personer med alkoholproblemer.
§ 120. Amtsrådet skal påse, at planer for oprettelse eller ændring af behandlingsinstitutioner for personer med alkoholproblemer er i overensstemmelse med regler, der er udarbejdet af socialministeren.
§ 121. Amtsrådet fører tilsyn med behandlingsinstitutioner for personer med alkoholproblemer i amtskommunen.
§ 122. Amtsrådet fastsætter regler om optagelse i behandlingsinstitutioner for personer med alkoholproblemer.
Behandling i et alkoholambulatorium skal ydes til enhver, der selv henvender sig eller henvises fra offentlige myndigheder.
Stk. 2. Ved hver optagelse i en behandlingsinstitution, der ikke må anses for ganske kortvarig, iværksættes der i fornødent omfang et samarbejde med det sociale udvalg i opholdskommunen med henblik på behovet for andre støtteforanstaltninger over for den, der er optaget, og dennes familie.
Stk. 3. Behandling på institutioner for personer med alkoholproblemer er vederlagsfri, uanset hvor personen bor.
Ved indlæggelse på et behandlingshjem uden for den amtskommune, hvor personen bor, kan bopælsamtskommunen afkræves de med behandlingen forbundne udgifter.
Stk. 4. Til behandling på institutioner for personer med alkoholproblemer ydes der befordring eller befordringsgodtgørelse efter reglerne herom i lov om sygehusvæsenet.« 2. I § 135, stk. 1, indsættes som 3. pkt.:
»Udgifterne vedrørende de behandlingsinstitutioner for personer med alkoholproblemer, der er nævnt i § 119, afholdes endeligt af amtskommunen.« § 2 I lov om styrelse af sociale og visse sundhedsmæssige anliggender, jfr. lovbekendtgørelse nr. 526 af 13. august 1986 indsættes i § 16, stk. 2, efter »sygesikringsopgaver«: »og opgaver  

 vedrørende behandlingsinstitutioner for personer med alkoholproblemer«.
§ 3 I lov om sygehusvæsenet, jfr. lovbekendtgørelse nr. 476 af 7.
 november 1985 ophæves § 16.
§ 4 Loven træder i kraft den 1. januar 1987.
BEMÆRKNINGER TIL LOVFORSLAGET Ved kgl. resolution af 29. juni 1983, jfr. bekendtgørelse nr. 387 af 30. juni 1983, overførtes fra indenrigsministeriet til socialministeriet sager vedrørende foranstaltninger mod alkohol- og narkotikamisbrug med undtagelse af lov om euforiserende stoffer og § 5 a i lov om udøvelse af lægegerning samt sager vedrørende de i lov om sygehusvæsenet kap.
IV (§ 16) omhandlede behandlingsinstitutioner for alkoholskadede.
Endvidere blev alkohol- og narkotikarådet overført til socialministeriet.
Herved blev det overordnede ansvar for forebyggelse og behandling af alkohol- og stofmisbrug indpasset under socialministeriet i tæt sammenhæng med ministeriets øvrige opgaver.
Som en konsekvens af opgaveomlægningen foreslås bestemmelserne i sygehuslovens § 16 om behandlingsinstitutioner for alkoholskadede overført til bistandsloven og den sociale styrelseslov.
Lovforslaget medfører således ingen realitetsændringer i forhold til gældende lovgivning.
Amtskommunerne vil fortsat have ansvaret for driften af behandlingsinstitutioner for alkoholskadede, og med henblik på en fleksibel administration af alkoholområdet kan amtskommunerne vælge om forvaltningen af alkoholspørgsmål skal henlægges til sygehusudvalget eller til social- og sundhedsudvalget.
Efter ophævelsen af sygehuslovens § 16 er planlægningen af behandlingsinstitutioner for alkoholskadede omfattet af den sociale styrelseslovs planlægningsbestemmelse (§ 26), således at socialministeriet kan fastsætte, at den pågældende planlægning skal indgå i den sociale og sundhedsmæssige planlægning.
Lovforslaget medfører ingen økonomiske konsekvenser for staten eller amtskommunerne.
Lovforslaget har været forelagt Amtsrådsforeningen i Danmark, Københavns og Frederiksberg kommuner, indenrigsministeriet, finansministeriet og justitsministeriet.
Bemærkninger til lovforslagets enkelte bestemmelser Til § 1 Til nr. 1 (§ 119) Den foreslåede bestemmelse svarer til sygehuslovens § 16, stk. 1 og 2.
(§ 120) Den foreslåede bestemmelse er en konsekvens af, at bestemmelsen i sygehuslovens § 16, stk. 4, om planer for driften af alkoholinstitutioner indpasses i social- og sundhedsplanerne.
(§ 121) Tilsynsbestemmelsen er i overensstemmelse med de gældende regler i bistandsloven.
(§ 122) Den foreslåede bestemmelse svarer til den gældende ordning efter sygehuslovens § 16, stk. 3. Den enkelte kan selv henvende sig om behandling i et alkoholambulatorium, medens optagelse i et behandlingshjem normalt er betinget af henvisning fra sygehuse, praktiserende læger, social- og sundhedsforvaltninger m.v.
De nærmere visitationsregler fastsættes af amtsrådet.
Behandlingen er i overensstemmelse med sygehuslovens § 16, stk. 3, gratis.
Der ydes befordring eller befordringsgodtgørelse efter de hidtil gældende regler i sygehusloven.
Herudover foreslås indsat en bestemmelse om, at der ved en optagelse, der ikke er ganske kortvarig, i fornødent omfang iværksættes samarbejde med det sociale udvalg i opholdskommunen så vidt muligt efter aftale med den enkelte.
Der lægges herved vægt på, at der sker en samordning af de forskellige støtteforanstaltninger, der er behov for at iværksætte navnlig over for ægtefælle og børn.
Til nr. 2 Bestemmelsen er i overensstemmelse med den gældende finansieringsordning efter sygehusloven, hvorefter udgifterne til behandlingsinstitutioner for alkoholskadede endeligt afholdes af amtskommunen.
Til § 2 Forslaget svarer til den nugældende ordning efter sygehusloven, hvorefter amtskommunerne selv kan bestemme, hvilket stående udvalg, der skal varetage opgaverne vedrørende behandlingsinstitutioner for alkoholskadede.
Til § 3 Forslaget er en konsekvens af opgaveomlægningen.
Til § 4 Det foreslås, at loven træder i kraft den 1. januar 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 Lov om social bistand.
 1. Efter § 118 indsættes:
 »Behandlingsinstitutioner for personer med alkoholproblemer.
§ 119. Amtsrådet skal sørge for, at der er mulighed for optagelse i behandlingsinstitutioner for personer med alkoholproblemer i det omfang, behandlingen ikke finder sted på psykiatriske sygehuse eller afdelinger.
Stk. 2. Amtsrådet kan indgå aftale med en privat institution eller forening om driften af behandlingsinstitutioner for personer med alkoholproblemer.
§ 120. Amtsrådet skal påse, at planer for oprettelse eller ændring af behandlingsinstitutioner for personer med alkoholproblemer er i overensstemmelse med regler, der er udarbejdet af socialministeren.
§ 121. Amtsrådet fører tilsyn med behandlingsinstitutioner for personer med alkoholproblemer i amtskommunen.
§ 122. Amtsrådet fastsætter regler om optagelse i behandlingsinstitutioner for personer med alkoholproblemer.
Behandling i et alkoholambulatorium skal ydes til enhver, der selv henvender sig eller henvises fra offentlige myndigheder.
Stk. 2. Ved hver optagelse i en behandlingsinstitution, der ikke må anses for ganske kortvarig, iværksættes der i fornødent omfang et samarbejde med det sociale udvalg i opholdskommunen med henblik på behovet for andre støtteforanstaltninger over for den, der er optaget, og dennes familie.
Stk. 3. Behandling på institutioner for personer med alkoholproblemer er vederlagsfri, uanset hvor personen bor.
Ved indlæggelse på et behandlingshjem uden for den amtskommune, hvor personen bor, kan bopælsamtskommunen afkræves de med behandlingen forbundne udgifter.
Stk. 4. Til behandling på institutioner for personer med alkoholproblemer ydes der befordring eller befordringsgodtgørelse efter reglerne herom i lov om sygehusvæsenet.« 2. I § 135, stk. 1, indsættes som 3. pkt.:
»Udgifterne vedrørende de behandlingsinstitutioner for personer med alkoholproblemer, der er nævnt i § 119, afholdes endeligt af amtskommunen.« --/ § 135. Staten refunderer 75 pct. af amtskommunens udgifter vedrørende  

 forsorgshjem m.v., jfr. §§ 105-111. Socialministeren kan bestemme, at  

 udgifterne vedrørende en institution, der er beregnet til midlertidigt  

 opholdssted for hjemløse, i særlige tilfælde afholdes fuldt ud staten.
/-- § 2 Lov om styrelse af sociale og visse sundhedsmæssige anliggender.
 1. I § 16, stk. 2, indsættes efter »sygesikringsopgaver«:
»og opgaver vedrørende behandlingsinstitutioner for personer med alkoholproblemer«.
--/ § 16. Amtsrådet nedsætter i overensstemmelse med § 17, stk. 1, i lov om  

 kommunernes styrelse et udvalg til forvaltning af amtskommunens sociale og  

 sundhedsmæssige anliggender uden for sygehusvæsenet.
 Stk. 2. Det kan i amtskommunens styrelsesvedtægt bestemmes, at  

 sygesikringsopgaver henlægges til et andet stående udvalg end det i stk. 1  

 nævnte.
 Stk. 3. Indenrigsministeren kan efter aftale med socialministeren  

 stadfæste bestemmelser i amtskommunens styrelsesvedtægt, hvorved stk. 1 og §  

 17, stk. 1, 1. pkt., som led i en forsøgsordning fraviges.
/-- § 3 Lov om sygehusvæsenet.
 1. § 16 ophæves.
--/ § 16. Amtskommunerne driver behandlingsinstitutioner for alkoholskadede i  

 det omfang, behandlingen ikke finder sted på psykiatriske hospitaler eller  

 afdelinger.
 Stk. 2. En amtskommune kan indgå aftale med en privat institution eller  

 forening om driften af behandlingsinstitutioner for alkoholskadede.
Stk. 3. Behandling på institutioner for alkoholskadede er vederlagsfri,  

 uanset hvor patienten bor.
Ved indlæggelse på et behandlingshjem uden for den  

 amtskommune, hvor patienten bor, kan bopælsamtskommunen afkræves de med  

 behandlingen forbundne udgifter.
Stk. 4. Hver amtskommune udarbejder en plan for driften af  

 behandlingsinstitutioner for alkoholskadede og reviderer planen i det omfang,  

 udviklingen gør dette nødvendigt.
I planen tages stilling til antallet af  

 behandlingsinstitutioner og til samarbejdet mellem  

 behandlingsinstitutionerne, det øvrige sygehusvæsen og sundheds- og  

 socialvæsenet.
Planen og revisioner af denne skal godkendes af  

 indenrigsministeren.
Planer fra amtskommuner i hovedstadsområdet skal  

 forinden fremsendelsen til indenrigsministeriet forelægges hovedstadsrådet  

 til udtalelse.
Indenrigsministeren udfærdiger vejledende retningslinier for  

 udarbejdelsen af planen.
