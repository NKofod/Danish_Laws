 Efter indstilling af naturfredningsrådet fastsætter statsministeriet i  

 henhold til lov om naturfredning af 7. maj 1937 § 28 følgende bestemmelser  

 vedrørende den Københavns Universitet tilhørende Allindelille fredskov, matr.  

 nr. 29 af Allindelille, Haraldsted sogn, Sorø amt:
 1. Plukning og opgravning af planter er forbudt.
 2. Færdsel uden for veje, vejspor og stier er forbudt.
 3. Nåletræer må ikke plantes eller sås.
4. Indenfor den del af skoven, der afmærkes ved  

 cementpæle forsynede med krone og nummer, skal ved skovbehandlingen  

 tilstræbes bevarelse, sikring og udvikling af den oprindelige flora og det  

 til denne knyttet dyreliv.
Det påhviler derfor indtil videre  

 naturfredningsrådet efter samråd med skovbestyrelsen at påbyde alle dertil  

 sigtende foranstaltninger og at overvåge disses udførelse.
 5. Naturfredningsrådet og den af Københavns  

 universitets professorer i de botaniske fag, hvem tilsyn med Allindelille  

 fredskov er overdraget kan bevilge undtagelser fra bestemmelserne i punkt 1  

 og 2, når videnskablige eller undervisningsmæssige grunde taler herfor.
 Overtrædelse af nærværende bekendtgørelse straffes i henhold til  

 naturfredningslovens § 34 med bøder.
 Statsministeriet, den 17. april 1953.
