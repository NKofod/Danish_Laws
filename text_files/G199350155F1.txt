Formålet med registeret er at behandle data vedrørende ansøgere til de grundlæggende social- og sundhedsuddannelser, at registrere skolens elever og behandle data vedrørende elevernes uddannelsesforløb i såvel uddannelsernes teori som praksisdel, at udskrive data vedrørende eleverne til brug i administration af undervisning og prøver/eksamen, samt at registrere skolens fastansatte og eksterne personale med henblik på arbejdstilrettelæggelse og honorarudbetaling.
Personkreds: Registeret må kun indeholde oplysninger om ansøgere, der har søgt optagelse på skolen og elever, der er i færd med at gennemføre eller har gennemført en uddannelse på skolen.
Registeret må endvidere indeholde oplysninger om personale, der er eller har været ansat på skolen.
Derudover må registeret indeholde oplysninger om personer, der er eller har været tilknyttet skolen som eksterne undervisere eller censorer.
 Ikrafttrædelsesdato: 14/06/1993.
