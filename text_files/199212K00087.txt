Nr LSF 87 Forslag til Lov om folkehøjskoler, efterskoler, husholdningsskoler og  

 håndarbejdsskoler Fremsat af kulturministeren (Grethe Rostbøll) den 5. november 1992 Kapitel 1 Formål og virksomhed § 1. Folkehøjskoler, efterskoler, husholdningsskoler og  

 håndarbejdsskoler (frie kostskoler) skal være selvejende institutioner.
 Stk. 2. Skolerne kan drives sammen med anden skoleform omfattet af  

 denne lov eller undervisningsvirksomhed støttet efter anden lovgivning.
§ 2. Folkehøjskoler tilbyder voksne elever undervisning og samvær  

 på kurser, hvor formålet er folkeoplysning.
Undervisningen er af  

 almendannende karakter.
Enkelte fag eller faggrupper kan have en fremtrædende  

 plads.
 Stk. 2. Ungdomshøjskoler er folkehøjskoler for unge elever.
 § 3. Efterskoler tilbyder unge elever undervisning og samvær på  

 kurser, hvor formålet er elevernes hele menneskelige udvikling og modning  

 samt deres almene opdragelse og uddannelse.
 Stk. 2. Skolen kan afholde folkeskolens afsluttende prøver efter  

 folkeskolens regler.
§ 4. Husholdningsskoler og håndarbejdsskoler tilbyder unge og  

 voksne elever undervisning og samvær på almendannende kurser, hvor formålet  

 er folkeoplysning.
Husholdnings- og håndarbejdsfag har en fremtrædende plads  

 i undervisningen.
 Stk. 2. Skolen kan afholde folkeskolens afsluttende prøver efter  

 folkeskolens regler.
Stk. 3. Skolen kan tilbyde uddannelser inden for de i stk. 1  

 nævnte områder.
Kulturministeren fastsætter regler herom.
 § 5. Skolen kan tilbyde specialundervisning og anden  

 specialpædagogisk støtte.
 § 6. Skolen kan optage elever, der ikke bor på skolen.  

 Kulturministeren fastsætter regler herom.
 § 7. Skolen udsteder efter anmodning bevis for deltagelse til  

 elever, der har afsluttet et kursus på mindst fem uger.
 § 8. Skolen giver kommuner, hvori undervisningspligtige elever er  

 tilmeldt folkeregistret, meddelelse om optagelse og kursets varighed, samt  

 hvis eleverne forlader skolen inden kursets afslutning eller ikke opfylder  

 undervisningspligten.
 § 9. Kulturministeren kan fravige lovens bestemmelser for at  

 fremme forsøg.
Kapitel 2 Godkendelse og tilsyn m.v.
§ 10. Kulturministeren godkender en skole, 1) hvis vedtægter er godkendt af kulturministeren, 2) som har en skolekreds, der står bag skolens oprettelse og virksomhed, 3) som råder over egnede og tilstrækkelige elevværelser, forstander- og  

 lærerboliger, kostforplejnings- og opholdsareal, undervisningslokaler og  

 udstyr, og 4) som kan begynde sin virksomhed på et rimeligt økonomisk grundlag.
 Stk. 2. Kulturministeren fastsætter regler om betingelserne i stk.  

 1, herunder om vedtægternes indhold.
 Stk. 3. Kulturministeren fastsætter regler om ansøgningsfrister og  

 ansøgningsprocedure.
§ 11. Kulturministeren kan tilbagekalde godkendelsen af en skole, 1) som ikke opfylder betingelserne i § 10, stk. 1, nr. 1-3 eller regler  

 herom fastsat efter § 10, stk. 2, 2) hvis undervisning ikke er i overensstemmelse med §§ 2-4, eller 3) hvis undervisning eller øvrige forhold findes åbenbart i strid med  

 sædvanlig praksis for skoleformen.
 Stk. 2. Tilbagekaldelse efter stk. 1, nr. 3, forudsætter drøftelse  

 med skoleformens forening.
 § 12. Den overordnede ledelse af skolen varetages af en  

 bestyrelse, der er ansvarlig over for skolekredsen og kulturministeren.
 Stk. 2. Den daglige ledelse varetages af en forstander.
 § 13. Kulturministeren fører tilsyn med skolen og kan indhente de  

 nødvendige oplysninger til brug herfor og kan herudover indhente oplysninger  

 om økonomiske forhold samt statistiske oplysninger.
Kapitel 3 Statstilskud til skolens drift § 14. Staten yder tilskud til drift af skoler, der opfylder  

 betingelserne i §§ 17-21, stk. 1, og regler fastsat efter disse bestemmelser.  

 Tilskud ydes som refusionstilskud, tilskud til undervisning af svært  

 handicappede elever og rammetilskud.
 Stk. 2. Tilskud skal anvendes til virksomhed efter denne lov, og  

 skolen skal have andre indtægter.
Stk. 3. Skolen kan miste retten til tilskud, hvis den fastsætter  

 elevbetalingen væsentligt over gennemsnittet for skoleformen.
Spørgsmålet  

 drøftes forinden med skoleformens forening.
 § 15. Kulturministeren fastsætter regler om beregning af tilskud  

 til skoler, som drives sammen med undervisningsvirksomhed støttet efter anden  

 lovgivning.
 § 16. Skolernes regnskabsår og tilskudsår er finansåret.
 Stk. 2. Kulturministeren fastsætter regler om opstilling, revision  

 og indsendelse af regnskaber samt om attestation af oplysninger til beregning  

 af rammetilskud.
 Stk. 3. Revision m.v. udføres af en statsautoriseret eller  

 registreret revisor.
 § 17. Et kursus skal vare mindst en uge og indeholde mindst fem  

 hele undervisningsdage i hver uge.
 Stk. 2. Skolen skal gennemføre mindst et kursus på mindst 20 uger  

 eller to kurser hver på mindst 12 uger i tilskudsåret.
 Stk. 3. Skolen skal udarbejde en plan for sin overordnede  

 kursusvirksomhed og en detaljeret undervisningsplan for det enkelte kursus.  

 Kulturministeren fastsætter regler om planerne, herunder om opgørelse af  

 ugetallet samt om mindste antal undervisningstimer pr. uge.
§ 18. Skolen skal have mindst 24 årselever, jf. § 19, som  

 gennemsnit af årselevtallet i de tre seneste tilskudsår.
Kulturministeren kan  

 i særlige tilfælde fravige denne betingelse.
 Stk. 2. Har skolen mindre end 36 undervisningsuger i tilskudsåret,  

 nedsættes kravet forholdsmæssigt.
 § 19. Skolens årselevtal er summen af elevtallet i hver  

 undervisningsuge i tilskudsåret divideret med 40.
 Stk. 2. Der medregnes elever på kurser, der er gennemført med  

 mindst de samme ti elever, der opfylder betingelserne i stk. 3.
 Stk. 3. Der medregnes elever, der opfylder følgende betingelser  

 ved kursets start:
 1) Elever på folkehøjskoler skal være fyldt 17 1/2 år.
 2) Elever på ungdomshøjskoler skal være fyldt 16 1/2, men ikke 19 år.
3) Elever på efterskoler skal have afsluttet syv års skolegang eller være  

 fyldt 14 år.
Elever, der er fyldt 18, men ikke 19 år kan i særlige tilfælde  

 medregnes efter regler fastsat af kulturministeren.
 4) Elever på husholdningsskoler og håndarbejdsskoler skal have afsluttet  

 ni års skolegang eller være fyldt 16 år.
 Stk. 4. Kulturministeren fastsætter regler om medregning af  

 elever, der:
1) ikke er danske statsborgere, 2) kun deltager i en del af kursusperioden, eller 3) er bevilget hel eller delvis friplads af skolen.
 Stk. 5. Kulturministeren fastsætter regler om medregning med  

 begrænset vægt af elever, der ikke bor på skolen.
§ 20. For forstander og lærere skal løn- og ansættelsesvilkår være  

 i overensstemmelse med regler udarbejdet af finansministeren eller den,  

 finansministeren bemyndiger hertil.
Der skal foreligge skriftlig kontrakt om  

 vilkårene.
 § 21. Forstander og lærere skal af skolen være indmeldt i  

 Pensionskassen for højskoler, landbrugsskoler og husholdningsskoler m.v.  

 eller Efterlønskassen for lærere i friskolen og efterskolen, jf. stk. 2, hvis  

 de kan optages efter vedtægterne, med mindre det over for pensionskassens  

 bestyrelse er godtgjort, at de på anden måde er sikret passende pension.
 Stk. 2. Pension til forstandere og lærere afholdes af de i stk. 1  

 nævnte pensionskasser.
 Stk. 3. Regler om pensionskasserne fastsættes i vedtægter godkendt  

 af kulturministeren og finansministeren.
 Stk. 4. Staten yder tilskud til pensionskasserne efter regler  

 fastsat i vedtægterne.
Refusionstilskud § 22. Staten yder refusionstilskud med 85 pct. af udgifter til:
 1) Renter af lån til finansiering af etableringsudgifter pålagt af en  

 offentlig myndighed.
 2) Renter af lån godkendt af kulturministeren med pant i faste ejendomme  

 ejet af skolen.
 Stk. 2. Til skoler med undervisning i mindre end 36 uger i  

 tilskudsåret nedsættes tilskuddet forholdsmæssigt.
Stk. 3. Tilskud beregnes og udbetales på grundlag af skolens  

 årsregnskab.
Kulturministeren fastsætter regler om tilskud, herunder  

 udbetaling af forskud.
Tilskud til undervisning af svært handicappede elever § 23. Staten yder tilskud til dækning af ekstraudgifter godkendt  

 af Kulturministeriet til lærertimer og hjælpemidler til elever med svære  

 handicap.
 Stk. 2. Tilskuddet fastsættes på de årlige bevillingslove og  

 reguleres ud fra antallet af elever, der ydes tilskud til, og det faktiske  

 tilskud pr. elev.
Rammetilskud § 24. Staten yder rammetilskud til driftsudgifter, som ikke er  

 omfattet af §§ 22-23.
 § 25. Bevilling til rammetilskud fastsættes for hver skoleform som  

 gennemsnit af årselevtal i de to seneste år før tilskudsåret gange et  

 gennemsnitligt tilskud pr. årselev (takstbeløb). Bevilling og takstbeløb  

 fastsættes på de årlige bevillingslove.
 Stk. 2. Af bevillingen afsættes på de årlige bevillingslove et  

 særligt tilskud til specialundervisning og anden specialpædagogisk støtte,  

 som fordeles efter ansøgning mellem skoler, der har elever med behov for  

 støtte.
 § 26. Skolens tilskud fastsættes som gennemsnit af dens  

 fordelingstal i de to seneste år før tilskudsåret gange en reguleringsfaktor.  

 Reguleringsfaktoren udtrykker forholdet mellem bevillingen med fradrag af  

 tilskud afsat efter § 25, stk. 2, og summen af skolernes gennemsnitlige  

 fordelingstal i de to seneste år før tilskudsåret.
Stk. 2. Skolens fordelingstal er dens normerede arbejdstimetal  

 gange dens udgift til lærerløn pr. løntime.
Hertil lægges et beløb pr. skole  

 og et beløb pr. årselev.
 Stk. 3. Kulturministeren fastsætter regler om beregning af tilskud  

 og fordelingstal, herunder for skoler oprettet i tilskudsåret eller de to  

 forudgående år og skoler drevet sammen med anden skoleform efter denne lov.
 Stk. 4. Kulturministeren fastsætter regler om standsning af  

 udbetaling af forskud, hvis der ikke er rimelig sikkerhed for skoledriftens  

 fortsættelse.
§ 27. Tilskud beregnes og udbetales på grundlag af skolens  

 årsregnskab.
Kulturministeren fastsætter regler om udbetaling af forskud.
 Stk. 2. Forskud og tilskud reguleres i tilfælde af væsentlige fejl  

 fra skolens side eller ved tilskudsberegningen.
Kapitel 4 Tilskud til efteruddannelse § 28. Staten kan yde tilskud til kurser til efteruddannelse af  

 forstandere og lærere.
 § 29. Staten kan yde tilskud til skolens merudgifter til løn under  

 tjenestefrihed til efteruddannelse for forstander og lærere.
Kapitel 5 Statslån § 30. Staten kan yde lån med indtil 50 pct. af udgiften til  

 opførelse af bygninger og til større ombygninger og forbedringer, herunder  

 større anskaffelser af inventar og undervisningsmateriel i nødvendigt omfang  

 for at bringe skolen i tidssvarende stand.
 Stk. 2. Betingelserne for lån er:
 1) Skolen skal være godkendt, jf. § 10. Lån til opførelse af bygninger kan  

 dog ydes til skoler under oprettelse med godkendte vedtægter, jf. § 10, stk.  

 1, nr. 1.
 2) Udgiften skal være godkendt af kulturministeren.
 3) Skolen skal have tilvejebragt mindst 1/6 af beløbet, jf. nr. 2. I  

 særlige tilfælde kan beløbet tilvejebringes ved lån sikret ved pant i  

 ejendommen efter statslånet og ydet på vilkår godkendt af kulturministeren.
 4) Planer og tegninger skal være godkendt af kulturministeren.
 Stk. 3. Vilkårene for lån er:
 1) Lånet er afdragsfrit.
 2) Lånet forrentes med 4 pct. p.a.
 3) Lånet er uopsigeligt fra statens side, når lånevilkårene overholdes, og  

 bygningen anvendes til det oprindelige formål.
 4) Lånet sikres ved tinglyst oprykkende panteret i bygningerne med grund  

 og tilbehør inden for 5/6 af ejendommens værdi.
 § 31. Staten kan yde lån med indtil 50 pct. til køb af ejendom til  

 brug for en skole.
Stk. 2. Købsvilkår skal være godkendt af kulturministeren.
For  

 lånet gælder i øvrigt betingelser og vilkår som anført i § 30.
 § 32. Staten kan yde lån til omdannelse af en privatejet skole til  

 selvejende institution.
 Stk. 2. For lånet gælder betingelser og vilkår som anført i § 30.
Kapitel 6 Kommunale tilskud § 33. Den kommune eller amtskommune, hvori skolen ligger, kan yde  

 støtte til anlægsudgifter og lignende investeringsudgifter ved skolens  

 etablering og senere udbygning.
 § 34. Den kommune, hvori skolen ligger, eller hvori eleven er  

 tilmeldt folkeregistret, kan yde tilskud til specialundervisning og anden  

 specialpædagogisk støtte.
Kapitel 7 Statslig elevstøtte § 35. Staten yder elevstøtte til at nedbringe elevbetalingen på  

 kurser på mindst to uger.
 § 36. Bevilling til elevstøtte fastsættes for hver skoleform som  

 årselevtal i tilskudsåret gange et gennemsnitligt tilskud pr. årselev  

 (takstbeløb). Bevilling og takstbeløb fastsættes på de årlige bevillingslove.
§ 37. Støtten ydes med et ugentligt beløb, hvis størrelse afhænger  

 af elevens eller elevens forældres økonomiske forhold.
Kulturministeren  

 fastsætter regler om beregning af støttebeløbene og kan fastsætte regler om  

 mindstebeløb for forældrenes egenbetaling på efterskoler.
 Stk. 2. Kulturministeren fastsætter regler om ansøgning, beregning  

 og udbetaling af støtten og kan indhente oplysninger hos skattemyndighederne  

 om indkomst- og formueforhold for forældre til elever, hvis støtte afhænger  

 af forældrenes økonomiske forhold.
 § 38. Elevstøtte ydes til danske statsborgere, som opfylder  

 betingelserne i § 19, stk. 3.
 Stk. 2. Kulturministeren fastsætter regler om støtte til elever,  

 som ikke er danske statsborgere.
 § 39. Staten kan yde støtte til deltagelse i kurser på  

 statsanerkendte folkehøjskoler i andre nordiske lande.
Kapitel 8 Kommunal elevstøtte § 40. Kommunerne yder elevstøtte til elever på efterskoler til at  

 nedsætte elevbetalingen.
Støtten ydes til elever, der opfylder betingelserne  

 i § 19, stk. 3.
 Stk. 2. Støtten ydes med et ugentligt beløb, der fastsættes på de  

 årlige bevillingslove.
 Stk. 3. Kulturministeren fastsætter nærmere regler om beregning af  

 støtten.
 Stk. 4. Statens generelle tilskud til kommunerne for 1993 og  

 følgende år forhøjes med 86,3 mio. kr. i 1992 pris- og lønniveau.
 § 41. Den kommune, hvori eleven er tilmeldt folkeregistret, kan  

 yde støtte til at nedsætte elevbetalingen i alle skoleformer.
Kapitel 9 Kommunale og amtskommunale bidrag for efterskoleelever § 42. Bopælskommunen betaler bidrag til staten for elever under 18  

 år på efterskoler.
 Stk. 2. Bidraget fastsættes på de årlige bevillingslove.
 Stk. 3. Kulturministeren fastsætter regler om opkrævning af  

 bidrag.
 Stk. 4. Bopælskommunen er den kommune, hvori eleven er tilmeldt  

 folkeregistret den 5. september året før opkrævning af bidrag.
 § 43. Bopælsamtskommunen betaler bidrag til staten for elever på  

 efterskoler, for hvem der er godkendt udgifter til lærertimer og hjælpemidler  

 efter § 23, stk. 1.
 Stk. 2. Bidraget fastsættes som statens budgetterede tilskud pr.  

 elev til udgifter efter stk. 1.
 Stk. 3. Kulturministeren fastsætter regler om beregning og  

 opkrævning af bidrag.
 Stk. 4. Bopælsamtskommunen er den amtskommune, hvori  

 bopælskommunen ligger.
 § 44. Bopælskommunen og bopælsamtskommunen kan kræve refusion af  

 bidrag efter §§ 42-43 fra en anden kommune eller amtskommune for elever, som  

 ved beregning af kommunal udligning til kommuner og amtskommuner indgår i  

 folketallet i den anden kommune eller amtskommune.
Kapitel 10 Ikrafttrædelses- og overgangsbestemmelser § 45. Loven træder i kraft den 1. januar 1994, jf. dog stk. 2-3.
 Stk. 2. For skoler, der ved lovens ikrafttræden er godkendt som  

 privatejede, har kravet i § 1, stk. 1, om status som selvejende institution  

 virkning fra ejerskifte.
 Stk. 3. For skoler, der ved lovens ikrafttræden er godkendt uden  

 skolekreds, har bestemmelsen i § 10, stk. 1, nr. 2, virkning fra 1. januar  

 1999.
 § 46. Kulturministeren kan fastsætte regler om overgangstilskud i  

 højst tre år fra 1. januar 1994 til skoler, hvis rammetilskud er nedsat  

 væsentligt i forhold til rammetilskud beregnet efter regler gældende for  

 1993, samt til skoler, der ved lovens ikrafttræden har særligt store udgifter  

 til skatter og afgifter.
 Stk. 2. Overgangstilskud afsættes af bevillingen til rammetilskud.
 § 47. Følgende bestemmelser ophæves:
 1) Lov om folkehøjskoler, husholdningsskoler og efterskoler, jf.  

 lovbekendtgørelse nr. 661 af 26. oktober 1988.
 2) Lov om statsstøtte til visse private skoler, jf. lovbekendtgørelse nr.  

 659 af 25. oktober 1988.
 Stk. 2. Bestemmelsen om rettighedsgivende undervisning i §1, stk.  

 2, i den i stk. 1, nr. 1, nævnte lov bevarer sin gyldighed for den  

 folkehøjskole, der har tilladelse til at tilbyde sådan undervisning ved  

 lovens ikrafttræden.
 Stk. 3. Bestemmelsen om skoler uden elevkollegium i § 5, stk. 1,  

 2. punktum, i den i stk. 1, nr. 1, nævnte lov bevarer sin gyldighed for  

 skoler, der er godkendt uden elevkollegium ved lovens ikrafttræden.
 Stk. 4. Bestemmelsen om mindste årselevtal i § 11, stk. 1, nr. 2,  

 i den i stk. 1, nr. 1, nævnte lov bevarer sin gyldighed indtil 1. januar 1999  

 for skoler, der er godkendt ved lovens ikrafttræden.
 Stk. 5. Bestemmelsen om fravigelse af krav til kursuslængder i §  

 11, stk. 3, i den i stk. 1, nr. 1, nævnte lov bevarer sin gyldighed for  

 skoler, der ved lovens ikrafttræden var fritaget for kravet.
 Stk. 6. Bestemmelsen om refusionstilskud til udgifter til faste  

 lejemål i § 3 a, stk. 1, nr. 2, i den i stk. 1, nr. 2, nævnte lov bevarer sin  

 gyldighed for lejemål godkendt ved lovens ikraftræden.
 Stk. 7. Bestemmelsen om modregning i statstilskud i § 4, stk. 3, i  

 den i stk. 1, nr. 2, nævnte lov bevarer sin gyldighed for privatejede skoler.
 § 48. Loven gælder ikke for Grønland og Færøerne, men  

 bestemmelserne om håndarbejdsskoler og efterskoler kan ved kongelig anordning  

 sættes i kraft for Færøerne med de afvigelser, som Færøernes særlige forhold  

 tilsiger.
Bemærkninger til lovforslaget Almindelige bemærkninger Lov om statstilskud til folkehøjskoler og landbrugsskoler af 12. april  

 1892 fastslog det liberale, overordnede støtteprincip mellem stat og frie  

 kostskoler, at staten på visse betingelser yder tilskud til skolernes drift,  

 men i øvrigt overlader til skolerne at bestemme deres idegrundlag og - inden  

 for almindeligt anerkendte retningslinier inden for skoleformen - deres  

 pædagogiske praksis.
 Lov nr. 310 og 311 af 4. juli 1942 om henholdsvis husholdningsskoler og  

 folkehøjskoler og landbrugsskoler fastlagde princippet, at skolerne forud for  

 starten af deres virksomhed skal være godkendt af ministeren og derefter skal  

 opfylde yderligere betingelser for tilskud.
 Disse principper er kommet til udtryk i den efterfølgende lovgivning om  

 frie kostskoler, senest:
 Lov nr. 337 af 18. juni 1969 om statsstøtte til visse private skoler (  

støtteloven ), jf. lovbekendtgørelse nr. 659 af 25. oktober 1988, som  

 ændret ved lov nr. 411 af 6. juni 1991 (friskoleloven) og lov nr. 353 af 14.  

 maj 1992 (ændring af gymnasieloven).
 Friskoleloven udtager friskoler, private grundskoler og private  

 grundskolekursus af støtteloven fra 1. januar 1992. Ændringen af  

 gymnasieloven udtager private gymnasieskoler, private studenterkursus og  

 private kursus til højere forberedelseseksamen samt landbrugsskoler fra 1.  

 januar 1993.
 Lov nr. 259 af 4. juni 1970 om folkehøjskoler, landbrugsskoler,  

 husholdningsskoler og efterskoler ( højskoleloven ), jf.  

 lovbekendtgørelse nr. 661 af 26. oktober 1988, som ændret ved lov nr. 371 af  

 6. juni 1991 (landbrugsuddannelsesloven) og lov nr. 387 af 20. maj 1992  

 (elevstøtte- og bidragsloven).
 Højskoleloven etablerede lovfællesskab mellem højskoler, landbrugsskoler,  

 husholdningsskoler og efterskoler.
 Landbrugsuddannelsesloven udtager landbrugsskoler af højskoleloven (og  

 reelt af støtteloven) fra 1. januar 1992. Elevstøtte- og bidragsloven  

 indfører fra 1993 obligatorisk kommunal elevstøtte til elever på efterskoler  

 samt kommunal og amtskommunal bidragsordning til staten for elever på  

 efterskoler.
Støtteloven Støtteloven betød i 1969 harmonisering og forenkling, idet den med sit  

 refusionstilskud på 85 pct. af skolens faktisk afholdte udgifter (inden for  

 otte udgiftsgrupper) afløste ikke mindre end ni støtteordninger.
Ulempen var de fastsatte begrænsninger i udgiftsgrupperne, fordi  

 uudnyttede tilskudsmuligheder ikke kunne overføres fra gruppe til gruppe  

 eller fra år til år.
Ordningen begrænsede dermed skolens muligheder for at  

 disponere på længere sigt og indbød ikke til god økonomisering.
Støtteloven blev derfor ændret.
Lov nr. 230 af 22. april 1987 indførte fra  

 1988 rammetilskud til henholdsvis lærerløn og øvrige udgifter.
Bevilling til  

 rammetilskud fastsættes som et gennemsnitligt tilskud pr. elev gange  

 årselevtal.
Bevillingen fordeles på grundlag af skolernes fordelingstal (i  

 støtteloven benævnt udgiftsbehov) fastsat efter objektive kriterier.  

 Refusionstilskud omfatter herefter kun visse udgifter vedrørende bygninger og  

 undervisning af svært handicappede elever.
 Rammetilskud gav dog snart anledning til problemer, fordi bevillingen både  

 fastsættes og fordeles på grundlag af årselevtal og fordelingstal i  

 tilskudsåret (finansåret). Først efter årets udløb kender stat og skoler  

 udgifterne til rammetilskud og de enkelte skolers tilskud.
Der er altid udsving mellem bevillingen på forslag til finanslov, ved den  

 senere forskudsberegning og ved beregningen af endeligt tilskud.
Der er også  

 altid udsving fra forskud til endeligt tilskud i skolernes samlede  

 fordelingstal og den enkelte skoles fordelingstal fra forskud til endeligt  

 tilskud.
Dertil kommer, at skolens tilskud ikke kun er afhængig af dens eget  

 fordelingstal, men også af skoleformens samlede fordelingstal.
 Disse forhold betyder, at skolens muligheder for at forudse størrelsen af  

 sit tilskud er begrænsede.
Skoleformerne Efterskoleformen har præsteret enestående fremgang fra 104 skoler  

 med 6.750 årselever i skoleåret 1972-73 til 213 skoler og 17.248 årselever i  

 1991. Den stærke fremgang skyldes, at skolerne har formået at skabe og i  

 stigende grad vinde gehør i forældrekredse for deres gode og velfungerende  

 kostskolemiljø og en meningsfuld, spændende undervisning for unge.
Ved en forespørgselsdebat i Folketinget den 1. november 1990 blev der  

 vedtaget en dagsorden, der pålagde regeringen at skabe mere ensartede forhold  

 omkring den kommunale støtte til efterskoleelevers betaling.
Som konsekvens  

 heraf er der ved elevstøtte- og bidragsloven fra januar 1993 indført  

 obligatorisk kommunal elevstøtte til efterskoleelever samt kommunal og  

 amtskommunal bidragsordning til staten for elever på efterskoler.
 Husholdningsskoler og håndarbejdsskoler har gennem de sidste 30 år  

 haft et stabilt årselevtal på ca. 1.100, og antallet af skoler har i de  

 sidste 20 år været ca. 25. I 1991 var der 25 skoler, heraf fem  

 håndarbejdsskoler, med i alt 1.053 årselever, hvortil kommer elever under  

 uddannelse til køkkenassistent under erhvervsuddannelseslovgivningen.
Med højskoleloven blev det muligt at optage andre elever end »unge  

 kvinder«, samt at tilbyde uddannelser på fagområdet og korte kurser.  

 Disse betingelser har bevirket, at ca. 5 pct. af eleverne går på korte  

 kurser, at i alt ca. 35 pct. er under uddannelse på kostforplejningsområdet  

 (køkkenleder eller køkkenassistent), at ca. 25 pct. går på håndarbejdskursus  

 og ca. 35 pct. går på almindeligt husholdningskursus.
Skolerne optager mange  

 voksne elever af begge køn, heraf en del med voksenuddannelsesstøtte.
 Håndarbejdsskolerne er synliggjort i loven i overensstemmelse med det  

 nuværende indhold af en række skolers undervisning og navn.
 For folkehøjskoler har udviklingen været fra 79 skoler og 4.793  

 årselever i 1972/73 til 101 skoler og 6.562 årselever i 1991.
 På dette område har der i de senere år været debat om mål og midler.
 Folketingsbeslutning af 30. maj 1984 om et 10-punktsprogram for  

 voksenundervisning og folkeoplysning lagde op til revision af lovgivningen på  

 folkeoplysnings- og voksenundervisningsområdet samt til nyudvikling af  

 undervisningstilbud for den voksne del af befolkningen.
I punkt 2 siges det: »Folkeoplysningen og folkehøjskolen prioriteres  

 og udvikles under størst mulig selvstændighed i forhold til det  

 offentlige.« I punkt 6 og bemærkningerne hertil siges også, at voksnes økonomiske  

 muligheder for at deltage i voksenundervisning og folkeoplysning, herunder  

 højskoleophold, bør forbedres afgørende.
Bl.a. i lyset af denne folketingsbeslutning udarbejdede et udvalg nedsat  

 af Foreningen for Folkehøjskoler en udredning om folkehøjskolens udvikling og  

 vilkår 1970-87. Den mundede ud i et debatoplæg om mulige lovændringer.
Det  

 blev således nævnt, at formålsbestemmelsens almendannelsesbegreb burde  

 erstattes af ord, som i højere grad hører hjemme i højskoletraditionen.
 Medvirkende årsag til formålsdebatten var nok, at der i perioden 1983-87  

 opstod en række skoleprojekter af specialskolekarakter, dvs. skoler som  

 hovedsagelig henvendte sig til ret snævre specielle grupper, ofte med  

 tydeligt erhvervssigte.
 Udredningen gav udtryk for, at stramning og præcisering af  

 højskolebegrebet »kunne være med til at slå fast, at højskoler er ikke  

 blot det, at nogle mennesker får en god ide, som de gerne vil virkeliggøre,  

 ligegyldig hvad denne ide går ud på«.
 Siden højskoleloven gav mulighed for det i 1970, er de traditionelle  

 »lange« kurser med overvejende vægt på brede almendannende emner  

 blevet suppleret med korte kurser med øget vægt på mere afgrænsede emner.  

 Herudover er folkehøjskolerne blevet et undervisningstilbud for elever, som i  

 en periode har orlov fra deres arbejde og modtager voksenuddannelsesstøtte og  

 dermed har mulighed for at vælge almendannende undervisning.
Lovforslaget Lovforslaget er udtryk for en revision af støtteloven og højskoleloven  

 uden ændring af de grundlæggende principper.
 I lovforslaget samles de to love i een lov, og der lægges vægt på:
 - Stramning af godkendelses- og tilskudsbetingelser.
 - Større budgetsikkerhed for stat og skoler.
 - Udgiftsneutralitet og mindst mulig omflytning af tilskud.
 - Ajourføring.
 - Synliggørelse af specialundervisning.
 - Administrativ forenkling.
 Foreningen for Folkehøjskoler, Foreningen af Frie Ungdoms- og Efterskoler  

 og Foreningen af Husholdningsskoler og Håndarbejdsskoler (skoleformernes  

 foreninger) har deltaget i uformelle, drøftelser forud for udarbejdelse af  

 lovforslaget.
 Et udkast til lovforslaget har været udsendt til høring i de tre  

 foreninger, andre relevante foreninger, ministerier m.v.
 Høringssvarene gav udtryk for generel tilfredshed med udkastet, og nogle  

 ønsker og forslag er indarbejdet i lovforslag og bemærkninger.
Lovforslagets formål Samling i een lov Lovforslaget samler alle lovbestemmelser om frie kostskoler.
Uanset skoleformernes indbyrdes forskellighed er lovfællesskabet fortsat  

 relevant og ikke til hinder for hensyntagen til forskellighederne.
Således er  

 formålsbestemmelser for skoleformerne forskellige.
Regler fastsat af  

 ministeren kan fortsat være forskellige, og skoleformerne har særskilte  

 bevillinger til rammetilskud, refusionstilskud og elevstøtte m.v.
Stramning af godkendelses- og tilskudsbetingelser Godkendelsesbetingelserne er strammet i form af betingelser om skolekreds  

 og økonomisk startgrundlag samt et præciseret lokalekrav.
 Tilskudsbetingelser er strammet ved mindsteårselevtal på 24, gennemførelse  

 af kurser med mindst de samme ti elever, begrænset medregning i årselevtal af  

 elever, der ikke bor på skolen, og et undervisningsår for folkehøjskoler på  

 36 uger.
 Stramningen styrker skoleformen og sikrer et skolemiljø samt et bagland,  

 der står bag skolens oprettelse og drift, også økonomisk.
Større budgetsikkerhed for stat og skoler Efter støtteloven fastsættes bevilling til rammetilskud på grundlag af  

 årselevtal i tilskudsåret (finansåret) og fordeles på grundlag af skolernes  

 fordelingstal i tilskudsåret.
Dermed kender staten først udgifterne til rammetilskud efter årets udløb.  

 Skolerne kender også først deres tilskud efter årets udløb.
Denne  

 uforudsigelighed har været et stort problem.
 Efter lovforslaget fastsættes bevilling til rammetilskud på grundlag af  

 gennemsnit af årselevtal i de to seneste år før tilskudsåret og fordeles  

 efter gennemsnit af skolernes fordelingstal i de samme to år. Ændringer i  

 årselevtal og fordelingstal får altså forsinket virkning.
Tilskud beregnes på grundlag af reviderede årsregnskaber.
Både bevillinger  

 og tilskud til den enkelte skole fastsættes dermed på et så korrekt grundlag  

 som muligt.
 Lovforslaget fjerner en betragtelig del af uforudsigeligheden.  

Staten kender udgifterne til rammetilskud i august-september i  

 tilskudsåret i stedet for som nu i januar året efter.
Finanslovforslag udarbejdes på grundlag af gennemsnit af årselevtal i et  

 kendt og et 25 pct. kendt år.
Regulering på tillægsbevillingslov bliver  

 dermed mindre.
Forskudsbevilling fastsættes på grundlag af gennemsnit af årselevtal i et  

 kendt år og et 75 pct. kendt år.
Allerede før tilskudsåret har staten et ret  

 sikkert skøn over udgifterne.
 Skolen kender sit tilskud i august-september i tilskudsåret i  

 stedet for som nu i januar-februar året efter.
 Udsving mellem forskud og endeligt tilskud bliver mindre, fordi forskud  

 beregnes på grundlag af gennemsnit af et kendt og et 75 pct. kendt år.
Udgiftsneutralitet og omflytning skolerne imellem Som ved indførelsen af rammetilskud fra 1988 er det lovforslagets princip  

 at være udgiftsneutralt og i videst muligt omfang undgå omflytning af tilskud  

 mellem de enkelte skoler.
 Derfor er der kun foreslået enkelte ændringer i tilskudsbestemmelserne  

 begrundet i større budgetsikkerhed for stat og skoler og administrativ  

 forenkling.
Ajourføring Højskoleloven har været i kraft i over 20 år, og der er behov for  

 ajourføring af en række bestemmelser.
 Således er formålsbestemmelserne ændret, og der er åbnet mulighed for at  

 optage flere elever, der ikke bor på skolen, herunder elever, der kun  

 modtager undervisning.
Specialundervisning og anden specialpædagogisk støtte I modsætning til højskoleloven bestemmer lovforslaget udtrykkeligt, at  

 skolerne kan tilbyde specialundervisning og anden specialpædagogisk støtte.
Udover bestemmelsen om refusionstilskud med 100 pct. til undervisning af  

 svært handicappede elever indeholder støtteloven ikke bestemmelser om  

 specialundervisning, men i overensstemmelse med forudsætningerne for loven,  

 godkender ministeriet ekstra løntimer til skoler, der giver  

 specialundervisning.
Timerne indgår i fordelingstal ved beregning af  

 rammetilskud.
 Ekstra løntimer til efterskoleområdet er hidtil kun godkendt til skoler,  

 der helt eller delvist henvender sig til specialundervisningskrævende elever.
 Herudover har kommunerne betalt støttetimer til enkeltintegrerede elever  

 på husholdnings- og håndarbejdsskoler og efterskoler.
 I overensstemmelse med bemærkningerne til elevstøtte- og bidragsloven er  

 bevillingen til rammetilskud til efterskoler forhøjet svarende til  

 kommunernes udgift til støttetimer på 9 mio. kr. (niveau 1990). Alle  

 støttetimer til efterskoler betales herefter af staten.
 I lovforslaget afsættes for alle skoleformer en pulje af  

 rammetilskudsbevillingen til særskilt fordeling til skoler, der har elever  

 med behov for specialundervisning.
 Ministeriet har efter indstilling fra Rådet for pædagogisk  

 udviklingsarbejde for sent udviklede unge iværksat forsøg vedrørende  

 undervisning af sent udviklede unge og deres udslusning til erhvervslivet.  

 Forsøgsvirksomheden ventes afsluttet i foråret 1993. På grundlag af  

 bedømmelse heraf vil der blive taget stilling til tilhørsforhold m.v. for  

 denne »tredie uddannelse«.
Administrativ forenkling Efter lovforslaget skal ministeren ikke længere godkende forstander samt  

 kursusplaner og enkelte kurser.
Det overlades til skolens bestyrelse at vurdere forstanderens  

 kvalifikationer samt at fastsætte kursus- og undervisningsplaner i  

 overensstemmelse med regler fastsat af ministeren.
Overholdelse kontrolleres  

 ved tilsynet.
 Bestemmelsen om refusionstilskud er forenklet, så der ikke ydes tilskud  

 til skatter og tilsvarende afgifter, nye faste lejemål og særlige  

 vedligeholdelsesarbejder.
 Rammetilskud ydes som eet tilskud, og arealbeløb udgår ved beregningen.
Tilskud til forsøg er udgået.
Bevillingen er meget beskeden og  

 bestemmelsen dermed uden større betydning.
Lovforslagets økonomiske og administrative konsekvenser Lovforslaget medfører ikke ændret personaleforbrug eller administrative  

 konsekvenser i øvrigt af betydning for staten.
De ændrede godkendelses- og tilskudsbetingelser er udgiftsneutrale.  

 Kravene om lokaler og økonomisk startgrundlag er i overensstemmelse med  

 praksis.
Begrænset medregning i årselevtal af elever, der ikke bor på skolen,  

 medfører ganske vist i sig selv mindreforbrug, men forventes at modsvares af  

 mertilgang af elever.
 Fastsættelse af bevillinger til rammetilskud på grundlag af gennemsnit af  

 årselevtal i de seneste to år før finansåret betyder mindreforbrug i 1994,  

 fordi årselevtal forventes at være højere i 1994 end gennemsnittet af 1992 og  

 1993. Over en årrække vil omlægningen være udgiftsneutral.
 Fordeling af bevillingen på grundlag af gennemsnit af fordelingstal samt  

 beregning af fordelingstal uden arealbeløb medfører udsving for den enkelte  

 skole.
 Skoler med væsentlige udsving vil blive tilgodeset ved overgangstilskud,  

 som afholdes af rammetilskudsbevillingen og dermed er udgiftsneutrale.
 Omlægningen af refusionstilskud er udgiftsneutral, fordi rammen for  

 godkendelse af lån forhøjes svarende til hidtidige udgifter til lejemål og  

 særlige vedligeholdelsesarbejder og bevillingerne til rammetilskud forhøjes  

 svarende til hidtidige udgifter til skatter.
 For kommuner og amtskommuner vil lovforslaget ikke medføre merudgifter,  

 fordi der allerede efter praksis ydes støtte til etablering og drift af  

 skoler.
Bemærkninger til de enkelte bestemmelser i kapitel 1 Til § 1 I modsætning til højskolelov og støttelov er håndarbejdsskoler udtrykkelig  

 nævnt i loven, som dermed er i overensstemmelse med en række skolers  

 undervisning og navn.
Til § 1, stk. 1 Bestemmelsen om skolernes status afløser højskolelovens § 8, stk. 1, nr.  

 1. I modsætning til højskoleloven stilles der ikke i loven krav om, at  

 skolerne skal være private, selvejende institutioner.
Det vil fremgå af  

 reglerne om vedtægter fastsat efter § 10, stk. 2, at private interesser skal  

 udgøre flertal i skolekreds og bestyrelse.
Til § 1, stk. 2 Støttelovens § 3 f, stk. 4, forudsætter, at en skole kan bestå af to eller  

 flere frie kostskoleformer eller af en fri kostskole og en fri grundskole  

 eller et privat gymnasium.
 Muligheden for »kombinerede skoler« med fælles vedtægter og  

 fælles bestyrelse er bevaret, selv om skoleformerne ikke længere hører under  

 denne lov.
Til § 2 Bestemmelsen angiver formålet for folkehøjskoler og ungdomshøjskoler og  

 afløser højskolelovens § 1.
»Folkeoplysning« er indført for at tydeliggøre sigtet med den  

 almene undervisning.
Dermed anvendes et begreb, som er almindeligt brugt i de  

 vidt forskellige kredse, der står bag skolerne.
Folkehøjskolerne har en fast  

 forankret tradition for oplysning, hvor de fælles menneskelige grundvilkår  

 bliver belyst.
Denne tradition ønskes fastholdt og udbygget til gavn for den  

 enkelte og det folkelige fællesskab.
Tolkning af tilværelsen er en væsentlig  

 del af skolernes virke.
Et højskoleophold består af mere end undervisning.
Dette understreges af  

 »samvær«.
Det er i overensstemmelse med skolernes tradition for  

 kostskoleophold.
Inden for formålet kan enkelte fag eller faggrupper have en fremtrædende  

 plads.
Men det må aldrig blive på bekostning af det folkeoplysende og almene  

 formål.
 Angivelse af den aldersmæssige målgruppe for ungdomshøjskoler er udgået  

 som overflødig ved siden af § 19, stk. 3, nr. 2.
 Af stk. 2, sammenholdt med § 19, stk. 3, nr. 2, fremgår, at  

 ungdomshøjskoler ikke kan tilbyde kurser for andre end denne målgruppe.
Højskolelovens bestemmelse om rettighedsgivende undervisning er udgået.  

 Ministeren har godkendt, at een folkehøjskole tilbyder undervisning og prøver  

 efter lov nr. 335 af 24. maj 1989 om almen voksenuddannelse.
Denne tilladelse  

 forudsættes opretholdt, jf. § 47, stk. 2.
Til § 3 Bestemmelsen er formålsbestemmelsen for efterskoler og afløser  

 højskolelovens § 4.
 Skolerne kan inddrage praktisk arbejde, herunder erhvervsarbejde i  

 undervisningen.
 Angivelse af den aldersmæssige målgruppe er udgået som overflødig ved  

 siden af § 19, stk. 3, nr. 3.
Højskolelovens bestemmelse om prøver er præciseret som folkeskolens  

 afsluttende prøver.
De tilbydes af næsten alle skoler.
 Højskolelovens bestemmelse om erhvervsmæssige grunduddannelser er udgået.  

 Den bruges ikke og harmonerer ikke med lov nr. 211 af 5. april 1989 om  

 erhvervsuddannelser.
Til § 4 Bestemmelsen er formålsbestemmelsen for husholdningsskoler og  

 håndarbejdsskoler og afløser højskolelovens § 3.
Efter højskoleloven tilbyder husholdningsskoler almendannende undervisning  

 med særligt henblik på hjem og familie.
Bestemmelsen nævner ikke  

 håndarbejdsskoler.
 Den ændrede formulering i stk. 1 bringer bestemmelsen i overensstemmelse  

 med det nuværende indhold af både husholdningsskolers og håndarbejdsskolers  

 undervisning og håndarbejdsskolers navn.
Fem af de 25 skoler lægger udelukkende vægt på emner inden for  

 håndarbejdsfag.
Nogle skoler tilbyder undervisning inden for både  

 husholdnings- og håndarbejdsfag.
Højskolelovens bestemmelse om rettighedsgivende undervisning er præciseret  

 som folkeskolens afsluttende prøver.
De tilbydes af ca. halvdelen af  

 skolerne.
Undervisningen på husholdningsskolerne omfatter især fag om familie,  

 sundhed, ernæring, miljø og husholdningsøkonomi, og kurserne på  

 håndarbejdsskolerne forskellige håndarbejdsfag.
Der lægges vægt på fagenes  

 kulturelle og samfundsmæssige betydning.
Den almene aktivitet, excl. uddannelser efter stk. 3 og anden lovgivning,  

 skal omfatte over halvdelen af hver enkelt skoles virksomhed over en periode  

 på tre år.
Ved skolens virksomhed forstås i denne forbindelse også  

 uddannelser omfattet af anden lovgivning.
 Udover den almene aktivitet kan skolerne fortsat tilbyde uddannelse inden  

 for de samme fagområder.
 Ligesom højskoleloven tager stk. 3 sigte på køkkenlederuddannelsen.  

 Uddannelsen styres af Fællesudvalget for køkkenlederuddannelsen bestående af  

 repræsentanter for kvinde- og husholdningsorganisationerne og vil vanskeligt  

 kunne passes ind i erhvervsuddannelsessystemet.
Seks skoler tilbyder køkkenlederuddannelsens skolekurser.
Reglerne findes  

 i bekendtgørelse nr. 295 af 9. maj 1989 om uddannelse af køkkenledere og  

 cirkulære af 30. oktober 1989 om afvikling og bedømmelse af prøven i  

 køkkenlederuddannelsen.
Disse regler tænkes opretholdt.
 Otte skoler tilbyder køkkenassistentuddannelsen under Undervisnings- og  

 Forskningsministeriet, jf. lov nr. 211 af 5. april 1989 om  

 erhvervsuddannelser.
Til § 5 Bestemmelsen om specialundervisning og anden specialpædagogisk støtte er  

 ny, men i overensstemmelse med praksis.
 Der henvises til almindelige bemærkninger.
Til § 6 Bestemmelsen om elever, der ikke bor på skolen, afløser højskolelovens §  

 5, stk. 1, 1. punktum.
 Bestemmelsen er suppleret med § 19, stk. 5, om medregning med begrænset  

 vægt i årselevtal.
 Efter højskoleloven kan skolerne optage hjemmeboende elever til  

 undervisning og kostskoleliv.
Efter nugældende praksis kan der i årselevtallet medregnes elever, der  

 ikke bor på skolen, men deltager i kostskolelivet i et omfang af 10 pct. pr.  

 kursus på folkehøjskoler, flere på husholdningsskoler og håndarbejdsskoler og  

 meget få på efterskoler.
I særlige tilfælde, fx. sygdom, medregnes enkelte  

 elever, der kun deltager i undervisningen.
 Kostskolebegrebet er et grundlæggende princip, men der har i de senere år  

 været ønsker om og debat om mulighed for at optage flere elever, der ikke bor  

 på skolen.
Flere folkehøjskoler har afholdt forsøg med integration på almindelige  

 hold af elever, der kun deltager i undervisningen.
Det er især kvinder, der  

 af familiemæssige grunde har svært ved at deltage i kostskoleophold.
 Forsøgene viser, at de to grupper kan være til gensidig inspiration.
I forslaget udvides muligheden for at optage elever, der ikke bor på  

 skolen.
Andelen af årselever, der ikke bor på skolen, tænkes for  

 folkehøjskoler og husholdnings- og håndarbejdsskoler fastsat til 15 pct. med  

 mulighed for fravigelse opad for husholdnings- og håndarbejdsskoler efter  

 ansøgning.
For efterskoler vil der fortsat kun kunne optages ganske enkelte  

 elever, der ikke bor på skolen.
 Dog vil een folkehøjskole og to husholdningsskoler godkendt uden  

 elevværelser fortsat uden begrænsning kunne optage elever, der ikke bor på  

 skolen.
 En folkehøjskole (Diakonhøjskolen), som i dag har over 15 pct.  

 hjemmeboende elever, vil kunne få dispensation i en overgangsperiode på fem  

 år.
Der kan ikke oprettes nye skoler uden elevværelser.
Godkendelsen  

 opretholdes for skoler godkendt ved lovens ikrafttræden, jf. § 47, stk. 3.
Til § 7 Bestemmelsen om krav på beviser afløser højskolelovens § 6.
 »Godkendte kurser« er erstattet med »kurser« i  

 konsekvens af de ændrede godkendelsesbetingelser i § 10.
Bestemmelsen er udvidet til også at gælde folkehøjskoler, hvis elever ofte  

 har behov for at kunne dokumentere deltagelsen.
Til gengæld er bestemmelsen  

 af praktiske hensyn begrænset til kurser på mindst fem uger.
For almene kurser er der ikke behov for at fastsætte regler om bevisers  

 form og indhold.
Ministeren fastsætter alene regler om form og indhold for  

 bevis for uddannelse efter § 4, stk. 3.
Til § 8 Bestemmelsen om oplysningspligt overfor kommunen om undervisningspligtige  

 elever er i overensstemmelse med højskolelovens § 5, stk. 3.
Til § 9 Bestemmelsen om fravigelse af lovens bestemmelser ved forsøg er i  

 overensstemmelse med højskolelovens § 19, stk. 1.
Højskolelovens § 19, stk. 2, er udgået som en forenkling.
Der ydes dermed  

 ikke tilskud til forsøg.
Bevillingen udgør ca. 0,3 mio. kr. i 1992.
Bemærkninger til de enkelte bestemmelser i kapitel 2 Til § 10 Bestemmelsen om godkendelse af nye skoler afløser højskolelovens § 8.
Højskolelovens § 8, stk. 1, nr. 2, om godkendelse af forstander er udgået  

 som forenkling.
Det er både forsvarligt og ønskeligt at overlade til  

 bestyrelsens ansvar at vurdere forstanderens faglige og pædagogiske  

 kvalifikationer og evne til at lede skolen.
 Højskolelovens § 8, stk. 1, nr. 4, om godkendelse af kursusplan og i  

 konsekvens heraf også stk. 3, om godkendelse af kurser er udgået som  

 forenkling.
 Godkendelsens formål er at kontrollere overholdelse af bestemmelser om  

 formål, kursuslængder og undervisningsuger.
 Efter lovforslaget er det bestyrelsens ansvar, at der udarbejdes  

 kursusplan og undervisningsplaner efter regler fastsat af ministeren, jf. §  

 17, stk. 3.
 Overholdelse kontrolleres ved tilsynet, jf. § 13. Hensigten er således  

 ikke at stille mindre krav til planerne.
Til § 10, stk. 1 Til nr. 1 Bestemmelsen om skolernes vedtægter er i overensstemmelse med  

 højskolelovens § 8, stk. 1, nr. 1.
 Betingelsen om, at skolerne skal være selvejende institutioner, gælder  

 også de to resterende privatejede skoler fra det tidspunkt, de skifter ejer,  

 jf. § 45, stk. 2.
Til nr. 2 Betingelsen om skolekreds er nyt og begrundet i ønsket om at sikre, at der  

 bag skolen står private interesser, der har bidraget økonomisk til skolens  

 oprettelse, og som står bag dens virksomhed, også økonomisk.
Skolekredsen kan bestå af foreninger m.v., offentlige myndigheder og  

 private personer.
Private interesser, forstået som andet end offentlige  

 myndigheder, skal udgøre flertal i skolekreds og bestyrelse.
Bestyrelsen  

 vælges på en årlig generalforsamling.
 Bestemmelsen gælder efter en overgangsperiode på fem år også skoler  

 godkendt uden skolekreds, jf. § 45, stk. 3.
Til nr. 3 Bestemmelsen om egnede lokaler som godkendelsesbetingelse afløser  

 højskolelovens § 8, stk. 1, nr. 3.
 Godkendelse af lokaler medvirker afgørende til at fastholde  

 kostskoleformen, sikre at lovens intentioner overholdes og forhindre  

 skoleprojekter, der ikke er tilstrækkeligt seriøse.
 Efter højskoleloven skal skolen råde over egnede lokaler og tilstrækkeligt  

 udstyr.
 For at styrke kostskoleformen er betingelsen præciseret, så det fremgår,  

 at det drejer sig om både egnede og tilstrækkelige elevværelser, forstander-  

 og lærerboliger, kostforplejnings- og opholdsareal, undervisningslokaler og  

 udstyr.
 Kostskoleformen er karakteristisk ved, at skolen danner ramme om samvær  

 mellem elever, lærere, forstander og øvrige ansatte, også uden for  

 undervisningstiden.
 Skoleformen styrkes derfor, hvis skolen har egen kostforplejning og  

 passende opholdsareal, og hvis der bor forstander og lærere på skolen.
Regler fastsat af ministeren tænkes at stille betingelse om mindst to  

 familieboliger for forstander og lærere i umiddelbar tilknytning til  

 undervisnings-, kostforplejnings- og opholdsarealerne.
Det forudsættes, at  

 boligerne bebos af fastansatte lærere.
Forstanderen skal så vidt muligt bebo  

 den ene.
Sådanne regler er i overensstemmelse med praksis.
Der tænkes fastsat betingelser om elevsengepladser med tilhørende  

 faciliteter svarende til mindst 85 pct. af årselevtallet.
For de  

 husholdningsskoler og håndarbejdsskoler, der er godkendt med færre  

 elevsengepladser, tænkes kravet fraveget i nødvendigt omfang.
 Efterskoler vil skulle råde over elevsengepladser til alle elever, men med  

 mulighed for dispensation i særlige tilfælde.
 Betingelserne om elevværelser samt forstander- og lærerboliger forudsættes  

 at kunne fraviges i nødvendigt omfang for skoler godkendt uden eller med kun  

 få elevværelser/boliger.
Til nr. 4 Bestemmelsen om økonomisk startgrundlag er ny, men i overensstemmelse med  

 praksis.
 I overensstemmelse med praksis tænkes der fastsat regler om  

 etableringsbudget og driftsbudget, der skal dokumentere, at skolen kan  

 begynde virksomheden på et rimeligt økonomisk grundlag og aktivitetsniveau.  

 Udgiften pr. årselev til renter og afdrag af lån, der er sikret ved pant i  

 skolens faste ejendomme, og leje af bygninger og arealer, må ikke overstige  

 10.000 kr. (niveau 1992) efter fradrag af særlige indtægter, som f. eks.  

 renter af bunden kapital.
Til § 10, stk. 2 Bemyndigelsen til ministeren til at fastsætte regler om  

 godkendelsesbetingelser og vedtægter er ny, men svarer til praksis.
 Der henvises til bemærkningerne til stk. 1, nr. 1-4.
Vedtægterne skal indeholde bestemmelser om bl.a. formål, idegrundlag,  

 navn, skolekreds, generalforsamling, bestyrelse, forstander, opgave- og  

 ansvarsfordeling, institutionens opløsning og formuens anvendelse ved  

 opløsning.
Dette er i overensstemmelse med gældende standardvedtægter.
Til § 10, stk. 3 Bemyndigelsen til ministeren til at fastsætte regler om ansøgningsfrister  

 og ansøgningsprocedure er ny, men svarer til praksis.
 I overensstemmelse med praksis tænkes fastsat regler om indsendelse senest  

 14 måneder før skolens start af vedtægter, senest otte måneder før skolens  

 start oplysninger om lokaler, etableringsbudget og driftsbudget og  

 umiddelbart før skolens start dokumentation for, at lokaler til henholdsvis  

 undervisningsvirksomhed og beboelse er godkendt af brand-, bygnings- og  

 sundhedsmyndigheder.
Til § 11 Bestemmelsen om tilbagekaldelse af godkendelse afløser højskolelovens § 9.
Til § 11, stk. 1 Til nr. 2 Bestemmelsen om, at en skole kan miste godkendelsen, hvis dens  

 undervisning ikke er i overensstemmelse med lovens formål, er ny, men  

 nødvendig på grund af de ændrede godkendelsesbetingelser i § 10.
Til § 11, stk. 2 Bestemmelsen om drøftelse med skoleformens forening ved tilbagekaldelse  

 efter stk. 1, nr. 3, er begrundet i foreningernes kendskab til skoleformens  

 praksis.
 Skoleformernes foreninger er for tiden Foreningen for Folkehøjskoler,  

 Foreningen af Frie Ungdoms- og Efterskoler og Foreningen af Husholdnings- og  

 Håndarbejdsskoler.
Til § 12 Bestemmelsen, der præciserer bestyrelsens og forstanderens ansvar som  

 henholdsvis den overordnede og den daglige ledelse, er ny, men i  

 overensstemmelse med praksis.
 Bestyrelsens ansvar over for skolekredsen vedrører skolens individuelle  

 formål, mens ansvaret over for ministeren vedrører overholdelse af  

 bestemmelser i loven og regler fastsat af ministeren.
Til § 13 Bestemmelsen om tilsyn er i overensstemmelse med højskolelovens § 10.  

 Opretholdelse af tilsynet er nødvendig, ikke mindst efter de ændrede  

 godkendelsesbetingelser i § 10. Oplysningspligt i relation til tilsynet er  

 ny, men i overensstemmelse med praksis.
 Oplysningspligt i øvrigt over for ministeren er i overensstemmelse med  

 støttelovens § 10 og regler fastsat af ministeren.
Bemærkninger til de enkelte bestemmelser i kapitel 3 Til § 14, stk. 1 Bestemmelsen om tilskudsbetingelser og tilskudsformer er i  

 overensstemmelse med støttelovens §§ 2-3.
 Støttelovens § 4, stk. 3, om modregning i tilskuddet for privatejede  

 skoler er opretholdt, jf. § 47, stk. 7.
Til § 14, stk. 2 Bestemmelsen om anvendelsen af tilskud til virksomhed efter denne lov samt  

 krav om andre indtægter er i overensstemmelse med støttelovens § 2, stk. 1,  

 nr. 2 og 3.
 Bemyndigelsen i støttelovens § 2, stk. 2, til at fastsætte regler om andre  

 indtægter er udgået som overflødig.
Til § 14, stk. 3 Bestemmelsen om, at en skole, der fastsætter elevbetalingen væsentligt  

 over gennemsnittet for skoleformen, kan miste retten til tilskud, er ny, men  

 i overensstemmelse med regler fastsat af ministeren.
Til § 15 Bestemmelsen om tilskud til skoler, der drives sammen med  

 undervisningsvirksomhed støttet efter anden lovgivning, er i overensstemmelse  

 med støttelovens § 4, stk. 2.
 Bestemmelsen vedrører en række husholdningsskoler og håndarbejdsskoler  

 samt en folkehøjskole drevet sammen med husholdningsseminarier og  

 håndarbejdsseminarier, samt en række efterskoler drevet sammen med friskoler,  

 private grundskoler m.v. samt tre husholdningsskoler og en folkehøjskole  

 drevet sammen med landbrugsskoler.
Til § 16 Bestemmelsen om regnskabsår og regnskaber afløser støttelovens § 5, stk.  

 1.
 Tilskudsåret, den periode der beregnes tilskud for, falder sammen med  

 regnskabsår og finansår.
Til § 16, stk. 3 Bestemmelsen er ny, men i overensstemmelse med praksis.
 Udover revision af årsregnskabet omfatter revisors opgaver kontrol af  

 oplysninger til brug ved beregning af rammetilskud samt underretning om  

 lovovertrædelser m.v.
Til §§ 17-21, stk. 1 I overensstemmelse med støttelovens § 2 skal en godkendt skole opfylde en  

 række betingelser for at få statstilskud.
Til § 17 Bestemmelsen om kursuslængder afløser højskolelovens § 5, stk. 2, samt §  

 11, stk. 1, nr. 1, og stk. 3.
Til § 17, stk. 1 Bestemmelsen om mindstekrav til kursets varighed afløser højskolelovens §  

 5, stk. 2.
Bestemmelsen er ændret fra mindst fem sammenhængende undervisningsdage til  

 mindst fem hele undervisningsdage pr. uge. Ændringen giver mulighed for at  

 kunne lade en dag midt i ugen være undervisningsfri i stedet for lørdag eller  

 søndag.
Til gengæld er det præciseret, at undervisningsdage skal være hele  

 dage.
Til § 17, stk. 2 Bestemmelsen om »lange kurser« afløser højskolelovens § 11, stk.  

 1, nr. 1, og stk. 3, og er afgørende for at fastholde kostskoleformen og  

 sikre, at lovens intentioner overholdes.
 Højskolelovens mulighed for at fravige bestemmelsen vil fortsat gælde for  

 skoler, der har fritagelse herfor ved lovens ikrafttræden, jf. § 47, stk. 5.
Fire folkehøjskoler, de såkaldte pensionisthøjskoler, har sådan  

 fritagelse.
Der er herudover ikke behov for at fravige kravet, fordi en lang  

 række andre skoler tilbyder kurser rettet mod ældre.
Til § 17, stk. 3 Bestemmelsen er ny og en konsekvens af de ændrede godkendelsesbetingelser  

 i § 10, fordi kursus- og undervisningsplaner ikke længere skal godkendes.
 Skolen skal således fortsat udarbejde planer, men som noget nyt fastsætter  

 ministeren regler herom.
Kursusplanen skal omfatte alle kurser i tilskudsåret.
For hvert kursus  

 anføres kursusperiode (antal hele uger), begyndelses- og slutdato samt  

 eventuelle afbrydelser.
Undervisningsplanen skal detaljeret beskrive det enkelte kursus.
Der  

 anføres kursusperiode og undervisningsdage.
Fag, faggrupper, pædagogisk  

 tilrettelagte ekskursioner, studieture og lejrskoleophold beskrives med  

 angivelse af timetal.
 Planen skal ajourføres løbende.
 Under visse betingelser kan ekskursioner, helligdage og erhvervspraktik  

 medregnes i kursusperioden.
 Et fag eller faggruppe må højst omfatte 2/3 af undervisningstimerne for  

 den enkelte elev, medmindre faget eller faggruppen i sig selv er af bred,  

 almendannende karakter.
Det anføres, hvilke lærere der varetager undervisningen.
Mindst 1/4 af  

 undervisningstimerne skal varetages af skolens fastansatte lærere.
 Undervisningsplanen skal også indeholde en beskrivelse af  

 kostskolearbejdet.
 Dette er i overensstemmelse med §§ 1-2 i cirkulære af 22. august 1989 om  

 kursuslængder og årselevtal og cirkulære af 18. april 1984 om korte kurser.
Bemyndigelsen for ministeren til at fastsætte regler om mindste antal  

 undervisningstimer pr. uge er ny.
Den afløser gældende praksis, hvorefter  

 skolens udgifter til lærerløn skal udgøre mindst 115 pct. af rammetilskud til  

 lærerløn.
Denne »115 pct.-regel« bortfalder ved sammenlægning af de  

 to rammetilskud.
Hver kursusuge tænkes at omfatte mindst 28  

 undervisningstimer.
Til § 18 Bestemmelsen om mindste årselevtal afløser højskolelovens § 11, stk. 1,  

 nr. 2.
 Betingelsen er ændret fra 18 til 24 årselever med fortsat mulighed for  

 fravigelse i særlige tilfælde, fx. sygdom blandt eleverne eller grunde, der  

 bør ligestilles hermed.
 Sammen med bestemmelsen i § 19, stk. 2, om kursusgennemførelse med de  

 samme ti elever sikrer ændringen eksistensen af et skolemiljø.
 Højskolelovens bestemmelse om 18 årselever gælder for eksisterende skoler  

 i en overgangsperiode på fem år, jf. § 47, stk. 4.
Til § 19 Bestemmelsen om beregning af årselevtal afløser højskolelovens § 11, stk.  

 2, sammenholdt med § 14.
Til § 19, stk. 1 Årselevtallet er uændret summen af elever i de enkelte undervisningsuger  

 divideret med 40.
Regler for beregningen findes i §§ 3-5 i cirkulære af 22. august 1989 om  

 kursuslængder og årselevtal.
Kommende regler tænkes fastsat tilsvarende.
Til § 19, stk. 2 Betingelsen om gennemførelse af kurset med mindst de samme ti elever er ny  

 for kurser på fem uger og derover.
 Kravet gælder allerede for kurser på indtil fem uger, jf. cirkulære af 18.  

 april 1984 om korte kurser ved folkehøjskoler, landbrugsskoler,  

 husholdningsskoler og efterskoler.
 Kravet er pædagogisk begrundet og sikrer et skolemiljø og elevernes  

 fornemmelse af samhørighed, jf. bemærkningerne til § 18.
Til § 19, stk. 3 Betingelserne om alder og skolegang afløser højskolelovens § 11, stk. 2,  

 2. punktum, sammenholdt med § 14 og regler fastsat i henhold til § 14, stk.  

 2.
For ungdomshøjskoler er kravet nedsat fra 17 til 16 1/2 år.
Der er  

 herefter ikke behov for at bemyndige ministeren til at fastsætte regler for  

 elever, der ikke opfylder betingelsen.
Kravet om at elever på efterskoler skal have afsluttet 7. klassetrin er  

 ændret til et krav om 7 års skolegang.
Det er ikke rimeligt at afvise en  

 elev, som f.eks. har gået to år på samme klassetrin.
 For efterskoler er medregning afskåret for elever på 19 år ved kursets  

 begyndelse, fordi det er væsentligt at fastholde aldersgruppen unge elever.  

 Det er i overensstemmelse med forudsætningen for de gældende regler fastsat  

 af ministeren.
 Elever på 18 år kan fortsat optages i særlige tilfælde efter regler  

 fastsat af ministeren.
 Med den samme begrundelse som for efterskoler er »9. klassetrin«  

 for elever på husholdnings- og håndarbejdsskoler ændret til »9 års  

 skolegang«.
Til § 19, stk. 4 Bemyndigelsen til at fastsætte regler om medregning af elever, der ikke er  

 danske statsborgere, kun deltager i en del af kursusperioden eller er  

 bevilget hel eller delvis friplads, er i overensstemmelse med højskolelovens  

 § 11, stk. 2, 3. punktum.
Til nr. 1 Reglerne vil som de gældende, jf. bemærkninger til stk. 1, medregne elever  

 på kurser gennemført med et flertal af danske elever.
Med danske elever  

 sidestilles personer med ubegrænset opholdstilladelse, sydslesvigere med  

 tilknytning til det danske mindretal, udenlandske statsborgere med  

 flygtningestatus i Danmark og statsborgere i andre EF-medlemsstater, der  

 efter EF-retten sidestilles med danske statsborgere.
 Reglerne vil som de gældende undtage een folkehøjskole og een efterskole  

 med undervisning tilrettelagt for henholdsvis udenlandske og tyske elever.
Til nr. 2 Reglerne vil som de gældende, jf. bemærkningerne til stk. 1, medregne  

 elever med det antal hele uger, de deltager.
Til nr. 3 Reglerne vil som de gældende, jf. bemærkningerne til stk. 1, ikke medregne  

 elever med mere end halv friplads ifølge skolens regnskab, beregnet i forhold  

 til skolens almindelige pris.
Til § 19, stk. 5 Bestemmelsen om medregning med begrænset vægt af elever, der ikke bor på  

 skolen, jf. § 6, er ny.
 Efter højskoleloven indgår elever, der ikke bor på skolen, med fuld vægt  

 ved beregning af årselevtal og dermed rammetilskud.
 Imidlertid har skolen ikke samme udgifter som til kostelever, og de tænkes  

 derfor medregnet med 70 pct., dog 100 pct. på skoler godkendt uden  

 elevværelser, eventuelt med aftrapning efter en årrække.
Til § 20 Bestemmelsen om løn- og ansættelsesvilkår afløser højskolelovens § 11,  

 stk. 1, nr. 3.
 Formuleringen bringer loven i overensstemmelse med ILO-konventionerne nr.  

 87 og 98 fra 1949 om forenings- og organisationsfrihed og ret til at  

 organisere sig.
 Efter konventionerne har organisationerne krav på forhandlingsret med  

 henblik på at opnå kollektiv overenskomst, og bestemmelser om ensidig  

 lønfastsættelse er dermed i strid med konventionerne.
 Ved Statsministeriets bekendtgørelse nr. 21 af 11. januar 1973 om  

 ændringer i ministeriernes forretningsområder overgik kompetencen vedrørende  

 løn- og andre ansættelsesvilkår fra ressortministrene til finansministeren,  

 som hidtil har delegeret denne kompetence til kulturministeren.
Med den foreslåede formulering præciseres, at finansministeren kan  

 delegere kompetencen til kulturministeren.
Kompetencen tænkes indtil videre  

 som hidtil kun at omfatte løn- og arbejdstidsforhold.
 Formuleringen udelukker imidlertid ikke, at finansministeren eller den,  

 finansministeren bemyndiger hertil, med forhandlingsberettigede  

 organisationer kan indgå kollektive overenskomster om løn- og  

 ansættelsesvilkår for de af bestemmelsen omfattede ansatte.
 For folkehøjskoler forudsættes hidtil gældende praksis, efter hvilken  

 skolerne har mulighed for at betale overløn, opretholdt.
Til § 21 Bestemmelsen om sikring af pension for forstander og lærere er i  

 overensstemmelse med højskolelovens § 11, stk. 1, nr. 4, men det fremgår nu  

 udtrykkeligt, at indmeldelse er skolens ansvar.
Til § 22 Bestemmelsen om refusionstilskud afløser støttelovens § 3 a.
 § 22, stk. 1, om refusionsberettigede udgifter afløser støttelovens § 3 a,  

 stk. 1 og stk. 3.
Støttelovens § 3 a, stk. 1, nr. 1, om tilskud til skatter og tilsvarende  

 udgifter er udgået som forenkling.
Det drejer sig om et beskedent beløb, knap  

 4 mio. kr.
Støttelovens § 3 a, stk. 1, nr. 2, om tilskud til godkendte udgifter til  

 leje af lokaler og arealer ifølge faste lejemål er udgået som forenkling, og  

 fordi ejerformen ønskes styrket.
Det drejer sig om et beskedent beløb, knap 4  

 mio. kr.
 Der ydes fortsat tilskud til bestående godkendte lejemål, jf. § 47, stk.  

 6.
Støttelovens § 3 a, stk. 1, nr. 5, om tilskud til udgifter til særlige  

 vedligeholdelsesarbejder er udgået som forenkling, og fordi opsparing ønskes  

 tilskyndet.
Det drejer sig om et beskedent beløb, knap 3 mio. kr.
I helt  

 særlige tilfælde kan tilskud mere relevant ydes som rentetilskud.
De hidtil anvendte beløb til ejendomsskatter vil blive brugt til  

 rammetilskud.
De øvrige beløb vil blive brugt til refusionstilskud til renter  

 af godkendte lån, jf. § 22, stk. 1, nr. 2.
Til § 22, stk. 1 Til nr. 1 Bestemmelsen om tilskud til renter af lån til etableringsudgifter er i  

 overensstemmelse med støttelovens § 3 a, stk. 1, nr. 4.
Til nr. 2 Bestemmelsen om tilskud til renter af godkendte lån er i overensstemmelse  

 med støttelovens § 3 a, stk. 1, nr. 3.
Til § 22, stk. 2 Bestemmelsen om forholdsmæssig nedsættelse af refusionstilskud for skoler  

 med undervisning i mindre end 36 uger afløser støttelovens § 4, stk. 1,  

 sammenholdt med højskolelovens § 12, stk. 1.
 For folkehøjskoler er kravet ændret fra 32 til 36 uger i overensstemmelse  

 med praksis på næsten alle skoler. Ændringen sikrer ressourceudnyttelse til  

 virksomhed efter loven.
 »Godkendt undervisning« er ændret til »undervisning« i  

 konsekvens af de ændrede godkendelsesbetingelser i § 10.
 Bestemmelsen i højskolelovens § 12, stk. 2, om nedsættelse af  

 refusionstilskud for skoler, hvis kapacitet ikke er fuldt udnyttet, er  

 udgået.
Bestemmelsen har beskeden virkning.
Refusionstilskud udgør ca. 12 pct. af  

 driftstilskuddet.
Mange skoler får ikke dette tilskud, eller får det kun i  

 ringe omfang.
Kapacitet relateret til sengepladser harmonerer ikke med den udvidede  

 adgang til at optage elever, der ikke bor på skolen.
Elever, der ikke bor på  

 skolen, indgår med begrænset vægt ved beregning af årselevtallet.
De udløser  

 dermed lavere rammetilskud, som udgør den største del af driftstilskuddet og  

 ydes til alle skoler.
 § 19, stk. 5, sikrer derfor ressourceudnyttelsen mere relevant og  

 effektivt end højskolelovens § 12, stk. 2.
Til § 22, stk. 3 Bestemmelsen om tidspunkt for beregning og udbetaling af tilskud afløser  

 støttelovens § 5, stk. 2.
Til § 23 Bestemmelsen om tilskud til svært handicappede elever erstatter § 3 a,  

 stk. 2, i støtteloven.
Det betyder ingen principielle ændringer, idet der som  

 hidtil ydes fuldt tilskud til godkendte ekstraudgifter ved undervisning af  

 svært handicappede elever.
Der videreføres en særlig finanslovsbevilling til  

 formålet, som reguleres ud fra antal elever, der ydes tilskud til, og den  

 gennemsnitlige faktiske udgift.
Denne særlige reguleringsbestemmelse skyldes,  

 at der efter støtteloven er tale om lovbundne refusionstilskud.
Den  

 budgetterede udgift pr. elev giver grundlag for opkrævning af amtskommunale  

 bidrag.
Til § 25, stk. 1 Bestemmelsen om fastsættelse af bevilling til rammetilskud afløser  

 støttelovens § 3 b.
 Bestemmelsen er ændret, så bevilling ikke fastsættes som takstbeløb gange  

 årselevtal i tilskudsåret, men som takstbeløb gange gennemsnittet af  

 årselevtal i de to seneste år før tilskudsåret.
 Ændringen medfører større forudsigelighed for stat og skoler om størrelsen  

 af rammetilskudsbevillingen.
Således er elevtal i det andet år før finansåret kendt ved udarbejdelse af  

 forslag til finanslov for tilskudsåret, og ved fastsættelse af bevilling til  

 beregning af forskud er årselevtal for det første år før tilskudsåret næsten  

 kendt.
Det vil gøre differencer mellem forskudsbevilling og endelig bevilling  

 mindre.
 Bevillingen reguleres fortsat for udvikling i årselevtal år for år og i  

 årets løb, men med forsinket virkning.
 Ændringen medfører, at stigning og nedgang i årselevtal ikke får  

 umiddelbar virkning for bevillingen.
 Ændringen skal ses i sammenhæng med den ændrede bestemmelse i § 26, stk.  

 1, om fordeling af bevillingen på grundlag af gennemsnit af fordelingstal i  

 de to seneste år før tilskudsåret.
 Bestemmelsen om fastsættelse af takstbeløb på de årlige bevillingslove er  

 ny, men i overensstemmelse med praksis.
 Støttelovens bestemmelse om regulering af bevillingen efter pris- og  

 lønudviklingen er udgået som overflødig, fordi bevillinger fastsat på de  

 årlige bevillingslove opregnes i overensstemmelse med gældende pris- og  

 lønforudsætninger.
Støttelovens bestemmelse om justering af takstbeløb under hensyn til  

 lærernes lønanciennitetsmæssige fordeling er udgået.
Den har aldrig været  

 brugt på de frie kostskolers område, anvendelse af den vil ikke være en  

 forenkling, og over en periode vil justering alligevel være udgiftsneutral.
Støttelovens bestemmelse om regulering under hensyn til ændringer i antal  

 skoler og elevfordeling på klassetrin er udgået.
Den er ikke relevant for  

 frie kostskoler.
Bestemmelsen giver fortsat mulighed for at udmønte pålagte besparelser ved  

 nedsættelse af takstbeløb efter indhentet udtalelse fra skoleformens  

 forening.
Støttelovens bestemmelse om høring er udgået i loven, men drøftelse  

 vil ske i muligt omfang.
Til § 25, stk. 2 Bestemmelsen er ny og afløser gældende praksis, hvorefter skolens  

 normerede arbejdstimetal forhøjes med godkendte timer til  

 specialundervisning.
Ved ændringen undgås, at skolernes forskellige  

 gennemsnitstimeløn får betydning for tilskuddet.
Til § 26, stk. 1 Bestemmelsen om fordeling af bevillingen på grundlag af fordelingstal  

 afløser støttelovens § 3 c.
Bevillingen fordeles således fortsat ikke med  

 samme beløb for hver årselev på de enkelte skoler (taxameterprincip).
 I stedet for støttelovens »udgiftsbehov« er valgt det mere  

 dækkende »fordelingstal«.
 Bestemmelsen er ændret, så tilskud ikke beregnes på grundlag af  

 fordelingstal i tilskudsåret, men på grundlag af gennemsnit af de to seneste  

 år før tilskudsåret.
 Stigning og nedgang i fordelingstal, herunder årselevtal, får dermed  

 forsinket virkning.
 Ændringen skal ses i sammenhæng med den tilsvarende ændring af  

 bestemmelsen om fastsættelse af bevillingen, jf. § 25, stk. 1, samt § 27,  

 stk. 1, om beregning på grundlag af skolens årsregnskab.
 Tilsammen betyder ændringerne væsentlig forbedret forudsigelighed for  

 skolen om størrelsen af dens tilskud.
 Bestemmelsen om reguleringsfaktor er ny, men i overensstemmelse med regler  

 fastsat af ministeren og forudsat ved støttelovens § 3 f, stk. 1.
Bevillingen reguleres efter udsving i årselevtal, men ikke efter udsving i  

 fordelingstal.
Bevillingen skal bruges op, men må ikke overskrides.
Dette  

 sikres ved reguleringsfaktoren, der bringer skoleformens fordelingstal i  

 overensstemmelse med bevillingen.
Reguleringsfaktoren er skoleformens bevilling divideret med summen af  

 skolernes fordelingstal.
Den enkelte skoles tilskud er reguleringsfaktor  

 gange skolens fordelingstal.
Til § 26, stk. 2 Bestemmelsen, der afløser støttelovens § 3 f, stk. 1-2, er ændret, så der  

 som forenkling kun beregnes eet fordelingstal og eet tilskud.
Efter  

 støtteloven beregnes udgiftsbehov og tilskud til henholdsvis lærerløn og  

 øvrige udgifter. Ændringen medfører ikke udsving for den enkelte skole.
Beløb pr. kvadratmeter bruttoetageareal er udgået som forenkling.
Reglerne  

 om beregning af fordelingstal vil blive fastsat, så udsving begrænses mest  

 muligt.
 »Normeret løntimetal« er afløst af »normeret  

 arbejdstimetal« i overensstemmelse med kommende tjenestetidsregler.  

 Ændringen medfører ikke udsving.
Regler om fastsættelse af fordelingstal og beregning af tilskud findes i  

 §§ 9-14 i bekendtgørelse nr. 100 af 21. februar 1991 om statstilskud til frie  

 kostskoler.
Kommende regler tænkes principielt at svare hertil.
Til § 26, stk. 3 Bemyndigelsen til ministeren til at fastsætte regler om beregning af  

 tilskud og fordelingstal, herunder for kombinerede skoler og nye skoler,  

 afløser støttelovens § 3 f, stk. 3-4.
 Gældende regler er nævnt i bemærkningerne til § 26, stk. 2.
 For skoler oprettet de to seneste år før finansåret er bestemmelsen ny i  

 konsekvens af den ændrede bestemmelse i § 26, stk. 1, om gennemsnit af  

 fordelingstal.
§ 3 g om fravigelse fra reglerne er udgået.
Den er ikke længere relevant.
Til § 26. stk. 4 Bestemmelsen om standsning af forskud er ny, men i overensstemmelse med  

 praksis.
Til § 27, stk. 1 Bestemmelsen i 1. punktum om tidspunkt for beregning og udbetaling af  

 forskud afløser støttelovens § 5, stk. 2.
 Bestemmelsen er ændret, så beregning sker på grundlag af skolens  

 årsregnskab og ikke som efter støtteloven på grundlag af oplysninger afgivet  

 så hurtigt efter tilskudsåret, at de ikke kan være revideret eller  

 kontrolleret tilstrækkeligt.
Ændringen imødekommer dermed en henstilling fra Rigsrevisionen, om at  

 regler for beregning af rammetilskud forenkles og udformes, så  

 tilskudsberegning kan ske på grundlag af kriterier, der kan efterprøves på  

 forsvarlig måde, jf.
Beretning 14/89 om Undervisnings- og  

 Forskningsministeriets bevillingsadministration og overordnede økonomistyring  

 m.v.
 Sammen med tilskudsberegning på grundlag af gennemsnit af fordelingstal,  

 jf. § 26, stk. 1, betyder ændringen, at skolen kender sit tilskud i  

 august-september måned i tilskudsåret og ikke som nu først i januar-februar  

 måned i året efter tilskudsåret, jf. bemærkningerne til § 26, stk. 1 om  

 forudsigelighed.
Også forskudsberegning sker på mere sikkert grundlag, nemlig i slutningen  

 af det første år før tilskudsåret.
Differencer mellem forskud og endeligt  

 tilskud bliver derfor mindre end nu.
Til § 27, stk. 2 Bestemmelsen om regulering af tilskud på grund af væsentlige fejl er ny,  

 men i overensstemmelse med praksis.
Bemærkninger til de enkelte bestemmelser i kapitel 4 Til § 28 Bestemmelsen om tilskud til kurser til efteruddannelse er i  

 overensstemmelse med højskolelovens § 17.
Til § 29 Bestemmelsen om tilskud til løn under efteruddannelse er i  

 overensstemmelse med højskolelovens § 18.
Bemærkninger til de enkelte bestemmelser i kapitel 5 Til § 30 Bestemmelsen om statslån til byggeri mv. afløser støttelovens §§ 7-8.
Efter den fælles bestemmelse kan lån ydes med højst 50 pct. af udgiften  

 til alle formål.
Muligheden i støttelovens § 8 for lån med indtil 75 pct. til  

 ombygninger m.v. bruges ikke på grund af økonomiske begrænsninger.
Til § 31 Bestemmelsen om statslån til køb af ejendom er i overensstemmelse med  

 støttelovens § 7, stk. 3.
Til § 32 Bestemmelsen om statslån til omdannelse af en privatejet skole til  

 selvejende institution er i overensstemmelse med støttelovens § 9.
Bemærkninger til de enkelte bestemmelser i kapitel 6 Til § 33 Bestemmelsen om frivillig kommunal og amtskommunal støtte til skolens  

 etablering og udbygning er ny, men i overensstemmelse med praksis.
Det forudsættes fortsat, at der er en kommunal interesse i skolens  

 etablering.
Lovligheden er afhængig af, om skolen bruges af  

 kommunens/amtskommunens borgere.
En rent økonomisk eller en mere ubestemt  

 interesse i skolens placering i kommunen/amtskommunen er ikke tilstrækkelig.  

 Det er endvidere en forudsætning, at skolekredsen skaffer midler i et  

 passende forhold til kommunens støtte til projektet og til finansiering af  

 driften i en startperiode uden kommunal eller amtskommunal garanti.
Til § 34 Bestemmelsen om frivilligt kommunalt tilskud til specialundervisning og  

 anden specialpædagogisk støtte er ny, men i overensstemmelse med praksis, dog  

 ikke for folkehøjskoler.
 Bevillingen til rammetilskud til efterskoler er forhøjet med det beløb 9  

 mio. (niveau 1990), som kommunerne hidtil har betalt til støttetimer til  

 efterskoleelever, idet det med indførelsen af kommunal bidragsordning, jf. §§  

 42 og 43, var forudsat, at disse støttetimer finansieres af staten.
 Det har ikke været hensigten at afskære muligheden for supplerende  

 kommunalt tilskud til specialundervisning.
Bemærkninger til de enkelte bestemmelser i kapitel 7 Til § 35 Bestemmelsen om formålet, nedbringelse af elevbetalingen på kurser på  

 mindst to uger, afløser højskolelovens § 13, stk. 1, og sidste del af § 15,  

 stk. 1.
 »Godkendt kursus« er ændret til »kurser« i konsekvens  

 af de ændrede godkendelsesbetingelser i § 10.
Til § 36 Bestemmelsen om fastsættelse af bevilling til elevstøtte afløser  

 højskolelovens § 13, stk. 2 og 3.
 I modsætning til § 25, stk. 1, om rammetilskud fastsættes bevillingen på  

 grundlag af årselevtallet i finansåret.
 Som for takstbeløb til rammetilskud, jf. § 25, stk. 1, er regulering af  

 bevillingen efter pris- og lønudviklingen udgået som overflødig, fordi  

 bevillinger fastsat på de årlige bevillingslove altid opregnes i  

 overensstemmelse med gældende pris- og lønforudsætninger.
 Støttelovens bestemmelse om høring af skoleformernes foreninger er udgået  

 i loven, men vil være praksis i muligt omfang.
Til § 37 Bestemmelsen om beregning af støtten afløser højskolelovens § 15, stk. 2,  

 nr. 1 og 2, og § 15 a.
Begreberne »elevstøtteramme« og »elevstøttens dækning af  

 elevstøtterammen« i § 15 a, stk. 1, er udgået.
Det er tilstrækkeligt at  

 anføre, at støtten udgør et ugentligt støttebeløb fastsat på grundlag af  

 elevens eller forældrenes økonomiske forhold.
 Bemyndigelsen til at sikre en mindste egenbetaling er ny og i  

 overensstemmelse med en forudsætning herom ved indførelsen af obligatorisk  

 kommunal elevstøtte fra 1993, jf. § 40.
 Den frivillige kommunale elevstøtte kan bringe egenbetalingen ned under  

 den mindste elevbetaling uden nedsættelse af den statslige elevstøtte.
Til § 38 Bestemmelsen i stk. 1 om alder og skoleuddannelse afløser højskolelovens §  

 14.
 Der henvises til bemærkningerne til § 19, stk. 3.
 Stk. 2 om støtte til udenlandske statsborgere, er i overensstemmelse med  

 højskolelovens § 15, stk. 2, nr. 3. Regler herom vil som de gældende  

 ligestille statsborgere i andre EF-medlemsstater med danske statsborgere i  

 overensstemmelse med EF-retten samt fastsætte regler for andre udlændinge.
Gældende regler findes i bekendtgørelse nr. 852 af 16. december 1991 om  

 elevstøtte til elever på de frie kostskoler, bekendtgørelse nr. 707 af 14.  

 august 1992 om statslig og kommunal elevstøtte til elever på efterskoler samt  

 cirkulære af 10. januar 1990 om støtte til udlændinge m.fl.
Kommende regler  

 tænkes principielt at svare hertil.
Til § 39 Bestemmelsen om støtte til højskoleophold i andre nordiske lande er i  

 overensstemmelse med højskolelovens § 15, stk. 2, nr. 2.
 Støtte forudsættes ydet til elever med bopæl i Danmark.
Bemærkninger til de enkelte bestemmelser i kapitel 8 Til § 40 Bestemmelsen om obligatorisk kommunal elevstøtte til elever på efterskoler  

 er i overensstemmelse med højskolelovens § 16 a.
 Ligesom for statslig elevstøtte forudsættes støtten beregnet på grundlag  

 af regler gældende ved kursets start.
Til § 41 Bestemmelsen om frivillig kommunal elevstøtte er i overensstemmelse med  

 højskolelovens § 16.
Bemærkninger til de enkelte bestemmelser i kapitel 9 Til § 42 Bestemmelsen om bopælskommunens bidrag til staten er i overensstemmelse  

 med højskolelovens § 12 a og § 12 b.
Nærmere regler er fastsat i  

 bekendtgørelse nr. 750 af 31. august 1992 om kommuners og amtskommuners  

 bidrag for efterskoleelever.
Til § 43 Bestemmelsen om bopælsamtskommunens bidrag til staten er i  

 overensstemmelse med højskolelovens § 12 a og § 12 c.
Nærmere regler er  

 fastsat i bekendtgørelse nr. 750 af 31. august 1992 om kommuners og  

 amtskommuners bidrag for efterskoleelever.
Til § 44 Bestemmelsen om refusion af bidrag fra en anden bopælskommune eller  

 bopælsamtskommune er i overensstemelse med højskolelovens § 12 d.
Bemærkninger til de enkelte bestemmelser i kapitel 10 Til § 45 Bestemmelsen vedrører ikrafttræden og overgangsbestemmelser.
Til § 45, stk. 1 Ikrafttrædelsesdatoen er 1. januar 1994.
 Loven bør træde i kraft pr. en 1. januar, fordi både foreslåede og  

 gældende bestemmelser om tilskudsbetingelser og driftstilskud følger  

 finansåret.
Til § 45, stk. 2 Bestemmelsen vedrører senere ikrafttræden end 1. januar 1994.
 Der henvises til bemærkningerne til § 10, stk. 1, nr. 1-2.
For de to resterende privatejede håndarbejdsskoler afløser stk. 2  

 højskolelovens § 22, stk. 2, dog så betingelsen om status som selvejende  

 institution skal opfyldes ved ejerskifte, ikke som nu ved forstanderskifte.
I  

 praksis falder ejer- og forstanderskifte sammen.
Til § 46 Bemyndigelsen til at fastsætte regler om overgangstilskud til enkelte  

 skoler er en konsekvens af de ændrede bestemmelser om fastsættelse af  

 rammetilskudsbevilling og beregning af fordelingstal, jf. §§ 25-26 samt  

 ophævelse af bestemmelsen om refusionstilskud til ejendomsskatter.
Overgangstilskud fastsættes forud ved beregning af rammetilskud for 1994  

 for eet eller flere finansår og reguleres ikke efterfølgende.
Tilskuddene  

 finansieres af bevillingerne til rammetilskud, jf. § 25.
Til § 47 Bestemmelsen i stk. 1 ophæver højskoleloven og støtteloven med følgende  

 undtagelser:
 Højskolelovens mulighed for rettighedsgivende undervisning på  

 folkehøjskoler bevarer sin gyldighed for den skole, der har tilladelse til at  

 tilbyde sådan undervisning ved lovens ikrafttræden.
 Højskolelovens mulighed for skoler uden elevværelser er opretholdt for  

 skoler godkendt uden elevværelser ved lovens ikrafttræden.
 Højskolelovens bestemmelse om mindste årselevtal bevarer sin gyldighed for  

 eksisterende skoler indtil 1. januar 1999.
 Højskolelovens mulighed for fravigelse af kravet til »lange  

 kurser« bevarer sin gyldighed for skoler (for tiden fire  

 »pensionisthøjskoler«), der har fritagelse herfor.
 Støttelovens bestemmelse om refusionstilskud til faste lejemål bevarer sin  

 gyldighed for godkendte lejemål.
 Støttelovens bestemmelse om modregning i statstilskuddet for privatejede  

 skoler, hvis skolens indtægter og det beregnede statstilskud overstiger  

 udgifterne med et nærmere fastsat tillæg, bevarer sin gyldighed for  

 privatejede skoler.
 Der henvises i øvrigt til bemærkningerne til § 2, § 6, § 14, stk. 1, § 17,  

 stk. 2, § 18, og § 22, stk. 1.
Bilag 1 Lov om folkehøjskoler, husholdningsskoler og efterskoler, jf. lovbekendtgørelse nr. 661 af 26. oktober 1988, som ændret ved lov nr.  

 371 af 6. juni 1991 og lov nr. 387 af 20. maj 1992 Kapitel 1 Formål og virksomhed § 1. Folkehøjskoler tilbyder voksne elever en almendannende  

 undervisning og kan inden for denne give enkelte fag eller faggrupper en  

 fremtrædende plads.
 Stk. 2. Folkehøjskoler kan, hvor særlige forhold gør sig gældende,  

 tilbyde rettighedsgivende undervisning efter regler, der fastsættes af  

 kulturministeren.
 Stk. 3. Folkehøjskoler, der har tilrettelagt undervisningen efter  

 stk. 1 med henblik på unge mellem 17 og 19 år, godkendes under navn af  

 ungdomshøjskoler.
 § 2. (Ophævet).
§ 3. Husholdningsskoler tilbyder en almendannende undervisning med  

 særligt henblik på hjem og familie og kan give enkelte fag eller faggrupper  

 en fremtrædende plads i undervisningen.
Skolerne kan afholde prøver efter  

 regler, der fastsættes af kulturministeren, og kan efter ministerens særlige  

 godkendelse tilbyde uddannelser inden for husligt beslægtede erhverv.
 Stk. 2. Kulturministeren udarbejder vejledende undervisningsplaner  

 for skolernes almindelige kurser.
 Stk. 3. Kulturministeren fastsætter regler om optagelses- og  

 afgangsprøver for skolernes uddannelseskurser.
 § 4. Efterskoler tilbyder unge mellem 14 og 18 år en almendannende  

 undervisning og kan inden for denne give enkelte fag eller faggrupper en  

 fremtrædende plads.
 Stk. 2. Skolerne kan afholde prøver efter regler, der fastsættes  

 af kulturministeren, og kan efter ministerens særlige godkendelse tilbyde  

 erhvervsmæssige grunduddannelser.
§ 5. Skolerne indrettes som kostskoler, men kan også optage  

 hjemmeboende elever til undervisning og samvær.
Skolerne kan i særlige  

 tilfælde oprettes uden elevkollegium.
 Stk. 2. Skolernes kurser har en varighed af mindst en uge med  

 mindst 5 sammenhængende undervisningsdage.
 Stk. 3. Optager skolerne undervisningspligtige elever, skal  

 forstanderen sende meddelelse om elevens optagelse og om kursets varighed til  

 skolekommissionen i hjemstedskommunen, i København til skoledirektionen.  

 Forlader eleven skolen inden kursets afslutning, skal skolemyndighederne  

 ligeledes underrettes, medmindre elevens undervisningspligt er ophørt.
§ 6. Elever, der har gennemgået et godkendt kursus på en  

 husholdningsskole eller en efterskole, har ret til et bevis for deltagelsen  

 samt for eventuelle prøver.
Kulturministeren fastsætter regler om bevisernes  

 form og indhold.
 § 7. Forstanderen og lærerne ved en skole danner et lærerråd.
Kapitel 2 Godkendelse og tilsyn § 8. Godkendelse af en skole, der er omfattet af kapitel 1,  

 meddeles af kulturministeren under følgende betingelser:
 1. Skolen skal være en privat, selvejende institution, hvis vedtægter, er  

 godkendt af kulturministeren.
 2. Skolens forstander skal være godkendt af kulturministeren.
 3. Skolen skal råde over egnede lokaler og det fornødne udstyr.
 4. Skolens kursusplan skal være godkendt af kulturministeren.
 Stk. 2. Et kursus anses som godkendt, når det er omfattet af den  

 godkendte kursusplan eller er særligt godkendt af kulturministeren.
 § 9. Kulturministeren kan tilbagekalde en meddelt godkendelse,  

 hvis skolen ikke længere opfylder betingelserne efter § 8. Han kan endvidere  

 tilbagekalde godkendelsen, hvis skolens undervisning eller øvrige forhold  

 findes åbenbart i strid med de retningslinjer, der almindeligt følges inden  

 for vedkommende skoleform.
Stk. 2. Tilbagekaldelse af godkendelse efter stk. 1, 2. pkt., kan  

 kun ske efter forhandling med den pågældende skoleforening, jfr. § 13, stk.  

 2.(* 1) § 10. Undervisningsdirektøren for Direktoratet for Folkeoplysning,  

 Frie Grundskoler m.v. er kulturministerens tilsynsførende med folkehøjskoler,  

 husholdningsskoler og efterskoler.
§ 10 a.
Kulturministeren kan bemyndige ministeriets direktorater  

 til at udøve de beføjelser, der i denne lov er tillagt ministeren.
 Stk. 2. Kulturministeren kan fastsætte bestemmelser om adgangen  

 til at klage over afgørelser, der er truffet i henhold til bemyndigelse efter  

 stk. 1, herunder om at afgørelser ikke skal kunne indbringes for ministeren.
Kapitel 3 Tilskud § 11. Til godkendte skoler yder staten tilskud under følgende  

 betingelser:
 1. Skolen skal i finansåret have gennemført eet godkendt kursus af mindst  

 20 ugers varighed eller to godkendte kurser hvert af mindst 12 ugers  

 varighed.
2. Skolen skal som gennemsnit af de 3 seneste finansår, i hvilke den har  

 været i virksomhed, have haft mindst 18 årselever.
Har skolen haft mindre end  

 36 ugers godkendt undervisning i et finansår, nedsættes det krævede antal  

 årselever for det pågældende år efter forholdet mellem det faktiske antal  

 undervisningsuger og 36.
3. Skolens forstander og lærere skal være aflønnet efter regler, der  

 fastsættes af kulturministeren.
De øvrige ansættelsesvilkår skal være  

 skriftligt aftalt.
 4. Skolens forstander og lærere, der ifølge vedtægterne for Pensionskassen  

 for Højskoler, Landbrugsskoler og Husholdningsskoler(* 2) eller  

 Efterlønskassen for Lærere i Friskoler og Efterskoler(* 3) kan optages i en  

 af disse, skal være indmeldt eller over for kulturministeren have godtgjort,  

 at der på anden måde er sikret dem en passende pension.
 Stk. 2. Årselevtallet er summen af elever på godkendte kurser i de  

 enkelte undervisningsuger i finansåret divideret med 40. Der medregnes kun  

 elever, der opfylder aldersbetingelserne for at opnå statsstøtte, jfr. § 13,  

 stk. 1, og § 14, stk. 2.(* 4) Kulturministeren fastsætter regler om  

 medregning af elever, som ikke har dansk indfødsret, som kun følger en del af  

 et godkendt kursus, eller som er bevilget hel eller delvis friplads.
 Stk. 3. Kulturministeren kan i særlige tilfælde fravige  

 bestemmelserne i stk. 1, nr. 1 og 2.
 § 12. Til et fuldt undervisningsår, jfr. § 4, stk. 1, i lov om  

 statsstøtte til visse private skoler, kræves for folkehøjskolernes  

 vedkommende mindst 32 og for de andre skolers vedkommende mindst 36 ugers  

 godkendt undervisning.
Stk. 2. Er skolens kapacitet ikke fuldt udnyttet til godkendt  

 undervisning i et omfang, svarende til 32 uger, foretages der efter regler,  

 der fastsættes af kulturministeren, en forholdsmæssig nedsættelse af de  

 udgifter, som uden at være begrænset af årselevtallet indgår i  

 tilskudsgrundlaget.
Ved kursusomlægning kan kulturministeren i særlige  

 tilfælde efter forhandling med den pågældende skoleforening tillade, at der  

 ikke foretages forholdsmæssig nedsættelse.
Kapitel 3 a Kommunale og amtskommunale bidrag for efterskoleelever § 12. a.
En elev anses for hjemmehørende i den kommune, hvor  

 eleven er tilmeldt folkeregistret den 5. september året før  

 bidragsopkrævningen (bopælskommunen), og i den amtskommune, hvori  

 bopælskommunen ligger (bopælsamtskommunen).
§ 12 b.
Bopælskommunen betaler bidrag til staten for hver elev  

 under 18 år, der er optaget på en efterskole.
 Stk. 2. Kommunens bidrag fastsættes på de årlige finanslove.
 Stk. 3. Kulturministeren fastsætter nærmere regler om  

 fremgangsmåden ved opkrævning af bidrag.
§ 12 c.
Bopælsamtskommunen betaler bidrag til staten for elever  

 med svære handicap, som er optaget på en efterskole, og for hvem  

 Kulturministeriet har godkendt ekstra lærertimer og hjælpemidler.
 Stk. 2. Amtskommunens bidrag fastsættes som svarende til statens  

 budgetterede tilskud pr. elev for udgifter til ekstra lærertimer og  

 hjælpemidler.
 Stk. 3. Kulturministeren fastsætter nærmere regler om beregningen  

 af og fremgangsmåden ved opkrævning af bidrag.
§ 12 d.
Bopælskommunen og bopælsamtskommunen kan kræve refusion af  

 bidraget i henhold til §§ 12 b og c fra en anden kommune eller amtskommune  

 for elever, som ved beregningen af kommunal udligning til kommuner og  

 amtskommuner indgår i folketallet i den anden kommune eller amtskommune.
§ 12 e.
Der foretages ikke regulering af statens generelle tilskud  

 til kommunerne og amtskommunerne for kommunernes og amtskommunernes udgifter  

 i forbindelse med bidragsordningens indførelse.
Kapitel 4 Elevstøtte § 13. Til nedbringelse af elevbetalingen giver staten elevstøtte  

 til elever på folkehøjskoler, husholdningsskoler og efterskoler.
Stk. 2. Bevillingen til elevstøtten fastsættes på grundlag af et  

 gennemsnitligt støttebeløb pr. årselev.
Bevillingen reguleres for udviklingen  

 i antallet af elever samt pris- og lønudviklingen.
 Stk. 3. Ændring af det gennemsnitlige støttebeløb pr. elev, som  

 ikke følger af stk. 2, sker efter indhentet udtalelse fra Frie Kostskolers  

 Fællesråd.
 § 14. Elevstøtte gives til elever på:
1) folkehøjskoler, hvis de ved kursets begyndelse er fyldt 17 1/2 år, 2) ungdomshøjskoler, hvis de ved kursets begyndelse er fyldt 17 år, men  

 ikke 19 år, 3) husholdningsskoler, hvis de ved kursets begyndelse er fyldt 16 år, og 4) efterskoler, hvis de ved kursets begyndelse er fyldt 14 år, men ikke 18  

 år.
 Stk. 2. Kulturministeren kan fastsætte regler om støtte til  

 elever, der ikke opfylder de i stk. 1 nævnte aldersbetingelser.
 § 15. Elevstøtte gives til elever, der er danske statsborgere og  

 deltager i et godkendt kursus af mindst 2 ugers varighed.
 Stk. 2. Kulturministeren kan fastsætte regler om elevstøtte:
1) til elever, der kun deltager i en del af et godkendt kursus eller kun i  

 undervisningen ved et godkendt kursus, 2) til danske elever til ophold af mindst 2 ugers varighed på  

 statsanerkendte folkehøjskoler i andre nordiske lande og 3) til elever, der ikke er danske statsborgere.
§ 15 a.
Kulturministeren fastsætter for hver af skoleformerne  

 efter forhandling med Frie Kostskolers Fællesråd en ugentlig elevbetaling  

 (elevstøtterammen) som grundlag for støttens beregning.
Stk. 2. Ministeren fastsætter, efter hvilke procentsatser  

 elevstøtterammen skal dækkes af elevstøtten.
Elevens økonomiske forhold er  

 afgørende for, med hvilken procentsats elevstøtten i det enkelte tilfælde  

 skal gives.
 Stk. 3. Ministeren fastsætter regler om form og indhold for  

 ansøgning om elevstøtte samt om beregning og udbetaling af støtten.
 Stk. 4. Ministeren kan hos skattevæsenet eller anden myndighed  

 indhente de oplysninger om elevens forældres indkomst- og formueforhold, der  

 er nødvendige for beregningen af støtten.
 § 16. En kommune kan yde støtte til elever, der er hjemmehørende i  

 kommunen, til deltagelse i godkendte kurser på folkehøjskoler,  

 husholdningsskoler og efterskoler.
§ 16 a.
Til nedbringelse af elevbetalingen giver kommunerne  

 elevstøtte til elever på efterskoler, som opfylder de i § 14 nævnte  

 aldersbetingelser.
Stk. 2. Elevstøtten ydes med et fast ugentligt beløb til hver  

 elev.
Støttebeløbet fastsættes på de årlige finanslove.
 Stk. 3. Ministeren fastsætter nærmere regler om støtten.
 Stk. 4. Statens generelle tilskud til kommunerne for 1993 og de  

 følgende år forhøjes med 86,3 mio. kr. i 1992-pris- og lønniveau.
Kapitel 5 Tilskud til fortsat uddannelse § 17. Efter regler, der fastsættes af kulturministeren, kan staten  

 yde tilskud til kurser til fortsat uddannelse af skolernes forstandere og  

 lærere.
 § 18. Efter regler, der fastsættes af kulturministeren, kan staten  

 yde tilskud til aflønning af forstandere og lærere, der har hel eller delvis  

 tjenestefrihed under fortsat uddannelse.
Kapitel 6 Forsøgsvirksomhed § 19. Kulturministeren kan fravige lovens bestemmelser i det  

 omfang, dette er påkrævet for at fremme forsøgsvirksomhed inden for lovens  

 område.
 Stk. 2. Efter kulturministerens bestemmelse kan staten yde tilskud  

 til forsøgsundervisning inden for lovens område.
Kapitel 7 Pension § 20. Pension til forstandere og lærere ved skolerne udredes af  

 Pensionskassen for Højskoler, Landbrugsskoler og Husholdningsskoler(* 5),  

 henholdsvis af Efterlønskassen for Lærere i Friskolen og Efterskolen(* 6). De  

 nærmere regler om pensionskassens og efterlønskassens virksomhed fastsættes i  

 vedtægter, der stadfæstes af kulturministeren og finansministeren.
 Stk. 2. Staten yder tilskud til pensionskasserne efter regler, der  

 fastsættes i vedtægterne.
Kapitel 8 (ophævet) Kapitel 9 Ikrafttrædelses- og overgangsbestemmelser m.v.
 § 22. Loven har virkning fra den 1. april 1970, jfr. dog stk. 2-5.
 Stk. 2. For skoler, der ved lovens ikrafttræden er godkendt som  

 privatejede skoler, har bestemmelsen i § 8, stk. 1, nr. 1, først virkning fra  

 det tidspunkt, skolen søger ny forstander godkendt eller overgår til at være  

 selvejende institution.
 Stk. 3. Bestemmelsen i § 12, stk. 1, har virkning fra den 1.  

 august 1969. Bestemmelserne i § 12, stk. 1 og 2, kan dog for tiden indtil den  

 1. april 1971 ikke anvendes over for landbrugsskoler, husholdningsskoler og  

 efterskoler, der har haft 32 ugers godkendt undervisning i finansåret.
 Stk. 4. De i henhold til lov nr. 226 af 3. juni 1967 om  

 efterskoler godkendte ungdomshøjskoler betragtes efter lovens ikrafttræden  

 som efterskoler, jfr. § 4, medmindre de opnår godkendelse efter § 1, stk. 3.  

 Uden denne godkendelse kan de bevare navn af ungdomshøjskoler indtil den 1.  

 august 1971.
 Stk. 5. Reglerne i kapitel 4 anvendes ved kurser, der påbegyndes  

 efter den 31. juli 1970.
 § 23. Følgende bestemmelser ophæves:
 1) Lov om folkehøjskoler og landbrugsskoler, jfr. lovbekendtgørelse nr.  

 156 af 16. maj 1959.
 2) Lov om husholdningsskoler og husholdningsseminarier m.m., jfr.  

 lovbekendtgørelse nr. 167 af 4. juni 1959, bortset fra § 15, stk. 1-3.
 3) Lov nr. 226 af 3. juni 1967 om efterskoler.
 4) § 12 i lov nr. 337 af 18. juni 1969 om statsstøtte til visse private  

 skoler.
 Stk. 2. Reglerne om elevstøtte i de love, der er nævnt i stk. 1,  

 bevarer deres gyldighed for kurser, der påbegyndes inden den 1. august 1970.
 § 24. Loven gælder ikke for Grønland, men kan ved kongelige  

 anordning sættes i kraft for Grønland med de afvigelser, som landsdelens  

 særlige forhold tilsiger.
 Stk. 2. Loven gælder ikke for Færøerne, men lovens bestemmelser om  

 landbrugsskoler, husholdningsskoler og efterskoler kan ved kongelig anordning  

 sættes i kraft for Færøerne med de afvigelser, som landsdelens særlige  

 forhold tilsiger.
 § 4 i lov nr. 121 af 17. april 1972, der indsætter stk. 3 i § 5, havde  

 virkning fra 1. april 1972.
§ 5 i lov nr. 217 af 23. april 1986, der indsætter § 10 a, trådte i kraft  

 den 1. juli 1986. Lov nr. 89 af 20. februar 1988, der ændrer § 13, § 14 og §  

 15 samt indsætter § 15 a, trådte i kraft den 1. marts 1988. Lov nr. 371 af 6.  

 juni 1991, der ophæver § 2, § 5, stk. 2, 2. pkt., § 8, stk. 2, § 14, stk. 1,  

 nr. 3 og kapitel 8, og ændrer lovens titel samt § 6, § 9, stk. 2, § 10, § 13,  

 stk. 1, § 15, stk. 2, nr. 2, og § 16, træder i kraft den 1. januar 1992, § 21  

 og § 22 dog dagen efter bekendtgørelsen i lovtidende.
Lov nr. 387 af 20. maj  

 1992, der indsætter kapitel 3 a samt § 16 a, træder i kraft den 1. januar  

 1993.
 1) Det drejer sig om Foreningen af Folkehøjskoler, Foreningen af  

 Husholdnings- og Håndarbejdsskoler og Foreningen af Frie Ungdoms- og  

 Efterskoler.
 2) Nu Pensionskassen for folkehøjskoler, landbrugskoler og  

 husholdningsskoler.
 3) Nu Efterlønskassen for lærere i friskoler og efterskoler.
 4) På grund af en redaktionel fejl er henvisningen til § 13, stk. 1 og §  

 14, stk. 2, ikke blevet ændret til en henvisning til § 14.
 5) Se note 2).
 6) Se note 3).
Bilag 2 Lov om statsstøtte til visse private skoler, jf. lovbekendtgørelse nr. 659 af 25. oktober 1988, som ændret ved lov nr.  

 411 af 6. juni 1991 og lov nr. 353 af 14. maj 1992 Kapitel 1 Lovens område § 1. Efter denne lov ydes statstilskud og statslån til:
1) folkehøjskoler, 2) husholdningsskoler og 3) efterskoler.
 Stk. 2. De i stk. 1 nævnte skoler benævnes frie kostskoler.
Kapitel 2 Statstilskud § 2. Der ydes statstilskud til driften under forudsætning af, 1) at skolerne opfylder de betingelser, der er angivet i lovgivningen om  

 de enkelte skoleformer, 2) at skolerne har andre indtægter end statstilskud, og 3) at tilskuddet anvendes til skole- og undervisningsvirksomhed.
 Stk. 2. Undervisningsministeren(* 1) kan fastsætte regler om de  

 tilskudsforudsætninger, der er nævnt i stk. 1, nr. 2 og 3, herunder om  

 mindstebeløbet for andre indtægter.
 § 3. Tilskud ydes i form af refusionstilskud og rammetilskud.
§ 3 a.
Refusionstilskud ydes med 85 pct. af de udgifter, der med  

 virkning for tilskudsgrundlaget er godkendt af undervisningsministeren(* 1),  

 og som afholdes til følgende formål:
 1) Skatter og afgifter vedrørende skolens bygninger.
 2) Leje af lokaler og arealer ifølge faste lejemål.
 3) Renter af lån med pant i skolens faste ejendomme.
 4) Eventuelle renter af skyldige etableringsudgifter pålagt af offentlig  

 myndighed.
 5) Udgifter til særlige vedligeholdelsesarbejder vedrørende  

 skolebygningerne.
 Stk. 2. Refusionstilskud ydes med 100 pct. af ekstraudgifter til  

 lærertimer og hjælpemidler, der med virkning for tilskudsgrundlaget er  

 godkendt af undervisningsministeren1) til undervisning af svært handicappede  

 elever.
 Stk. 3. Undervisningsministeren(* 1) kan fastsætte regler om  

 refusionstilskuddene.
§ 3 b.
Bevillingen til rammetilskud fastsættes for hver skoleform  

 på grundlag af et gennemsnitligt tilskud pr. elev.
Bevillingen reguleres for  

 udviklingen i antallet af elever samt pris- og lønudviklingen.
 Stk. 2. Det gennemsnitlige tilskud pr. elev justeres årligt under  

 hensyn til konstaterede ændringer i antal skoler, elevfordeling på klassetrin  

 og lærernes lønanciennitetsmæssige fordeling.
 Stk. 3. Ændring af det gennemsnitlige tilskud pr., elev, som ikke  

 følger af stk. 1 og stk. 2, sker efter indhentet udtalelse fra Frie  

 Kostskolers Fællesråd.
Kapitel 2 a Den enkelte skoles rammetilskud § 3 c.
Rammetilskudsbevillingen for skoleformen fordeles mellem  

 de enkelte skoler efter deres beregnede udgiftsbehov.
 § 3 d. (Ophævet).
 § 3 e. (Ophævet).
§ 3 f.
Udgiftsbehovet for frie kostskoler beregnes ved, at skolens  

 normerede løntimetal ganges med skolens gennemsnitlige udgift til lærerløn  

 pr. løntime, hvilket udgør rammetilskuddet til lærerlønsudgifter.
Hertil  

 lægges et beløb pr. årselev, et beløb pr. skole og et beløb pr. kvadratmeter  

 bruttoetageareal af skolens bygninger, hvilket udgør rammetilskuddet til  

 øvrige udgifter.
 Stk. 2. Beløbet pr. årselev, jf. stk. 1, reguleres årligt i takt  

 med den konstaterede udvikling i den beregnede lærerlønsudgift pr. årselev.  

 Beløbet pr. skole og beløbet pr. kvadratmeter bruttoetageareal, jf. stk. 1,  

 reguleres for pris- og lønudviklingen.
Stk. 3. Undervisningsministeren(* 1) fastsætter regler om  

 beregning af det normerede løntimetal, den gennemsnitlige udgift til lærerløn pr. løntime, beløbene pr. henholdsvis årselev, skole og pr.
 kvadratmeter bruttoetageareal.
Stk. 4. Undervisningsministeren(* 1) kan endvidere fastsætte  

 regler om beregning af rammetilskud til kombinerede skoler, hvor en fri kostskole drives sammen med en friskole eller privat grundskole og/eller en privat gymnasieafdeling.
§ 3 g.
Undervisningsministeren(* 1) kan i særlige tilfælde fravige  

 reglerne i § 3 e-§ 3 f, hvis støttebeløbet ikke anvendes til  

 undervisningsformål, jf. § 2, eller hvis støttebeløbet er åbenbart  

 utilstrækkeligt.
Kapitel 2 b Andre bestemmelser om statstilskud § 4. Hvis en skole ikke efter reglerne i lovgivningen om de  

 enkelte skoleformer har haft undervisning i hele finansåret, foretages der  

 efter ministerens nærmere bestemmelse en forholdsmæssig nedsættelse af  

 tilskuddet.
 Stk. 2. Hvis en skole, der får statstilskud efter denne lov,  

 drives sammen med undervisningsvirksomhed, der er tilskudsberettiget efter  

 anden lovgivning, bestemmer undervisningsministeren1), hvorledes tilskuddet  

 skal beregnes efter denne lov.
Stk. 3. Hvis driftsregnskabet for en skole, der ikke er en  

 selvejende institution, viser, at indtægterne og det beregnede statstilskud  

 tilsammen overstiger udgifterne med et nærmere fastsat tillæg, modregnes 50  

 pct. af det overskydende beløb i statstilskuddet.
Undervisningsministeren(*  

 1) fastsætter de nærmere regler om beregningen af overskuddet.
 Stk. 4. Det er en forudsætning for anvendelse af bestemmelserne om  

 selvejende institutioner, at institutionens vedtægter er godkendt af  

 undervisningsministeren1), der tillige kan forlange ændringer i vedtægter,  

 der er godkendt inden lovens ikrafttræden.
§ 5. Skolernes regnskabsår er finansåret.
Regnskaberne opstilles  

 og revideres efter regler, der fastsættes af undervisningsministeren1).
Stk. 2. Tilskuddet beregnes og udbetales efter finansårets  

 afslutning.
Der udbetales forskud efter regler, der fastsættes af  

 undervisningsministeren1).
 § 6. Sælges en skole, der får tilskud efter loven, kan der kun  

 ydes fortsat tilskud, såfremt salgsvilkårene er godkendt af  

 undervisningsministeren1).
Kapitel 3 Statslån § 7. Opfører en selvejende institution en bygning til brug for en  

 skole, der omfattes af loven, kan der ydes lån af statskassen med indtil 50  

 pct. af den opførelsesværdi, undervisningsministeren1) har godkendt, når  

 følgende betingelser er opfyldt:
 1) Institutionens vedtægter skal være godkendt af  

 undervisningsministeren1), jf. § 4, stk. 4.
2) Institutionen skal selv have tilvejebragt mindst 1/6 af  

 opførelsesværdien.
Under særlige omstændigheder kan undervisningsministeren1)  

 tillade, at dette beløb tilvejebringes ved lån sikret ved pant i ejendommen  

 efter statslånet.
Vilkårene for lånet skal godkendes af  

 undervisningsministeren1).
 3) Planer og tegninger skal være godkendt af undervisningsministeren1).
4) Institutionen skal være tilskudsberettiget.
For nyoprettede  

 institutioner kan undervisningsministeren1) tillade, at der ydes statslån,  

 inden de har ret til statstilskud.
Stk. 2. Statslånet er afdragsfrit, men forrentes med 4 pct. p.a.  

 Lånet er uopsigeligt fra statens side, så længe lånevilkårene overholdes og  

 bygningen anvendes til det oprindelige formål.
Lånet sikres ved tinglyst  

 oprykkende panteret i bygningerne med grund og tilbehør inden for 5/6 af  

 ejendommens værdi.
Undervisningsministeren(* 1) kan bestemme, at der forud  

 for statslånet skal optages størst mulige offentlige eller lignende lån.
Stk. 3. Efter samme regler kan der ydes statslån til køb af  

 ejendomme til brug for en skole, der omfattes af loven.
Statslånet fastsættes  

 i forhold til købesummen.
Købet og vilkårene herfor skal godkendes af  

 undervisningsministeren1).
 § 8. Efter samme regler som angivet i § 7 kan der ydes statslån  

 til en skole, der omfattes af loven, når bygninger, større ombygninger eller  

 forbedringer, herunder større anskaffelser af inventar og  

 undervisningsmateriel, er nødvendige for at bringe skolen i tidssvarende  

 stand.
Stk. 2. Statslånet kan udgøre indtil 75 pct. af de af  

 undervisningsministeren1) godkendte udgifter.
De samlede statslån kan dog  

 højst andrage 50 pct. af værdien af institutionens ejendomme, herunder grund,  

 inventar og undervisningsmateriel, efter foretagelsen af de foranstaltninger,  

 hvortil der ydes lån.
 § 9. Omdannes en skole til en selvejende institution, kan der, når  

 skolens forhold skønnes at tale derfor, ydes statslån til gennemførelse heraf  

 efter samme regler som angivet i § 7.
Kapitel 4 Almindelige bestemmelser § 10. Undervisningsministeren(* 1) kan pålægge skolerne at  

 indsende statistiske oplysninger og oplysninger vedrørende skolernes  

 økonomiske forhold, herunder skolernes regnskaber.
§ 10 a.
Undervisningsministeren(* 1) kan bemyndige ministeriets  

 direktoratet til at udøve de beføjelser, der i denne lov er tillagt  

 ministeren.
 Stk. 2. Undervisningsministeren(* 1) kan fastsætte bestemmelser om  

 adgangen til at klage over afgørelser, der er truffet i henhold til  

 bemyndigelse efter stk. 1, herunder om at afgørelser ikke skal kunne  

 indbringes for ministerne.
Kapitel 5 Ikrafttrædelsesbestemmelser m.v.
 § 11. Loven træder i kraft den 1. august 1969.
 § 12. (Ophævet).
 § 13. (Ophævet).
 § 14. (Ophævet).
§ 15. Loven gælder ikke For Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de særlige færøske og grønlandske forhold tilsiger.
Lov nr. 465 af 25.  

 november 1970, der ændrer § 3, trådte i kraft den 1. januar 1971. § 6 i lov  

 nr. 217 af 23. april 1986, der indsætter § 10 a, trådte i kraft den 1. juli  

 1986. Lov nr. 230 af 22. april 1987, der ændrer § 1, § 2, § 3, § 4, stk. 1 og  

 § 4, stk. 3 og indsætter §§ 3 a, 3 b, 3 c, 3 d, 3 e, 3 f og 3 g, indeholder i  

 § 2 følgende ikrafttrædelsesbestemmelse:
 Stk. 1. Loven træder i kraft dagen efter bekendtgørelsen i  

 Lovtidende og har virkning for fastsættelse af tilskud for finansåret 1988 og  

 følgende finansår.
Stk. 2. Hvis en skoles rammetilskud pr. elev i året 1988 eller et  

 følgende finansår er mere end 3 pct. større eller mindre end den fremskrevne  

 værdi af tilskuddet i det foregående år, nedsættes eller forhøjes tilskuddet  

 til den fremskrevne værdi af det foregående års tilskud med tillæg eller  

 fradrag af 3 pct.
Undervisningsministeren(* 1) kan fastsætte regler om denne  

 ordning.
Lov nr. 411 af 6. juni 1991, der ophæver § 1, stk. 1, nr. 4-6, § 1,  

 stk. 2, 1. pkt., § 3 c, 2. pkt., og § 3 d, og ændrer § 3 b, stk. 3, og § 3 g,  

 trådte i kraft den 1. januar 1992. Lov nr. 353 af 14. maj 1992, der ophæver §  

 1, stk. 1, nr. 1-3 og 5, og § 3 e og ændrer § 1, stk. 2, og § 3 b, stk. 3,  

 træder i kraft den 1. januar 1993. (* 1) Iflg. kgl. resolutionm af 3. juni  

 1988 er ansvaret for loven og for de frie kostskoler overtaget af  

 kulturministeren.
