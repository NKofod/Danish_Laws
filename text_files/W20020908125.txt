Pressenævnet bemærkede, at klager over for  

 bladet havde ønsket genmæle i forhold til oplysningen om, at  

 klager havde modtaget økonomisk støtte til den i artiklen  

 omtalte undersøgelse vedrørende mineraluld.
Nævnet fandt,  

 at det ikke af artiklen direkte fremgik, at klager havde modtaget  

 støtte til denne undersøgelse, og klager var derfor ikke  

 berettiget til et genmæle vedrørende denne oplysning.  

 Nævnet fandt, at oplysningen om, at klager igennem 24 år havde  

 modtaget penge fra Rockwool   sammenholdt med oplysningen om, at den nye  

 undersøgelse fra klager frikendte mineraluld for at være  

 kræftfremkaldende   havde en sådan karakter, at bladet burde have  

 forelagt oplysningen for klager forud for offentliggørelsen af  

 artiklen.
Ved at undlade at forelægge oplysningen havde bladet handlet  

 i strid med god presseskik, og nævnet udtalte sin kritik.
Kendelse fra Pressenævnet i sag nr.  

 130/2001 Kræftens Bekæmpelse har klaget til  

 Pressenævnet over en artikel bragt i Dagbladet Arbejderen den 10.  

 oktober 2001, idet man mener, at god presseskik er tilsidesat.
Der er  

 endvidere klaget over, at Dagbladet Arbejderen har afvist at bringe et  

 genmæle.
 Af artiklen med overskriften "Vildledt om  

 mineraluld" fremgik følgende af en underrubrik:
"Kræftens Bekæmpelse frikender mineraluld  

 for at være kræftfremkaldende." I artiklen hed det:
 "I TIB føler vi os vildledte af Kræftens  

 Bekæmpelse, der på det skammeligste spiser os af med venstre  

 hånd i stedet for at tænke på de mange mennesker, som  

 dagligt arbejder med mineraluld, siger  Peter  Hougaard  Nielsen, formand for  

 bygningsgruppen i Forbundet Træ-, Industri-Byg.
 Udtalelsen kommer på baggrund af en ny  

 undersøgelse om mineraluld, som to forskere fra Kræftens  

 Bekæmpelse står bag.
 Undersøgelsen skal fremlægges for Det  

 internationale Kræftforskningsinstitut, IARC, som på en  

 konference i disse dage blandt andet skal vurdere, om mineraluld fortsat skal  

 stå på WHO s kræftliste.
 Her har den været siden 1988, hvor en international  

 undersøgelse af 22.000 arbejdere i mineraluldsindustrien viste 30 til  

 40 procent større risiko for lungekræft.
 Den nye undersøgelse, som baserer sig på de  

 samme 22.000 personer, frikender nu mineraluld for at være  

 kræftfremkaldende.
 Men læge og forsker ved Københavns  

 Universitet,  Eva  Søttrup  Hansen, har gennemgået  

 undersøgelsen, og finder blandt andet at den er totalt uden  

 informationsværdi.
Igennem 24 år har Kræftens Bekæmpelse  

 modtaget penge fra Rockwool." Klageren anmodede ved brev af 12. oktober 2001 bladet om  

 at følgende genmæle:
"I en artikel omtaler Dagbladet Arbejderen, at  

 Kræftens Bekæmpelse igennem 24 år har modtaget penge fra  

 Rockwool.
Oplysningen bringes i forbindelse med kritiske udtalelser  

 vedrørende forskningsresultater, som fastslår, at mistanken om  

 kræftrisiko ved arbejde med mineraluld er svækket.
Over for disse oplysninger meddeles det, at Kræftens  

 Bekæmpelse ikke har modtaget økonomisk støtte fra  

 Rockwool til den i artiklen omtalte undersøgelse vedrørende  

 mineraluld.
Undersøgelsen er iværksat og betalt af Det  

 Internationale Kræftforskningsinstitut, IARC, som er WHO s  

 forskningsinstitut.
Undersøgelsen er gennemført af en  

 international forskergruppe med deltagelse af Danmark.
Undersøgelsen  

 er underlagt de internationalt anerkendte regler om fri forskning.
Direktør  Thomas  Møller  Thomsen,  

 Kræftens Bekæmpelse." Ved brev af 12. november 2001 afviste bladet at bringe  

 genmælet.
 Klageren har gjort gældende, at bladet har  

 tilsidesat reglerne for god presseskik, idet man ikke har fået mulighed  

 for at komme til orde i artiklen.
Klageren har oplyst, at Kræftens Bekæmpelse  

 ikke som hævdet i artiklen har modtaget støtte fra Rockwool  

 igennem 24 år.
I 1999 og 2000 modtog man i alt 100.000 kr. fra Rockwool  

 til et andet forskningsprojekt end det omtalte.
Den omtalte forskning er  

 finansieret af en europæisk forskningsfond under Det Internationale  

 Kræftforskningsinstitut, IARC, på foranledning af WHO.
Udgifterne  

 til et forskningsprojekt af den karakter andrager 1,3 mio. kr.
For at  

 sætte ovennævnte beløb i relief i forhold til udgifter til  

 dansk kræftforskning uddeler Kræftens Bekæmpelse  

 årligt ca. 160 mio. kr. til kræftforskning.
Klageren er af den opfattelse, at den fejlagtige oplysning  

 om, at Kræftens Bekæmpelse igennem 24 år har nydt godt af  

 økonomisk støtte fra Rockwool, udelukkende tjener det  

 formål at sætte foreningen i et dårligt lys.
Klager finder  

 det beklageligt, at bemærkningen indirekte insinuerer, at industrien  

 har "købt" forskningsresultatet.
Den oplysning kan skade den  

 frie forsknings troværdighed og dermed også Kræftens  

 Bekæmpelses virke.
Kræftens Bekæmpelse er en privat  

 organisation, der ved hjælp af frivillige bidrag og indsamlede midler  

 finansierer ca. halvdelen af al forskning i Danmark. 56 procent af  

 indtægterne bruges til forskning.
Bladet har oplyst, at man er meget villig til at lade  

 klager komme til orde og har tilbudt at bringe et interview med klager.  

 Klagers direktør,  Thomas  Møller  Thomsen, er blevet tilbudt  

 dette i en telefonsamtale.
Dennes svar var imidlertid, at man udelukkende var  

 interesseret i at få bragt genmælet.
Bladet har videre oplyst, at når man har valgt at  

 afvise genmælet, skyldes det først og fremmest, at  

 genmælet ikke svarer på den artikel, som bladet har bragt.
Man  

 har intet skrevet om, at klager har modtaget økonomisk støtte  

 til den omtalte undersøgelse.
Man har derimod skrevet, at klager  

 igennem 24 år har modtaget penge fra Rockwool.
Bladet har allerede  

 meddelt klager, at man er villig til at berigtige det, hvis det er forkert,  

 men man har ikke modtaget nogen anmodning herom.
Bladet har yderligere oplyst, at det ikke er korrekt, at  

 bladet har ønsket at sætte foreningen i et dårligt lys.  

 Formålet med artiklen var at afdække, om forskningen virkelig er  

 fri og uden økonomiske interesser.
Der er efter bladets opfattelse  

 ingen tvivl om, at Rockwool er med til at betale den forskning, der  

 foregår af mineraluld, men at der er mange led i denne kæde.  

 Bladet har i den forbindelse oplyst, at Rockwool er en del af den  

 europæiske mineraluldindustris branchesammenslutning UREMA.
JEMRB  

 (Joint European Medical Research Board) er et videnskabeligt udvalg nedsat  

 under UREMA.
JEMRB forhandler og aftaler med IARC, som er WHO s  

 kræftforskningsinstitut, hvilken forskning og hvilke  

 undersøgelser der skal laves angående mineraluld.
Denne  

 forskning og disse undersøgelser betales af UREMA til IARC.
Derefter  

 bestiller og betaler IARC Kræftens Bekæmpelse for at stå  

 for den danske del af undersøgelsen.
Bladet har i tilknytning hertil anført, at  

 når klager derfor skriver i sit genmæle, at den omtalte  

 undersøgelse "er iværksat og betalt af Det Internationale  

 Kræftforskningsinstitut, IARC, som er WHO s forskningsinstitut",  

 er det kun en del af sandheden.
Den anden del er, at den europæiske  

 mineraluldsindustri har betalt IARC for at stå for denne  

 undersøgelse.
Man kan med rette kritisere bladet for heller ikke at  

 give et fuldstændigt billede af de økonomiske forbindelser  

 mellem Rockwool og klager.
Derfor beklager bladet, at klager ikke vil  

 medvirke i et interview, som klager oven i købet har fået  

 tilbudt at få til gennemsyn inden trykning.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet finder, at oplysningen om, at klager  

 igennem 24 år har modtaget penge fra Rockwool   sammenholdt med  

 oplysningen om, at den nye undersøgelse fra klager frikender  

 mineraluld for at være kræftfremkaldende   har en sådan  

 karakter, at bladet burde have forelagt oplysningen for klager forud for  

 offentliggørelsen af artiklen.
 Ved at undlade at forelægge oplysningen har bladet  

 handlet i strid med god presseskik, og nævnet udtaler sin kritik.
 Det fremgår af medieansvarslovens § 36, stk. 1, at  

 anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk  

 eller anden skade af betydning, og som er blevet bragt i et massemedie, skal  

 tages til følge, medmindre oplysningernes rigtighed er utvivlsom.
Nævnet bemærker, at klager over for bladet har  

 ønsket genmæle i forhold til oplysningen om, at klager har  

 modtaget økonomisk støtte til den i artiklen omtalte  

 undersøgelse vedrørende mineraluld.
Nævnet finder, at det  

 ikke af artiklen direkte fremgår, at klager har modtaget støtte  

 til denne undersøgelse, og klager er derfor ikke berettiget til et  

 genmæle vedrørende denne oplysning.
 I medfør af medieansvarslovens § 49  

 pålægges det herefter den ansvarshavende redaktør af  

 Dagbladet Arbejderen at offentliggøre følgende:
"Kendelse fra  

 Pressenævnet Den 10. oktober 2001 bragte Dagbladet Arbejderen en  

 artikel, hvoraf det fremgik, at Kræftens Bekæmpelse igennem 24  

 år har modtaget penge af Rockwool.
 Kræftens Bekæmpelse har klaget til  

 Pressenævnet, idet man finder, at god presseskik er tilsidesat.
 Nævnet finder, at oplysningen om, at Kræftens  

 Bekæmpelse igennem 24 år har modtaget penge fra Rockwool  

 sammenholdt med oplysningen om, at den nye undersøgelse fra  

 Kræftens Bekæmpelse fritager mineraluld for at være  

 kræftfremkaldende   har en sådan karakter, at bladet burde have  

 forelagt oplysningen for Kræftens Bekæmpelse forud for  

 offentliggørelsen af artiklen.
 Ved at undlade at forelægge oplysningen har bladet  

 handlet i strid med god presseskik, og nævnet udtaler sin kritik.
