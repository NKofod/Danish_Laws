Afviklingen af 2. årsopgaven i dansk forløber i reglen uden større  

 problemer, og der har kun i forholdsvis få tilfælde været stærkere uenighed  

 om karakteren.
Imidlertid er der visse forhold, som det kan være nyttigt at  

 henlede opmærksomheden på, nemlig problemerne omkring områdeafgrænsning,  

 opgaveformulering og brug af sekundær litteratur.
Man må sikre sig, at det valgte område ligger inden for fagets grænser,  

 således som faget er beskrevet i bekendtgørelsen.
I nogle tilfælde har  

 censorer set sig ude af stand til at bedømme enkelte opgaver, fordi de med  

 rette mente, at opgavernes område ikke hørte til i faget dansk.
Som eksempler  

 kan nævnes en opgave om mobning, en opgave om unge menneskers uddannelsesvalg  

 og en opgave om biodynamisk landbrug.
Sådanne opgaver hører vel snarere  

 hjemme i henholdsvis psykologi, samfundsfag og biologi.
Der har været en vis usikkerhed med hensyn til de studerendes muligheder  

 for at skrive 2. årsopgave i dansk om udenlandsk litteratur.
Da der i faget  

 dansk læses temmelig meget udenlandsk litteratur, mener vi ikke, at man bør  

 udelukke denne mulighed, men at man bør overlade det til den studerendes eget  

 valg, om hun/han vil skrive om et udenlandsk litterært stof hos den  

 pågældende fremmedsprogslærer eller hos dansklæreren, hvis denne er villig  

 til at modtage opgaven.
Opgaveformuleringen har i visse tilfælde givet anledning til kritik.
Det  

 er vanskeligt at give positive gode råd, men man kan måske bidrage til en  

 forbedring ved at advare mod følgende typer: Den  alt specificerede opgave ,  

 der helt præcist giver anvisninger på e t bestemt antal detailundersøgelser i en bestemt rækkefølge inden for et  

 snævert afgrænset materiale, giver ikke den studerende rimelig mulighed for  

 at disponere på egen hånd.
Den alt for løse  opgave , hvor materialevalg,  

 metodevalg og dimensionering helt er overladt til den studerende, gør  

 bedømmelseskriterierne usikre og øger muligheden for genbrug af tidligere  

 opgaver.
Den alt for  brede opgave , der lyder som titlen på et akademisk  

 værk i flere bind, sætter den studerende i en urimelig arbejdssituation og er  

 meget vanskelig at bedømme.
Den flerdelte usammenhængende opgave , der  

 egentlig består af to eller flere opgaver, der ikke har noget eller kun meget  

 lidt med hinanden at gøre, fører til en usammenhængende besvarelse, selv om  

 den studerende har arbejdet godt, og bedømmeren kommer i en vanskelig  

 situation.
Med hensyn til brug af sekundær litteratur er praksis forskellig.
Nogle  

 lærere gør det åbenbart til et krav, at de studerende inddrager sekundær  

 litteratur og forholder sig kritisk eller vurderende til den, mens andre  

 tydeligt nok ikke har anbefalet noget sådant.
De besvarelser, der inddrager  

 sekundær litteratur, vurderes i reglen højere end de andre, og med god grund,  

 for det virker urimeligt, at man f.eks. i en analyse af Hans Kirks  

 »Fiskerne« slet ikke tager hensyn til allerede eksisterende  

 analyser og tolkninger.
Vi mener, at man bør anbefale brug af sekundær  

 litteratur, hvor det er naturligt og muligt, uden at gøre det til et fast  

 krav.
