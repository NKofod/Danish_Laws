Forbud mod rygning indendørs på en arbejdsplads Arbejdsmiljøklagenævnet har på møde den 31. marts 2009 behandlet virksomhedens klage over Arbejdstilsynets afgørelse af 10. januar 2008 om, at virksomheden skal påbydes straks at sikre, at der ikke ryges indendørs på arbejdspladsen ud over i arbejdslokaliteter, der alene tjener som arbejdsplads for en person ad gangen, rygerum eller rygekabiner, såfremt arbejdsgiveren har tilladt rygning i disse rum.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at virksomheden skal påbydes straks at sikre, at der ikke ryges indendørs på arbejdspladsen ud over i arbejdslokaliteter, der alene tjener som arbejdsplads for en person ad gangen, rygerum eller rygekabiner, såfremt arbejdsgiveren har tilladt rygning i disse rum.
 Nævnets afgørelse skal efterkommes straks.
 Arbejdsmiljøklagenævnet fastholder således Arbejdstilsynets afgørelse af 10. januar 2008.
B E G R U N D E L S E Arbejdsmiljøklagenævnet har ved afgørelsen lagt følgende oplysninger til grund:
 at Arbejdstilsynet den 9. januar 2008 var på tilsynsbesøg hos [navn udeladt]  at Arbejdstilsynet under besøget konstaterede, at der blev røget indendørs, og at rygningen foregik på et serveringsareal, der var over 40 m²  at virksomheden ifølge CVR har 5-9 ansatte  at De i forbindelse med klagen har indsendt en skitse over samtlige lokaler med angivelse af mål for to af de i alt 7 lokaler.
De anfører bl.a., at der i lokale 1, hvor baren står, er et serveringsareal på 36 kvm2 og i det tilstødende lokale 2 et serveringsareal på 15 m2. Fraregnet baren på ca. 9,6 m2 er der i lokale 1 og 2 tilsammen 41,40 m², og det kan bringes under 40 m² ved at etablere et vindfang eller en garderobe  at De endvidere har oplyst, at lokale 4 er et gangareal mellem lokale 2 og 4, og at lokale 4 er en spillehal og en selvstændig forretning registreret med eget CVR nr.
Spillehallen har eget personale og har fra gården egen indgang, der benyttes af både personale og kunder.
Fra spillehallens indgang kan dennes personale komme til bagdøren til restaurationen og der benytte personalefaciliteterne.
Der vil i øvrigt i nærmeste fremtid blive etableret en rygekabine i spillehallen.
Lokale 5 har samme indgang fra gården som lokale 4. Nr. 5 er et billard/selskabslokale  at De anfører, at lokalerne 3-7 er røgfri jfr. den indførte rygepolitik  at begge Arbejdstilsynets besøg blev foretaget først på eftermiddagen de pågældende dage  at der var over 10 kunder i lokale 1 og 2, og der blev røget kraftigt  at lokale 1 klart er det centrale lokale, hvor baren er placeret  at der ved et af besøgene var kunder i lokale 4, hvor der var opstillet en minibar  at der ved begge besøg var mindst 1 ansat til stede  at der i lokale 5 var 3 store billardborde og ikke meget andet  at der var fri passage gennem alle lokalerne og at dørene var åbne ved begge besøg  at der til lokale 5 var indgang fra gården og derfra til lokale 4 og videre  at der ikke var skilte til eller i gården, der angiver, at der var indgang til en cafe mv., og  at de tilsynsførende ikke har indgået en mundtlig aftale ved 1. besøg, men derimod har oplyst, at lokale 5 var en mulighed for at indrette et rygerum.
 Hovedreglen efter loven er, at det ikke er tilladt at ryge indendørs i lokaliteter m.v., der er omfattet af loven, jf. § 4 i lov om røgfri miljøer.
 Loven omfatter bl.a. arbejdspladser og serveringssteder, jf. lovens § 2, stk. 1, nr. 1 og nr. 6.
 Undtagelser til hovedreglen findes både i § 6, stk. 2 og stk. 3, samt 21, stk. 3 og § 22, stk. 1.
Arbejdsmiljøklagenævnet finder, at [navn udeladt] både er en arbejdsplads og et serveringssted.
Spørgsmålet er, hvorvidt restauranten er omfattet af undtagelsesbestemmelsen i § 22, stk. 1, nr. 3 om små værtshuse og udskænkningssteder, hvor serveringsarealet er under 40 m².
Af lovens bemærkninger til § 22, stk. 2 fremgår det, at der med serveringsarealet menes det område, hvor der finder egentlig servering af drikkevarer sted.
Baren og området bag ved denne, garderober, trapper, toiletter og lignende faciliteter for gæsterne medregnes ikke til serveringsarealet.
Det samme gælder køkkenfaciliteter, personalerum, personaletoiletter, lagerlokaler og lignende.
 Arbejdsmiljøklagenævnet finder, at der hos [navn udeladt] er tale om et serveringssted på mere end 40 m².
 Klagenævnet finder endvidere, at uanset om der var lavet en garderobe eller et vindfang i forbindelse med lokalet ved baren, vil det samlede serveringsareal være større end det, der i loven er grænsen, idet der er tale om flere sammenhængende lokaler, som tilsammen danner serveringsstedet.
Nævnet lægger herved vægt på, at lokalerne 4 og 5 ikke findes at kunne anses for et selvstændigt serveringssted, selvom der findes en anden indgang hertil fra gården.
Nævnet lægger desuden i den forbindelse dels vægt på, at der ikke er skilte til eller i gården, der viser vej til indgangen i gården, dels at lokalerne under Arbejdstilsynets besøg fremstod som et samlet etablissement, hvor kunderne frit kunne bevæge sig mellem rummene.
 Endelig finder nævnet ikke, at det forhold, at spillemaskinerne opstillet i lokale 4, ejes af et andet firma, ændrer ved, at spillehallen er en del af det samlede etablissement, fordi De står som lejer af samtlige lokaler, og fordi De ligeledes har del i overskuddet fra og pasningen af maskinerne.
 Nævnet har herved alene taget stilling til forholdene, som de var på tidspunktet for Arbejdstilsynets besøg og tidspunktet for afgørelsen.
 Alt i alt er der således tale om et serveringssted på over 40 m², hvor rygning ikke er tilladt efter lovens § 21, stk. 1, og hvor det samtidigt er forbudt at ryge efter lovens § 6, stk. 1, fordi der også er arbejdspladser.
Nævnet skal endelig bemærke, at Arbejdstilsynets henvisning til § 77a, stk. 1 i lov om arbejdsmiljø (som omhandler brug af autoriseret arbejdsmiljørådgiver) må anses for en trykfejl.
Den korrekte bestemmelse er § 79 a, stk. 1 i lov om arbejdsmiljø.
R E G L E R Arbejdsmiljøklagenævnet henviser til  § 2, stk. 1, nr. 6, § 4, § 6, § 21, stk. 1 og § 22, stk. 1 i lov nr. 512 af 6. juni 2007 om røgfri miljøer, og  § 77, stk. 1, § 79 a, stk. 1 og stk. 4 og § 81, stk. 3 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet, samt sekretariatets kontorrapport af 17. marts 2009 På klagenævnets vegne [navn udeladt] fuldmægtig Kopi til Arbejdstilsynet, Virksomheden Att.: de ansatte De kan læse om afgørelsens retlige grundlag på de følgende sider.
Regler Lov nr. 512 af 6. juni 2007 om røgfri miljøer Kapitel 1 Lovens formål, anvendelsesområde m.v.
§ 2. Loven finder anvendelse på 1) arbejdspladser, herunder offshoreanlæg, 2) 3) 4) 5) 6) serveringssteder.
 Stk. 2.
Kapitel 2 Generelle bestemmelser § 4. I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.
Kapitel 3 Arbejdspladser, institutioner, skoler m.v.
Indendørs arbejdspladser § 6. Det er ikke tilladt at ryge indendørs på arbejdspladser, jf. § 4.
 Stk. 2. Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.
 Stk. 3. Det kan besluttes at indrette rygerum og rygekabiner, hvor rygning kan finde sted.
Kapitel 5 Serveringssteder § 21. Det er ikke tilladt at ryge indendørs på serveringssteder, jf. § 4.
 Stk. 2. Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.
 Stk. 3. Det kan besluttes at indrette rygerum og rygekabiner, hvor rygning kan finde sted.
Stk. 4. Der må ikke serveres eller medbringes mad eller drikkevarer i rygerum eller rygekabiner på serveringssteder.
Det enkelte serveringssted kan dog tillade, at gæsterne selv medbringer drikkevarer i rygerum og rygekabiner.
§ 22. Det kan besluttes, at rygning er tilladt indendørs på små værtshuse og udskænkningssteder, 1) der har alkoholbevilling, 2) hvor der ikke serveres egentlig mad, 3) hvor serveringsarealet er under 40 m2, og 4) hvor der er borde og stole på serveringsarealet.
 Stk. 2. Små værtshuse og udskænkningssteder, der befinder sig under samme tag som et andet serveringssted, er omfattet af stk. 1, hvis der er selvstændig indgang til værtshuset fra gaden, og hvis det for publikum fremstår som et selvstændigt værtshus.
Kapitel 6 Tilsynsbestemmelser § 23. Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.
 § 24. Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.
Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer ...
 § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
§ 79 a.
Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer.
Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.
 Stk. 2.
 Stk. 3.
 Stk. 4. Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.
 § 81.
 Stk. 2.
Stk. 3. Rettidig klage har opsættende virkning, indtil Arbejdsmiljøklagenævnets afgørelse foreligger, eller nævnet bestemmer andet.
Klager over afgørelser om forhold efter § 77, stk. 1, som skal bringes i orden straks, samt afgørelser efter § 77, stk. 2 og 3, har ikke opsættende virkning.
 Stk. 4.
