Tillægsbetænkning afgivet af  

 Boligudvalget den 3. december 1998 Tillægsbetænkning over Forslag til lov om ændring af lov om  

 leje af almene boliger, lov om leje, lov om midlertidig regulering af  

 boligforholdene og lov om byfornyelse (Ophævelse af kravet om dansk  

 indfødsret for medlemmer af diverse tvistenævn m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i møde.
 Der er af by- og boligministeren  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal (Dansk Folkepartis og Fremskridtspartiets medlemmer af  

 udvalget) indstiller lovforslaget til forkastelse.
 Et andet mindretal (Socialistisk Folkepartis medlem af udvalget)  

 indstiller lovforslaget til vedtagelse uændret.
 Et tredje mindretal (Enhedslistens medlem af udvalget) vil ved 3.  

 behandling redegøre for sin stilling til lovforslaget.
Ændringsforslag Af by- og boligministeren, tiltrådt af et flertal (S,  

 V, KF, CD, RV og KRF):
Til § 1 1) Efter nr. 5 indsættes som nye numre:
 »01. I § 52 indsættes efter stk. 2 som nyt stykke:
»Stk. 3. Leverer udlejeren hverken varme eller varmt vand, og  

 afregnes lejerens forbrug af vand ikke på grundlag af  

 fordelingsmålere, udarbejdes ikke forbrugsregnskab.
De udgifter, som  

 følger af lov om fremme af energi- og vandbesparelser i bygninger,  

 fordeles ligeligt på lejemålene i ejendommen og opkræves 1  

 gang om året.« Stk. 3 og 4 bliver hefter stk. 4 og 5.
02. I § 52, stk. 3, der bliver stk. 4, indsættes efter  

 »efter stk. 1« ordene: »og 3«.« Bemærkninger Til nr. 1 Med henblik på at mindske udlejers  

 (boligorganisationens) administrative opgaver foreslås det at  

 ændre reglerne om forbrugsregnskaber, således at udlejeren ikke  

 skal udarbejde forbrugsregnskab i den situation, hvor regnskabet kun ville  

 komme til at omfatte de udgifter, som følger af lov om fremme af  

 energi- og vandbesparelser i bygninger.
Dette indebærer, at i de  

 afdelinger, hvor udlejeren hverken leverer varme eller varmt vand, og hvor  

 lejerens forbrug af vand ikke afregnes efter fordelingsmålere, skal der  

 ikke aflægges forbrugsregnskab vedrørende udgifter til  

 energimærkning og udarbejdelse af energiplan m.v.
Det foreslås, at udlejeren i stedet for skal sende  

 en opkrævning ud til lejerne en gang om året.
Udlejeren vil  

 herefter kunne opkræve beløbet uden at være omfattet af  

 den frist, der gælder for aflæggelse af varmeregnskab.
Udlejeren  

 forudsættes dog at opkræve beløbet med en tilsvarende  

 frist.
 Det foreslås endvidere præciseret, at de  

 pågældende udgifter skal fordeles ligeligt på afdelingens  

 lejemål.
 Endelig foreslås, at tvister vedrørende disse  

 udgifter ikke skal kunne indbringes for beboerklagenævnet, da der er  

 tale om meget små beløb (omkring 100 kr. pr. lejemål om  

 året).
 Lone Møller (S)  

Ole Hækkerup (S)
Lissa Mathiasen (S) nfmd.  

René Skau Johansen (S)
Lars Kramer Mikkelsen (S) 
Pernille Frahm (SF)
Annie Lunde Hansen (CD)
Dorit Myltoft (RV)
Keld Albrechtsen (EL) Gyda Kongsted (V)
 Rikke Hvilshøj (V)
Karsten Nonbo (V) Kirsten Jacobsen (FP)
Jens Heimburger (KF)
Gitte Seeberg (KF)
Egil Møller (DF)   

 Flemming Kofod-Svendsen (KRF) fmd.
