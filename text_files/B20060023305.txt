Bekendtgørelse  

 om bonus til elever i ungdomsuddannelse  

  

 med lønnet praktik I medfør af § 3 i lov nr. 1325 af 20. december 2000  

 om bonus til elever i ungdomsuddannelse med lønnet praktik, som ændret ved  

 lov  

 nr. 1154 af 7. december 2005, og efter aftale med undervisningsministeren,  

 fastsættes:
 § 1.  

  

 Arbejdsgivernes Elevrefusion udbetaler på statens vegne bonus til elever, der  

 har gennemført en ungdomsuddannelse med lønnet praktik efter bestemmelserne i  

 lov om bonus til elever i ungdomsuddannelse med lønnet praktik.
 Stk. 2.  

  

 Følgende  

 elever er berettiget til bonus efter reglerne i denne bekendtgørelse:
1)  

 	  

 elever der har  

 gennemført en erhvervsuddannelse, 2)  

 	  

 elever der har  

 gennemført landbrugets grunduddannelse, 3)  

 	  

 elever der har  

 gennemført en grundlæggende social- og sundhedsuddannelser, samt 4)  

 	  

 elever der har  

 gennemført en uddannelse, der efter beslutning truffet af bestyrelsen for  

 Arbejdsgivernes Elevrefusion kan sidestilles med erhvervsuddannelser, jf.  

 § 4, stk. 1, i lov om Arbejdsgivernes Elevrefusion (for tiden  

 farmakonomuddannelsen, erhvervsfiskeruddannelsen og  

 lokomotivføreruddannelsen).
 Stk. 3.  

  

 Der ydes  

 ikke bonus for at gennemføre en uddannelse til elever, for hvilke  

 arbejdsgiveren er berettiget til voksensats efter de regler, der er fastsat  

 af  

 bestyrelsen for Arbejdsgivernes Elevrefusion i forbindelse med udbetaling af  

 lønrefusion efter lov om Arbejdsgivernes Elevrefusion.
 § 2.  

  

 Bonus optjenes i de måneder, hvor eleven har været under uddannelse i henhold  

 til en skriftlig uddannelsesaftale med en arbejdsgiver, og i de måneder, hvor  

 eleven eventuelt har været i skolepraktik.
Stk. 2.  

  

 Optjening  

 af bonus begynder den 1. i den kalendermåned, hvor uddannelsesforholdet i  

 henhold til stk. 1 er begyndt, dog tidligst fra den 1. i den måned, hvor  

 eleven fylder 18 år.
Optjeningen ophører med udgangen af den måned, hvor  

 uddannelsesforholdet er gennemført.
 § 3.  

  

 Bonus udbetales i juni måned efter, at eleven har gennemført sin uddannelse.  

 Bonus kan højst udgøre 83,33 kr. pr. måned eleven har været under uddannelse.
 Stk. 2.  

  

 Udbetaling  

 af bonus, der som følge af manglende oplysninger ikke har kunnet foretages i  

 juni måned, foretages inden årets udgang.
§ 4.  

  

 Skolerne giver løbende Arbejdsgivernes Elevrefusion oplysning om gennemførte  

 uddannelsesaftaler, eller hvad der uden for erhvervsuddannelserne træder i  

 stedet herfor.
Oplysningerne kan indberettes elektronisk eller skriftligt  

 efter  

 nærmere aftale mellem skolen og Arbejdsgivernes Elevrefusion.
§ 5.  

  

 Arbejdsgivere giver på anmodning Arbejdsgivernes Elevrefusion oplysninger af  

 betydning for udbetaling af bonus.
Oplysningerne kan gives elektronisk eller  

 skriftligt efter nærmere aftale med Arbejdsgivernes Elevrefusion.
 § 6.  

  

 Elever i ungdomsuddannelse med lønnet praktik skal straks give  

 Arbejdsgivernes  

 Elevrefusion skriftlig meddelelse, hvis de modtager bonus for en længere  

 periode, end de har været under lønnet ungdomsuddannelse eller i  

 skolepraktik.
 § 7.  

  

 Bekendtgørelsen træder i kraft den 1. april 2006.
 Stk. 2.  

  

 Bekendtgørelse nr. 143 af 26. februar 2001 om bonus til elever i  

 ungdomsuddannelse  

 med lønnet praktik ophæves.
 Stk. 3.  

  

 Optjening  

 efter § 2 af bonus for gennemført uddannelse begynder den 1. marts 2005  

 for elever, der har påbegyndt deres uddannelse før den 1. marts 2005, jf.  

 § 2,  

 stk. 2, i lov nr. 1154 af 7. december 2005.
 Stk. 4.  

  

 Elever  

 optaget på lokomotivføreruddannelsen, jf. § 1, stk. 2, nr. 4, og  

 som  

 er ansat i en godkendt jernbanevirksomhed før den 1. oktober 2005, optjener  

 ret  

 til bonus fra 1. oktober 2005, hvor uddannelsen efter beslutning af  

 bestyrelsen  

 for Arbejdsgiverens Elevrefusion blev sidestillet med erhvervsuddannelser.
 Stk. 5.  

  

 Udbetaling  

 af bonus sker første gang i juni 2006, jf. dog § 3, stk. 2, på  

 grundlag af gennemførte uddannelser i perioden fra den 1. marts 2005 til den  

 31. maj 2006.
 Stk. 6.  

  

 Udbetaling  

 af bonus for elever, der i perioden den 1. marts 2005 til 31. december 2005  

 har  

 afbrudt deres uddannelse, sker i juni 2006, jf. dog § 3, stk. 2,  

 hvis  

 uddannelsesforholdet har varet i mere end 3 måneder, jf. § 2,  

 stk. 3,  

 i lov nr. 1154 af 7. december 2005.
