 Konkurrencerådet har foretaget en analyse af konkurrenceforholdene i  

 de liberale erhverv, som viser, at erhvervene er beskyttet mod konkurrence  

 gennem bestemmelser fastsat ved lovgivning og/eller gennem vedtagelser af  

 erhvervenes brancheforeninger (* 2).
 Konkurrencerådet har derfor indledt drøftelser med de offentlige  

 myndigheder, der har fastsat konkurrencebegrænsende bestemmelser på området,  

 og i visse tilfælde i henhold til konkurrencelovens § 15 rettet  

 offentliggjort henvendelse herom til den relevante myndighed.
 Således er der rettet henvendelse til sundhedsministeren med  

 anbefaling af, at begrænsningerne i kiropraktorers, tandlægers og  

 tandteknikeres mulighed for gennem reklame at konkurrere om kunderne.
 Endvidere er der påbegyndt forhandlinger med en række organisationer  

 med henblik på ved forhandling eller - hvis dette ikke lykkes - ved pålæg at  

 få de skadelige virkninger af de af foreningerne fastsatte  

 konkurrencebegrænsende bestemmelser bragt til ophør.
Konkurrencebegrænsninger i de liberale erhverv søges ophævet Der henvises til udtalelse afgivet af Konkurrencerådet 06/07/92, TUDT Nr.  

 10003 Henvendelsen til sundhedsministeren »Denne henvendelse rettes til  

 sundhedsministeren i medfør af konkurrencelovens § 15.
 Baggrunden for henvendelsen er en konkurrenceretlig vurdering af de  

 offentligt fastsatte reguleringer, der ligger til grund for udøvelsen af en  

 række liberale erhverv, bl.a. inden for sundhedssektoren, og som  

 Konkurrencerådet har foretaget som led i administrationen af  

 konkurrenceloven.
 Ved gennemgangen af disse reguleringer har Konkurrencerådet konstateret,  

 at der i lovgivningen for visse sundhedserhverv er indeholdt bestemmelser,  

 som begrænser konkurrencen ud over, hvad der må betragtes som rimeligt  

 begrundet i mere tungtvejende hensyn til disse erhvervs særlige forhold.
 Henvendelsen sigter helt konkret mod begrænsningen i kiropraktorers,  

 tandlægers og kliniske tandteknikeres mulighed for at markedsføre sig.  

 Begrænsningen er fastsat i de respektive love om disse erhverv, og det  

 anbefales, at reglerne liberaliseres med henblik på at fremme konkurrencen og  

 dermed effektiviteten inden for de tre erhverv.
 Henvendelsen skal desuden ses i sammenhæng med Konkurrencerådets  

 beslutning om at optage forhandlinger med bl.a. sundhedserhvervene med  

 henblik på at ophæve eller liberalisere de bestemmelser i erhvervenes  

 foreningsvedtagelser, som medfører eller vil kunne medføre skadelige  

 virkninger for konkurrencen eller begrænsninger i erhvervsfriheden.
 Som nævnt har Konkurrencerådet ved gennemgangen af de offentligt fastsatte  

 reguleringer af sundhedssektoren fundet, at forbud mod at reklamere for sin  

 virksomhed med andet end navn, stilling, adresse og træffetid samt evt.  

 tilslutning til overenskomst med det offentlige, må anses for at indebære en  

 skadelig virkning for konkurrencen.
 Et sådant forbud er fastsat i lov om kiropraktorer (§ 10, stk.1, i lov nr.  

 415 af 06.06.1991), lov om tandlæger (§ 16, stk.1, i lov nr. 276 af  

 26.05.1976, som ændret) og lov om kliniske tandteknikere (§ 10, stk.1, i lov  

 nr. 100 af 14.03.1979, som ændret).
 Ud over at udelukke en mulig priskonkurrence for de ydelser, hvor der ikke  

 i forvejen er faste honorartakster i henhold til overenskomst med  

 sygesikringen, hindrer forbudet udøverne i at markedsføre sig og dermed  

 konkurrere på kvalitet og ydelse mv.
 Forbrugerne er således afskåret fra at orientere sig om udøvernes evt.  

 ekspertise, særlige behandlingsformer etc., når de står over for at skulle  

 vælge behandler.
 Endvidere vil bestemmelsen kunne medvirke til at vanskeliggøre  

 nyetablereringer, fordi den begrænser nyetableredes mulighed for at orientere  

 forbrugerne om deres ydelser, og samtidig beskytter den allerede etablerede  

 behandlere mod effektiv konkurrence.
 Begrænsningen er derfor også med til at fastfryse en utidssvarende  

 erhvervsstruktur, set i forhold til de behov, som samfundsudviklingen har  

 skabt, bl.a. med hensyn til øget forbrugerinformation.
 Som påpeget af Sundhedsministeriet i brev af 25. oktober 1991 samt ved  

 møde med sekretariatet den 19. maj 1992, er Konkurrencerådet opmærksom på, at  

 det netop inden for sundhedserhvervene er vigtigt, at befolkningen ikke  

 vildledes til at underkaste sig unødvendig eller forkert behandling.
 Men det virker ikke indlysende, at kiropraktorers, tandlægers og kliniske  

 tandteknikeres virksomhed i forhold til andre sundhedserhverv skulle være af  

 en så kompliceret karakter, at det i højere grad ville vildlede end vejlede  

 befolkningen, hvis mulighederne var mindre restriktive: og selv om det kan  

 være vanskeligt på dette marked at opnå relevant information til styring af  

 rationel adfærd hos forbrugerne, virker det ikke overbevisende, at en sober  

 markedsføring skulle være en hindring herfor.
 Dertil kommer, at markedsføringslovens generelle forbud mod vildledende  

 reklame også omfatter disse erhverv, og til sammenligning kan nævnes, at den  

 tilsvarende bestemmelse i lægeloven, hvorefter læger ikke må reklamere på en  

 måde, der er »egnet til at vække urigtige forestillinger med hensyn til  

 kvalifikationer eller anvendte behandlingsmåder«, helt svarer til de  

 almindelige principper i markedsføringsloven.
 En forsvarlig udøvelse af de her omhandlede erhverv er på lige fod med  

 andre autoriserede faggrupper inden for sundhedssektoren underkastet tilsyn  

 af Sundhedsstyrelsen, og det kan næppe forudsættes, at de pågældende  

 behandlere i mindre grad end andre erhvervsudøvere står inde for den  

 behandling, de tilbyder og yder.
Konkurrencelovens formål er at fremme konkurrencen og dermed styrke  

 effektiviteten i produktion og omsætning af varer og tjenesteydelser mv. ved  

 størst mulig gennemsigtighed vedrørende konkurrenceforhold og ved  

 foranstaltninger imod begrænsninger af erhvervsfriheden og andre skadelige  

 virkninger af konkurrencebegrænsninger.
I forbindelse med den stigende  

 internationalisering tilsigtes herved en konkurrence- og  

 effektivitetsbetinget udvikling af erhvervsstrukturen.
Det overordnede middel til opnåelse af effektivitet er ifølge  

 lovbemærkningerne virksom konkurrence.
Som en grundlæggende forudsætning for  

 virksom konkurrence og dermed effektivitet fremhæves i bemærkningerne den  

 frie erhvervsudøvelse.
 Konkurrenceloven omfatter både privat og offentlig samt offentligt  

 reguleret erhvervsvirksomhed, og der tilsigtes hermed en konkurrenceretlig  

 ligestilling af disse sektorer.
For offentlig og offentligt reguleret virksomhed er indgrebsbeføjelserne i  

 konkurrencelovens §§ 11-14 imidlertid sat ud af kraft.
På disse områder kan  

 Konkurrencerådet i stedet rette henvendelse til vedkommende offentlige  

 myndighed i medfør af § 15 og påpege mulige skadelige virkninger for  

 konkurrencen.
 Konkurrencerådet skal derfor henstille, at de nævnte bestemmelser ophæves  

 eller evt. ændres i overensstemmelse med den tilsvarende bestemmelse i  

 lægeloven.
Det bemærkes, at denne henvendelse i overensstemmelse med  

 konkurrencelovens § 15 samtidig offentliggøres.' (* 1) Konkurrencerådet:
Dokumentation 1992-2, s. 131-134 og s. 150-153 (* 2) Konkurrencerådet:
