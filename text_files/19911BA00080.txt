Nr BSF 80 Forslag til folketingsbeslutning om sikring af den fremtidige  

 vandforsyning Fremsat af Martin Glerup (S) Helen Beim (S) Dorte Bennedsen (S) Baadsgaard  

 (S) Henning Gjellerod (S) Lise Hækkerup (S) Henrik Dam Kristensen (S) Henning  

 Nielsen (S) Løvig Simonsen (S) Trøjborg (S) den 25. marts 1992 Folketinget opfordrer regeringen til inden udgangen af 1992 af oprette en vandfond.
 Formålet er at sikre alle egne af landet rent og rigeligt drikkevand samt  

 at udligne de regionale forskelle i adgangen til rent drikkevand og at opnå  

 ressourcebesparelser.
 Sikringen af den fremtidige vandforsyning skal ske efter følgende  

 retningslinjer:
 1. Der skal via vandfonden ydes støtte til oprensning af de mange  

 kemikaliegrunde, som truer grundvandet, miljøvenlig drift af kildepladserne,  

 vandbesparende foranstaltninger og andre tiltag af betydning for sikring af  

 grundvandsressourcer og tilfredsstillende vandforsyning i fremtiden.
 2. Amtskommunerne skal i samarbejde med kommunerne udarbejde prioriterede  

 handlingsplaner til sikring af den fremtidige vandforsyning.
3. Bidraget til vandfonden skal skaffes ved en vandværksafgift på 0,60 kr.  

 pr. m3 oppumpet grundvand og en tilsvarende afgift på grund- og overfladevand  

 anmeldt efter særskilt indvindingstilladelse.
Afgiften opkræves af staten.
 95 procent af midlerne i vandfonden går tilbage til amtskommuner og  

 kommuner, mens fem procent forbeholdes overordnede kampagner m.v. på  

 landsplan tilrettelagt af Vandrådet suppleret med en repræsentant for  

 Danmarks Naturfredningsforening og Danmarks Sportsfiskerforbund.
 De 95 procent, som anvendes i amtskommuner og kommuner, fordeles således:
Befolkningstal 50 procent Arealudstrækning 25 procent Nitratbelastning m.v. 25 procent Mindst halvdelen af de økonomiske midler fra vandfonden skal anvendes i  

 primærkommunerne til at fremme lovens formål.
 4. Vandafgiften dækkes via en afgift pr. kubikmeter på de private  

 husholdninger samt en fjerdedel heraf pr. kubikmeter forbrugt vand hos  

 erhvervsvirksomheder.
Bemærkninger til forslaget Almindelige bemærkninger Grundvand er i Danmark langt den vigtigste drikkevandsressource, idet  

 over 98 procent af drikkevandet hentes fra grundvandsreservoirer.
 En kvalitets- og mængdemæssig sikring af grundvandsressourcerne er derfor  

 af afgørende betydning for fremtidens drikkevand.
I forbindelse med vandmiljøplanen blev der vedtaget et landsdækkende  

 vandmiljøovervågningsprogram.
Et led i dette program er, at man 67  

 forskellige steder i landet løbende vurderer grundvandets kvalitet og mængde.
Allerede nu kan det konstateres, at grundvandets kvalitet er faldende.  

 Undersøgelser viser, at navnlig tre forhold truer fremtidens  

 drikkevandsforsyning.
Der er tale om:
 1. Miljøfremmede stoffer, f.eks. klorerede opløsningsmidler fra  

 kemikalieaffaldsdepoter, gamle lossepladser og industrigrunde.
 2. Nitrattruslen fra dyrkede områder.
 3. Ressourceproblemer.
 Hertil kommer øget belastning fra sprøjtemidler (pesticidrester)  

 konstateret i grundvandet samt forsuring.
 Samtidig må det konstateres, at vi endnu ikke kender det fulde omfang af  

 problemerne.
 Det vand, der i dag pumpes op fra grundvandsreservoirerne, er oftest  

 blevet dannet over en periode på 50-100 år.
 En løsning på grundvandsproblemerne skal derfor være en blanding af  

 afværgeforanstaltninger og begrænsning af tilførslen af skadelige stoffer.  

 Hvad angår sidstnævnte, består indsatsen over for nitratforureningen primært  

 i at reducere belastningen af næringssalte.
 Overvågningsprogrammet har endvidere afsløret, at der er store regionale  

 forskelle, hvad angår grundvandets kvalitet og mængde.
 Nitratproblemet er f.eks. fremherskende i størstedelen af det nordlige  

 Jylland og i dele af de midt-, syd- og vestjyske områder.
 De miljøfremmede stoffer findes som nævnt primært i de større  

 industribyer, hvor de stammer fra lossepladser, kemikalieaffaldsdepoter og  

 industrigrunde.
 Antallet af lokaliteter, der truer grundvandet, kan med et usikkert skøn  

 anslås til 3.000.
 Grundvandsmængden er ikke en begrænsende faktor på landsplan, men i  

 Roskilde Amtskommune og Københavnsområdet er der store problemer med at  

 skaffe tilstrækkelige mængder rent drikkevand.
Udlignes disse regionale forskelle ikke, vil resultatet være stærkt  

 varierende vandafgifter.
Samtidig kan man frygte, at der i kommuner med store  

 problemer ikke vil være midler til den forebyggende indsats, der er nødvendig  

 for på længere sigt at sikre det rene drikkevand i Danmark.
Bemærkninger til beslutningsforslagets enkelte punkter Ad 1 Flere foranstaltninger tilpasset de lokale problemer kan komme på tale.  

 Først og fremmest skal rensningen af de kemikalieaffaldsdepoter, som truer  

 grundvandet, intensiveres.
 Dernæst kan der gives tilskud til miljøvenlig drift af jorden over  

 værdifulde grundvandsressourcer, så der ikke trænger skadelige mængder  

 næringssalte eller pesticidrester ned i grundvandet.
 Endelig kan der ydes støtte til vandbesparende foranstaltninger, som  

 hindrer spild af vand og energi og sikrer optimal udnyttelse af  

 vandressourcen.
I den forbindelse er det vigtigt, at de enkelte husstande/virksomheder  

 animeres til at spare på vandet.
I tilknytning hertil er det af stor  

 betydning, at husstandene har mulighed for at måle deres vandforbrug.
Utætte  

 vandrør skal udskiftes.
Ad. 2 Det er vigtigt for forslagsstillerne, at vandfondens midler administreres  

 effektivt og ubureaukratisk.
 De 95 procent af midlerne administreres af kommuner og amter på grundlag  

 af prioriterede handlingsplaner til sikring af den fremtidige vandforsyning.
 Vandrådet suppleret med Danmarks Naturfredningsforening og Danmarks  

 Sportsfiskerforbund skal via landsdækkende kampagner og tværgående  

 initiativer anvende fem procent af midlerne med henblik på opfyldelse af  

 lovens formål.
Ad. 3 Afgiften lægges bevidst på det oppumpede vand for at give vandværkerne og  

 enkeltvandsindvinderne et incitament til at undgå vandspild.
 Undersøgelser viser, at der årligt pumpes ca. 625 mio. m3 vandværksvand op  

 fra den danske undergrund.
 Vandværkerne kan derfor ventes at skulle af med ca. 375 mio. kr. om året i  

 afgifter, hvortil kommer afgift opkrævet hos enkeltvandsforsyningsanlæg i  

 vandværksoplandet.
 Vandmængden fordeles af mellem 3.000 og 4.000 vandværker, heraf ti procent  

 kommunale.
Ad. 4 I det omfang der ikke er vandmåler, beregnes vandforbruget efter samme  

 retningslinjer, som når spildevandsafgiften fastlægges (dvs. for tiden ca.  

 200 m3/år/husstand).
 Tallet skal ses i sammenhæng med, at det målte husstandsforbrug i  

 etageejendomme er ca. 105 m3/år og i parcelhuse ca. 175 m3/år.
 Målinger af det danske vandforbrug viser, at der årligt forbruges ca. 1,2  

 mia. m3 vand om året (det præcise forbrug er bl.a. afhængigt af omfanget af  

 markvanding).
Forbruget fordeler sig med ca. 200 mio. m3 på landbruget, ca. 340 mio. m3  

 på industrien og ca. 660 m3 på de private husholdninger.
Den nye  

 forbrugsafgift vil derfor årligt indbringe ca. 500 mio. kr.
 Såfremt en erhvervsvirksomhed via sin produktion belastes uforholdsmæssigt  

 hårdt af sit bidrag til grundvandssikringen, gives mulighed for dispensation  

 med deraf følgende afgiftsnedsættelse.
Skriftlig fremsættelse Martin Glerup (S):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om sikring af den fremtidige  

 vandforsyning.
(Beslutningsforslag nr.
B 80).
 Idet jeg i øvrigt henviser til beslutningsforslagets tekst og de  

 bemærkninger, der ledsager dette, skal jeg anbefale det til Tingets  

 velvillige behandling.
