Skriftlig fremsættelse (16. december 2004) Familie- og  

 forbrugerministeren  

  

 (Henriette Kjær):
 Herved tillader jeg mig for Folketinget at fremsætte:
Forslag til Navnelov (Lovforslag nr.
L 152).
 Formålet med lovforslaget er at liberalisere og modernisere reglerne  

 om personnavne, ligesom sagsgangen ved myndighederne søges forenklet for  

 borgeren.
 Lovforslaget svarer hovedsageligt til Navnelovsudvalgets  

 lovudkast i udvalgets betænkning nr. 1446, 2004.
Forslaget bringer den danske navnelovgivning bedre i overensstemmelse  

 med de andre nordiske landes regler.
Af nyskabelser kan bl.a. nævnes:
 Indførelse af en model, hvorefter et efternavn,  

 der bæres af flere end 1.000 personer, frit kan tages af enhver.
 Indførelse af ligestilling af papirløst  

 samlevende med gifte par i relation til at erhverve hinandens efternavne.
Afskaffelse af begrebet giftenavn og indførelse  

 af adgang til at tage sin ægtefælles efternavn som eget efternavn Indførelse af adgang til at erhverve et  

 patronymnavn (f.eks.
Anderssøn og Henriettesdatter) som efternavn.
Det vil  

 endvidere blive muligt at tage andre navnekulturers patronymnavn samt at  

 benytte andre navneskikke, der f.eks. tillader kønsbøjning af et efternavn.
 Indførelse af adgang til at erhverve et  

 mellemnavn som efternavn.
 En større valgfrihed til at erhverve fornavn,  

 der allerede er i brug her i landet.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
