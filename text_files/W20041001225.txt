Klage  

 over at 8-årig dreng med sløret syn på venstre øje ikke af en vagtlæge blev  

 viderehenvist til en speciallæge i øjensygdomme Nævnet fandt grundlag for kritik af vagtlægen.
 Nævnet lagde vægt på, at vagtlægen ikke undersøgte  

 yderligere for eventuel skade på hornhinden, hvilket kunne gøres ved kort at  

 placere en farvelamel (fluorescin) i øjensækken.
 Nævnet lagde endvidere vægt på, at det ud fra  

 sygehistorien og undersøgelsen var tvivlsomt, om der forelå en afskrabning  

 (abrasio) af hornhinden eksempelvis efter en kvist eller negl, og at den i så  

 fald måtte have foreligget to uger tidligere og således ikke kunne ikke  

 forklare de foreliggende symptomer og objektive fund.
 Nævnet fandt på den baggrund, at vagtlægen burde have  

 henvist patienten til en øjenlægevurdering, idet der forelå synsnedsættelse  

 og  

 hornhindeforandring, hvilket pegede på, at der forelå andet end almindelig  

 øjenbetændelse, og der derfor var behov for en vurdering på specialistniveau.
 Nævnet oplyste herunder, at afskrabning (abrasio) af  

 hornhinden er en læsion, som oftest i første omgang undersøges af læger, som  

 ikke er specialister i øjensygdomme, og der typisk iværksættes behandling med  

 midler, der også bruges ved øjenbetændelse.
Nævnet oplyste videre, at kikkertundersøgelse  

 (oftalmoskopi) kun udføres af en lille del af vagtlægerne og de praktiserende  

 læger, og at yderligere undersøgelser som regel foretages ved en speciallæge  

 i  

 øjensygdomme.
Af samme grund er der tradition for en hurtig henvisning til  

 øjenspecialist, hvis der foreligger øjensymptomer, der kunne tyde på læsion,  

 som kræver specialbehandling.
Smerter og nedsat syn er symptomer, som bør  

 medføre skærpet opmærksomhed og eventuel henvisning til en undersøgelse ved  

 en  

 speciallæge i øjensygdomme.
