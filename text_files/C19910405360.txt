Indholdsfortegnelse Forord Denne pjece er tænkt som en vejledning til den ejer og rådgiver, som står  

 over for at skulle gennemføre et ombygningsprojekt, hvortil der gives  

 offentlig støtte efter lov om byfornyelse og boligforbedring.
Pjecen er  

 navnlig udarbejdet på baggrund af erfaringer fra gennemførelse af en række  

 større ombygningsprojekter, og besvarer nogle af de mere praktiske spørgsmål,  

 der erfaringsmæssigt opstår i forbindelse hermed.
Forud for kommunalbestyrelsens beslutning om byfornyelse og  

 boligforbedring har der været en eller flere offentlige debatperioder om  

 beslutningens indhold.
Kommunalbestyrelsen har også orienteret om reglerne  

 for offentlig støtte samt givet oplysninger om ejerens og lejerens  

 rettigheder, både i planlægningsfasen og under selve gennemførelsen.
Når en kommunalbestyrelse har truffet beslutning om byfornyelse og  

 boligforbedring, opfordrer den de berørte ejere til at udarbejde og  

 gennemføre et forbedringsprojekt for deres ejendomme.
Pjecens første afsnit  

 omtaler kort ejerens og lejernes rettigheder i forbindelse med beslutningens  

 gennemførelse.
I de følgende afsnit omtales forholdet mellem ejeren, den tekniske  

 rådgiver og den juridiske rådgiver samt rådgivernes ydelser.
Endvidere  

 omtales de nye regler om førregistrering, kvalitetssikring og dækning fra  

 Byggeskadefonden (»kvalitetssikrings- og ansvarsreformen«), som nu  

 også er gældende på byfornyelsesområdet.
 De sidste afsnit i pjecen beskriver de krav, der stilles til byggesagens  

 administrative styring, samt de praktiske oplysninger i forbindelse med  

 byggesagens gennemførelse.
 Bag i pjecen findes en række skemaer, der anvendes i forbindelse med  

 ansøgning om offentlig støtte til ombygningsprojekt og regnskabsgodkendelse.
 Yderligere oplysninger i forbindelse med gennemførelsen af et  

 ombygningsprojekt kan fås hos kommunen eller den rådgiver, som kommunen kan  

 have antaget til at udarbejde beslutningen.
1. Hvilke rettigheder har ejeren og lejerne Den kommunale opfordring i forbindelse med en byfornyelsesbeslutning  

 retter sig til ejere af ejendomme, og omfatter forbedrings- og  

 vedligeholdelsesarbejder, der skal gennemføres inden en bestemt tidsfrist,  

 der fastsættes af kommunen.
I byfornyelsesloven er det bestemt, at lejere  

 skal have medindflydelse på udarbejdelsen og gennemførelsen af  

 ombygningsprojekter.
Ejeren har selvsagt mulighed for at påvirke projektet under  

 forbedredningsforslagets udarbejdelse, mens lejerne kan nedlægge veto mod  

 visse dele af ejerens forslag.
For at tilgodese lejernes mulighed for  

 medindflydelse må ejeren eller dennes rådgiver på et tidligt tidspunkt  

 informere om projektet, for at lejerne kan tage stilling hertil.
 Læs mere om dette emne i Byggge- og Boligstyrelsens pjece  

 »Samarbejde mellem ejere og lejere«.
1.1.Hvilke former for veto findes der Veto-mulighederne - det vil sige indsigelsesretten - har forskellig  

 anvendelse afhængig af ejendommens ejerforhold.
Der skelnes mellem  

 udlejningsejendomme - ejendomme opdelt i ejerlejligheder eller private  

 andelsboliger - og »blandede ejendomme«.
 »Blandede ejendomme« er ejendomme, der består af ejer- eller  

 andelsboliger, men hvor der samtidig er enkelte udlejningsboliger.
 I udlejningsejendomme kan der forekomme 3 former for veto: kollektivt  

 veto, individuelt veto eller ejer-veto.
 Det kollektive veto er udtryk for, at et flertal af lejerne ikke  

 ønsker de af ejeren/rådgiveren foreslåede forbedringsarbejder udført, eller  

 ønsker en anden løsning.
Et vedvarende kollektivt veto kan medføre, at kun nødvendige  

 istandsættelsesarbejder vil blive gennemført efter krav fra kommunen.
Sådanne  

 krav kan f.eks. omfatte - sundheds - og brandfarlige forhold - klimaskærm -  

 varmeforsyning i henhold til en af kommunen fastlagt varmeplan -  

 basisinstallationer.
 For ejendomme opdelt i og solgt som ejerlejligheder eller andelsboliger,  

 finder den kollektive vetoret ikke anvendelse, idet det forudsættes, at  

 ejendommens kompetente forsamling har taget stilling til, hvorvidt og i  

 hvilket omfang foreningen vil efterkomme kommunens opfordring.
Det individuelle veto er et udtryk for, at en enkelt beboer ikke  

 ønsker den del af det samlede projekt udført, som vedrører beboerens egen  

 bolig.
Den individuelle vetoret finder anvendelse for ejere og andelshavere  

 på samme måde, som er gældende for lejere i udlejningsejendomme.
I blandede ejendomme finder den kollektive vetoret anvendelse for de  

 lejligheder, der er udlejet, idet der dog er en særlig regel om beregning af  

 lejerflertal.
Den individuelle vetoret finder anvendelse for alle beboere,  

 lejere, ejere eller andelshavere.
 Ejer-veto finder anvendelse i de tilfælde, hvor ejeren, eller den  

 kompetente forsamling ikke ønsker at efterkomme kommunens opfordring.  

 Kommunen kan i sådanne situationer udstede et begrænset påbud med et  

 minimumsindhold som tidligere nævnt under det kollektive veto i  

 udlejningsejendomme.
 En nærmere gennemgang af vetoreglerne findes i Boligstyrelsens  

 cirkulære af 28. maj 1986 om gennemførelse af byfornyelses- eller  

 boligforbedringsarbejder efter opfordring, herunder veto mv.
1.2. Byfornyelsesnævnet er klageinstans Ejendommens ejer, eller mindst 25 pct. af de lejere, der berøres af  

 kommunens beslutning, kan indbringe afgørelsen for byfornyelsesnævnet, hvis  

 man ikke forinden kan nå til enighed.
Dette gælder dog kun, hvis uenigheden om afgørelsen vedrører forståelse af  

 loven eller bestemmelser, der er fastsat i en bekendtgørelse.
Kommunens  

 skønsmæssige afgørelser kan kun indbringes, såfremt nævnet vurderer, at  

 afgørelsen af uenigheden er af almindelig interesse, eller at afgørelsen har  

 videregående betydelige følger for den, der klager.
I de kommuner, hvor der ikke er huslejenævn, kan den første lejeforhøjelse  

 eller lejefastsættelse som følge af gennemførte forbedringer, af enhver af de  

 berørte ejere, indklages for byfornyelsesnævnet.
I de kommuner, hvor der er  

 huslejenævn, kan de ovenfor nævnte spørgsmål om lejen indbringes for  

 huslejenævnet, men ikke for byfornyelsesnævnet.
Der findes et byfornyelsesnævn i hvert amt samt for Københavns kommune  

 og Frederiksberg kommune.
Byfornyelsesnævnets afgørelser kan ankes til  

 boligretten, hvis afgørelsen vedrører fortolkning af loven eller af  

 bestemmelser, der er fastsat i bekendtgørelser.
1.3. Opsigelse eller anvisning af erstatningsbolig En lejer af lejligheder eller lokaler, som bliver ubeboelig i mere end 6  

 måneder i forbindelse med gennemførelse af en byfornyelsesbeslutning, kan  

 opsiges med 3 måneders varsel.
Hvis en lejer er uenig, hvad angår en  

 opsigelses nødvendighed, kan sagen indbringes for byfornyelsesnævnet.
I de tilfælde, hvor lejere opsiges, skal kommunen sørge for en permanent  

 erstatningsbolig til husstanden.
Den permanente erstatningsboliganvisning er  

 et tilbud til lejerne om at få en anden lejlighed, som svarer til beboernes  

 familiemæssige behov og økonomi.
 Den samme genhusningspligt har kommunen når forbedringsarbejderne - sammen  

 med lejeforhøjelser for forbedringer gennemført i de sidste tre år - medfører  

 en lejeforhøjelse, der udgør mere end 80 kr. pr. kvadratmeter.
 Såfremt en lejer ikke opsiges, har den pågældende mulighed for enten en  

 midlertidig erstatningsbolig eller forbliven i boligen under arbejdets  

 gennemførelse.
Anvisning af en midlertidig erstatningsbolig benyttes i det tilfælde, hvor  

 arbejdet berører lejligheden i en sådan grad, at boligen er gjort ubeboelig.  

 Den midlertidige anvisning må maksimalt have en varighed på 6 måneder.
Ved  

 både permanent og midlertidig anvisning vil kommunen sørge for ny bolig.
 Såfremt arbejdet i lejlighederne ikke medfører, at de gøres ubeboelige -  

 det vil sige, at de basale funktioner kan foregå med acceptable intermistiske  

 foranstaltninger - og at arbejderne samtidig kan gennemføres inden for en  

 periode på 6 måneder, kan beboerne forblive i lejlighederne under arbejdets  

 udførelse.
 Aktiviteter, som griber ind i lejlighedernes funktioner, f.eks. ved at  

 beboerne afskæres fra brug af køkken og/eller toilet, bør tilrettelægges, så  

 gener for beboerne begrænses mest muligt samtig med, at der sikres en  

 rationel arbejdsgang.
Erhvervslejere kan forlange godtgørelse/erstatning for tab på inventar og  

 installationer samt dækning af driftstab, flytteudgifter mv.
Krav om  

 godtgørelse rettes til kommunen, hvorimod krav om erstatning rettes til  

 ejeren.
 Der gælder særlige regler for ejer- og andelsboliger.
 De mere detaljerede regler i forbindelse med opsigelse og anvisning af  

 erstatningsboliger gennemgås i Bygge- og Boligstyrelsens pjece  

 »Erstatningsboliger. Økonomisk støtte til højere husleje«.
2. Valg af rådgivere Statsstøttede byggearbejder med en samlet byggeudgift (håndværkerudgift)  

 på mere end 400.000 kr. excl. moms skal udbydes i licitation.
Dette krav vil  

 i de fleste tilfælde også være gældende for ombygningsarbejder, der  

 gennemføres efter byfornyelsesloven.
At udarbejde et fyldestgørende udbudsmateriale og gennemføre en licitation  

 er i sig selv omfattende.
Herudover kræver gennemførelsen af selve  

 ombygningsprojektet normalt kvalificeret teknisk rådgivning.
Ejeren bør  

 derfor kontakte en teknisk rådgiver, der er i stand til at forestå  

 byggesagens gennemførelse med den detaljeringsgrad og styringsmæssige  

 ekspertise, der er nødvendig for at opfylde kommunens krav til  

 ombygningsprojektet.
I den periode, hvor ombygningsarbejdet forberedes, gennemføres og  

 afsluttes, vil ejeren have behov for særlig bistand ud over den sædvanlige  

 ejendomsadministration.
Der bør derfor knyttes en juridisk rådgiver til  

 byggesagen.
Den juridiske rådgiver skal, med udgangspunkt i sit kendskab til  

 byfornyelsesloven samt sin erfaring fra byggesager, støtte den tekniske  

 rådgiver samt varetage den juridiske og økonomiske del af byfornyelsessagen.
Den juridiske rådgiver kan for eksempel være en advokat eller et  

 byfornyelsesselskab.
Derved sikres et tilstrækkeligt kendskab til  

 byfornyelseslovgivningen og de dertil knyttede regler.
 Der skal mellem ejeren og rådgiverne indgås en aftale, som fastlægger  

 ydelser og ansvarsforhold samt terminer for arbejdets gennemførelse.
Opgavens art og omfang skal være nøje beskrevet.
Det er væsentligt, at det  

 klart fremgår af kontrakten, at der er tale om et projekt til opfyldelse af  

 en byfornyelsesbeslutning, og at arbejdet skal tilgodese de specielle krav,  

 der knytter sig til gennemførelsen af sådan en opgave.
Udgiften til rådgiverne er omfattet af den offentlige støtteordning, dog  

 kun med de satser som myndighederne kan godkende.
Honorarets størrelse bør  

 ved aftalens indgåelse fastsættes under forbehold af kommunens godkendelse.
 En nærmere omtale af rådgiverhonorarets størrelse findes i  

 Boligstyrelsens cirkulære af 3. juli 1986 om offentlig støtte til byfornyelse  

 og boligforbedring mv.
2.1. Den tekniske rådgivers kontrakt Ved indgåelse af en kontrakt med en teknisk rådgiver bør ejeren være  

 opmærksom på, at især nedennævnte punkter er behandlet i kontrakten.
 Rådgiverens ydelser bør nøje beskrives og kan for eksempel omfatte  

 fastsættelse af følgende arbejdsopgaver:
- Udarbejdelse af dispositionsforslag i henhold til  

 byfornyelsesbeslutningen, herunder tilstandsvurdering (førregistrering),  

 prisoverslag og økonomiske konsekvensberegninger vedrørende huslejestigninger - Orientering af beboerne omkring dispositionsforslaget samt indarbejdelse  

 af beboerønsker i den udstrækning disse ønsker er teknisk, indretningsmæssigt  

 og økonomisk forsvarlige - Udarbejdelse af prissat projektforslag med henblik på fremsendelse til  

 kommunens godkendelse - Ansøge om byggetilladelser m.m.
- Bearbejdning og omprojektering af projektforslaget i det omfang det  

 måtte blive pålagt af kommunen - Rådgiverens kvalitetssikring af egne ydelser - Udarbejdelse af hovedprojekt (indeholdende bl.a. krav til entreprenørers  

 og udførendes kvalitetssikring m.m.) til brug for afholdelse af licitation og  

 den senere fysiske gennemførelse af byggesagen - Afholdelse af licitation, herunder vurdering af indkomne tilbud og  

 instilling om valg af entreprenører - Udarbejdelse af materiale til brug for ansøgning om offentlig støtte og  

 evt. kommunegaranti, herunder udformning af alle nødvendige bilag og  

 dokumentationer - Udarbejdelse af detailtidsplan og udkast til entreprenørkontrakter samt  

 deltagelse i orienterende beboermøder - Byggeledelse og fagtilsyn, herunder løbende kontrol af a contobegæringer  

 og nødvendige ekstraarbejder - Afholdelse af afleveringsforretning sammen med den juridiske rådgiver - Udarbejdelse af endeligt byggeregnskab til brug for ansøgning om  

 kommunens godkendelse - Gennemførelse af 1-års eftersyn Ovennævnte opgaver er omtalt nærmere i de følgende afsnit i pjecen.
 Teknikerhonoraret for byggesagens gennemførelse udbetales i rater.
 En typisk fordeling af projektets ressourceanvendelse vil være:
 Ejeren bør afstemme aftalen med den tekniske rådgiver i forhold til  

 aftalerne med sine øvrige rådgivere (advokat/administrator og revisor),  

 således at der sikres en praktisk fordeling af opgaver mellem rådgiverne,  

 samt at der ikke forekommer områder, der ikke ansvarsmæssigt er dækket af  

 nogle af de involverede rådgivere.
 Specialydelser, som f.eks. jordbundsundersøgelser, undersøgelser for råd  

 og svamp og lignende, er ydelser, som bør honoreres særskilt.
 Det samme gælder for specialydelser i forbindelse med kvalitetssikring,  

 f.eks. udarbejdelse af tilsyns- og kontrolplaner til brug for arbejdets  

 udførelse, jf. afsnit 3, samt udarbejdelse af driftplaner, jf. afsnit 5.8.
Tilstandsvurderinger (førregistrering) bør som hovedregel være en  

 integreret bestanddel af projekteringen.
Hvis bygherren undtagelsesvis  

 beslutter, at disse vurderinger gennemføres som et selvstændigt  

 eftersynsarbejde uafhængigt af den øvrige projektering, honoreres ydelsen  

 særskilt.
 Forsikringer og forsikringsforhold skal være afklaret.
 Der bør indgås aftale om ansvarsforsikringsdækning for såvel tekniske  

 rådgivere som for andre teknikere, der ansættes af ejeren eller af  

 rådgiveren.
 Der henvises til Almindelige Bestemmelser for teknisk Rådgivning og  

 bistand (ABR 89). Bestemmelserne er udarbejdet med henblik på at fastlægge et  

 fælles grundlag for teknisk rådgivning og bistand inden for bygge- og  

 anlægsområdet.
 2.2. Den juridiske rådgivers kontrakt.
 Ved indgåelse af en kontrakt med en juridisk rådgiver bør rådgiverens  

 ydelser nøje beskrives, og kan for eksempel omfatte fastsættelse af følgende  

 arbejdsopgaver:
- Bistand ved udarbejdelse af kontrakt med en teknisk rådgiver samt  

 etablering af projekteringslån - Udarbejdelse af økonomiske konsekvensberegninger vedrørende  

 huslejestigninger på dispositionsforslagsniveau - Orientering af beboerne omkring dispositionsforslaget - Fremsendelse af prissat projektforslag til kommunen - Kontakt til forsikringsselskab m.h.p. opdatering af ejendomsforsikring - Justering af de økonomiske konsekvenser ved eventuelle projektændringer - Bistand ved afholdelse af licitation - Ansøgning om offentlig støtte og evt. kommunegaranti - Etablering af byggelån - Udarbejdelse af entreprenørkontrakter efter indstilling fra den tekniske  

 rådgiver samt deltagelse i orienterende beboermøder - Beregning og varsling af foreløbige huslejeforhøjelser - Afholdelse af afleveringsforretning sammen med den tekniske rådgiver - Ansøgning om godkendelse af endeligt byggeregnskab hos kommunen - Beregning og varsling af endelige huslejeforhøjelser - Endelig finansiering og optagelse af realkreditlån - Indkaldelse til eftersyn i forbindelse med frigivelse af  

 garantistillelser.
2.3. Ejerens ydelser Ejerens ydelser skal præciseres.
Disse ydelser bør mindst være  

 tilvejebringelse af nødvendige dokumenter i forbindelse med byfornyelsessagen  

 og i forbindelse med dennes finansiering.
Herudover skal ejeren udstede de  

 nødvendige fuldmagter til tekniske og økonomiske dispositioner eller selv  

 forestå ansøgning og anvisning.
 Ejeren skal være opmærksom på, at størrelsen og beregningsgrundlaget for  

 den honoraraftale, han indgår med rådgiverne, skal kunne godkendes af  

 kommunen.
 Ligeledes skal ejeren og rådgiverne være opmærksom på, at honorar kun kan  

 beregnes for aktiviteter, der er omfattet af kommunens opfordring og de  

 eventuelle foreslåede udvidelser, såfremt disse bliver godkendt af kommunen.
 Såfremt kommunen, på grundlag af et fremsendt prissat projektforslag,  

 ændrer beslutning med hensyn til forbedringsarbejdets gennemførelse, har  

 ejeren krav på dækning af afholdte rimelige udgifter i forbindelse med  

 projektforslagets udarbejdelse.
Hvis der i forbindelse med registrering og udarbejdelse af projektforslag  

 konstateres svampeangreb i et sådant omfang, at udbedringen heraf skønnes at  

 udgøre en væsentlig udgift, skal kommunen underrettes, inden  

 projekteringsarbejdet fortsættes.
Inden ejeren eventuelt træffer endelig  

 aftale med et specialfirma om undersøgelse af ejendommen for svampeskader,  

 bør ejendommens forsikringsselskab kontaktes med henblik på selskabets  

 eventuelle bemærkninger.
 Når ombygningsarbejderne er afsluttede, skal bygningsejeren sikre, at der  

 gennemføres en forsvarlig drift og vedligeholdelse af byggeriet.
3. Kvalitetssikring Reglerne om kvalitetssikring er nu sat i kraft på byfornyelsesområdet.
Reglernes overordnede sigte er, at de enkelte ydelser under projektering  

 og udførelse kvalitetssikres.
Endvidere skal der under udførelsen og i  

 forbindelse med afleveringen sikres en effektiv kontrol med den samlede  

 kvalitet.
 Omfattet af reglerne er kun ombygningsarbejder, der gennemføres efter et  

 projektmateriale og har et sådant omfang, at de i det væsentlige organiseres  

 og afvikles som en byggesag.
Vurderingen af, hvorvidt kvalitetssikringsreglerne gælder for  

 ombygningsarbejdet, beror således på et skøn i den konkrete sag.
Den  

 altovervejende hovedregel vil dog være, at ombygningsarbejde med en samlet  

 byggeudgift (håndværkerudgift) på over 400.000 kr. excl. moms er omfattet af  

 reglerne.
Det påhviler den enkelte bygherre at forpligte sine rådgivere og  

 entreprenører til at kvalitetssikre deres ydelser.
Bygherrens forpligtelse  

 overføres normalt ved aftale til den tekniske rådgiver.
 Der er metodefrihed med hensyn til selve indsatsen for kvalitetssikring.
Kvalitetssikring i forbindelse med byfornyelse og boligforbedring omfatter  

 principielt alle konstruktioner og deres relation til eksisterende  

 bygningsdele.
Heraf kan nævnes: tagdækning, overfladebehandling på facader,  

 vinduer og nye udvendige døre samt fugematerialer og fastgørelsesmidler,  

 overflader og konstruktioner i vådrum, afløbsanlæg, vandanlæg,  

 ventilationsanlæg, varmeanlæg, gulvbelægninger, varmeisoleringskonstruktioner  

 og materialer, fugtisoleringskonstruktioner og materialer.
 Kvalitetssikring af ydelser i forbindelse med byfornyelses- og  

 boligforbedringsprojekter vil typisk omfatte følgende:
 Projektmateriale:
 Oplysninger om at de anviste konstruktioner er i stand til at opfylde de  

 krav til ydeevne, der er relevante for de givne konstruktioner.
 Der bør foreligge dokumentation for, at nye produkter er i stand til at  

 opfylde de ydeevenkrav, der er relevante for det givne produkt i dets  

 sammenbygning med andre produkter.
 Såfremt visse konstruktioner eller produkter er mere sårbare end  

 sædvanligt, og derfor stiller større krav til opsyn og vedligehold,  

 orienterer rådgiveren bygningsejeren herom.
 Arbejdets udførelse:
 Bygherren skal over for entreprenørerne opstille de relevante krav til  

 kvalitetssikring af arbejdets udførelse.
 Kvalitetssikring udføres bl.a. ved hjælp af checklister.
 Det skal af bygherrens tilsyns- og kontrolplan fremgå, hvilken  

 dokumentation for entreprisers udførelse og for de anvendte materialer,  

 entreprenørerne skal afgive under arbejdet og ved afslutningen af arbejdet.
 Dokumentationen skal have en sådan form, at den i det omfang, det har  

 betydning for bygningsdriften, kan indgå i bygningsejerens drift- og  

 vedligeholdelsesplanlægning for ejendommen.
 Bygherren kan efter aftale overlade arbejdet med udarbejdelse af tilsyns-  

 og kontrolplaner til den tekniske rådgiver.
 Rådgiveren skal sikre, at såvel projekt- som dokumentationsmaterialet  

 overdrages til bygningsejeren senest på afleveringstidspunktet.
 De generelle regler om kvalitetssikring fremgår af Byggestyrelsens  

 cirkulære af 12. november 1986 om kvalitetssikring af byggearbejder samt af  

 den udsendte vejledning hertil.
 Se også Bygge- og Boligstyrelsens cirkulære samt vejledning af 26.  

 juni 1990 om kvalitetssikring og teknisk rådgivning og bistand mv. ved  

 forbedringsarbejder efter lov om byfornyelse og boligforbedring.
4. Projektering og ansøgning om støtte 4.1. Dispositionsforslag På grundlag af opfordringen udarbejder ejeren og dennes tekniske rådgiver  

 et dispositionsforslag, der fremlægges for beboerne til godkendelse.
Samtidig  

 skal lejerne oplyses om, at de har ret til at gøre indsigelse mod projektet  

 inden 6 uger.
Er der tale om et ombygningsprojekt af større omfang, anbefales  

 det, at der udarbejdes et prissat projektforslag inden indsigelsesfrisen  

 påbegyndes.
Derved tager beboerne stilling til den endelige materiale, der  

 sendes til kommunens godkendelse.
 På dispositionsforslags-niveauet skal der foreligge en økonomisk  

 konsekvensberegning, således at beboerne - på grundlag af et kvalificeret  

 skøn over de fremtidige huslejer sammenholdt med dispositionsforslaget - kan  

 tage stilling til ombygninsprojektets omfang.
De overslag, der danner grundlag for de økonomiske konsekvensberegninger,  

 skal for hver bygningsdel opdeles i henholdsvis arbejder, der øger det  

 lejedes værdi og arbejder, der ikke øger det lejedes værdi  

 (forbedrings- og vedligeholdelsesarbejder). Fordelingen skal danne grundlag  

 for kommunens beregning af den offentlige støtte.
Herudover foretages der en  

 foreløbig fordeling på de enkelte lejemål.
 Rådgiveren skal være opmærksom på, at fordelingen skal udføres i  

 overensstemmelse med den lokale praksis.
 Dispositionsforslaget skal omfatte forslag til de forbedringsarbejder, der  

 er indeholdt i opfordringen, og i øvrigt danne grundlag for ejerens og  

 lejernes krav og ønsker.
 Dispositionsforslaget bør indeholde følgende:
- Registrering af ejendommens tilstand (førregistrering). Formålet med en  

 førregistrering er at sikre dokumentation for ejendommens tilstand før  

 ombygningen.
Reglerne finder kun anvendelse på ombygningsarbejder, der er af  

 et sådant omfang, at de skal kvalitetssikres - Oversigt vedrørende istandsættelses- og forbedringsarbejder - Økonomiske modeller (incl. vejledende huslejeberegning).
Da beboerne kan nedlægge veto mod f.eks. bad og køkkener, bør forslaget  

 indeholde forskellige alternativer.
Eksempelvis kan følgende  

 beregningsmodeller opstilles Model 1: Myndighedernes minimumskrav (afhjælpning af sundheds- og  

 brandfare samt opretning af ejendommens vedligeholdelsesmæssige mangler).
 Model 2: Minimumskrav + bad /toilet og køkken.
 Model 3: Minimumskrav + bad/toilet og køkken ved individuel veto.
 Model 2 og 3 er naturligvis under forudsætning af, at arbejdet bad/toilet  

 og køkken er indeholdt i opfordringen.
 Dispositionsforslaget bør fremsendes til det forsikringsselskab, hvor en  

 fulddækkende forsikring på ejendommen senere ønskes tegnet.
 Forsikringsselskabet skal på grundlag af det fremsendte projekt vurdere,  

 om de planlagte ombygningsarbejder er tilstrækkelige til at hæve ejendommens  

 kvalitetsniveau således, at der ved byggeriets afslutning kan tegnes en  

 ejendomsforsikring, incl. dækning for svamp og skadedyr.
 Der henvises til Bygge- og Boligstyrelsens bekendtgørelse nr. 483 af  

 25. juni 1990 om registrering af bygningers tilstand (førregistrering) forud  

 for gennemførelse af ombygningsarbejder, samt styrelsens vejledning af 26.  

 juni 1990.
4.2. Prissat projektforslag På grundlag af beboernes og ejerens ønsker og forsikringsselskabets  

 eventuelle krav, bearbejdes dispositionsforslaget til et prissat  

 projektforslag.
 Det prissatte projektforslag danner grundlag for myndighedernes  

 godkendelse af omfang og kvalitet samt en accept af den videre  

 detailprojektering, ligesom det danner grundlag for de kommunale teknikeres  

 bedømmelse af projektets økonomiske rammer.
 Det prissatte projektforslag bør udarbejdes med en sådan detaljeringsgrad,  

 at det er muligt for kommunen at foretage en sammenligning med de  

 erfaringspriser, der foreligger fra andre byfornyelsessager og med det senere  

 indkomne licitationsresultat.
 Resultaterne af førregistreringen indgår i materialet, der fremsendes til  

 kommunen.
 Hvis ombygningsarbejderne er af så begrænset et omfang, at de ikke anses  

 for omfattet af gældende bestemmelser om førregistrering og kvalitetssikring,  

 skal der vedlægges en nærmere redegørelse herfor.
 Eventuelle indsigelser og beboervetoer, såvel individuelle som kollektive,  

 skal sammen med det prissatte projektforslag fremsendes til kommunens  

 godkendelse.
 Kommunens bedømmelse af det prissatte projektforslag kan munde ud i, at  

 ejeren/rådgiveren får meddelelse om, at projektet ikke lever op til den  

 standard, der er fastlagt i byfornyelses-/boligforbedringsbeslutningen.  

 Kommunen kan i denne situation forlange det fremsendte projekt revideret i  

 omfang og kvalitet, eller kommunen kan forlange et nyt projekt udarbejdet.
 Hvis kommunen er uenig med ejeren/rådgiveren om, hvorvidt et  

 ombygningsprojekt er omfattet af reglerne om førregistrering og  

 kvalitetssikring, giver den ligeledes ejeren/rådgiveren meddelelse herom.
 Rådgiveren skal være opmærksom på, at væsentlige ændringer af projektet  

 som følge af kommunens krav medfører, at en fornyet accept fra beboerne er  

 nødvendig.
 I de tilfælde, hvor der er umiddelbar overensstemmelse mellem ejerens  

 projekt og kommunens beslutning - og eventuelle ændringer i forhold til  

 opfordringens omfang kan godkendes af kommunen - meddeles det  

 ejeren/rådgiveren, at den videre detailprojektering kan ske på grundlag af  

 det fremsendte projekt.
 Når kommunens godkendelse foreligger, bør ombygningens midlertidige og  

 endelige finansiering planlægges i samarbejde med penge- og  

 realkreditinstitut.
 På dette tidspunkt vil tegningsmaterialet typisk være så detaljeret, at  

 det kan danne grundlag for ansøgning om byggetilladelser mv. i det omfang,  

 det kræves.
4.3. Forprojekt/hovedprojekt Detailprojekt med beskrivelse og tilbudsliste udgør  

 forprojekt/hovedprojekt.
Projektet udarbejdes således, at en sammenligning  

 mellem licitationsresultat og prissat projektforslag/erfaringspriser kan ske.
Detailprojektet er entreprenørorienteret.
Det indeholder færdige  

 arbejdstegninger og arbejdsbeskrivelser, som skal danne grundlag for  

 entreprenørens tilbud samt for arbejdets udførelse (udbudsmateriale).
 Beskrivelsen bør indeholde:
 - Orientering om byfornyelses-/boligforbedringsbeslutning, ejerforhold  

 m.m.
- Tidsrammen for arbejdets udførelse - Almindelige og særlige betingelser i henhold til lovgivningen m.m.,  

 herunder cirkulære om fast pris og tid - Resultaterne af registreringen af ejendommens tilstand - Forskrifter for materialer og konstruktioner, som anvendes i forbindelse  

 med ombygningsarbejderne - En beskrivelse af arbejdets omfang - Krav om entreprenørens deltagelse i en evt. projektgennemgang - Krav til entreprenørens kvalitetssikring Til projektet hører et tegningsmateriale, som indeholder alle tegninger,  

 der er nødvendige for at prissætte og gennemføre ombygningsarbejdet samt opnå  

 de nødvendige byggetilladelser.
Tegningsmaterialet bør som minimum indeholde:
- Etageplaner af eksisterende og fremtidige forhold - Facadetegninger - Hovedsnit - Detailtegninger af nye badeværelser og køkkener - Tegninger af alle specielle komponentsammenbygninger - Tegninger af tekniske anlæg og tilslutninger Til brug for indhentning af priser udarbejdes et tilbudsblad med  

 specifikationslister.
Tilbudsbladet er entreprenørens tilbudsdokument, hvor  

 den samlede tilbudssum er opført.
På tilhørende bilag kan foretages en  

 opdeling på de enkelte bygningsdele samt installationer, og hvor det er  

 relevant, også på de enkelte lejemål.
Endvidere skal tilbudslisten udformes  

 således, at licitationens delpriser direkte kan overføres til det skema, der  

 af kommunen er fremsendt til ansøgning om offentlig støtte til  

 ombygningsprojekt.
Såfremt arbejdet eller dele heraf udbydes i fagentreprise, skal det af  

 udbudsmaterialet fremgå, at det er en betingelse, at entrepriserne afleveres  

 samtidig.
Herved opnås, at den 5 års-ansvarsperiode påbegyndes samtidig med  

 den fælles afleveringsforretning, jf. afsnit 5.7.
 Udbudsmaterialet fremsendes til orientering til det forsikringsselskab,  

 som blev kontaktet i forbindelse med det prissatte projektforslag.
 Materialet kan desuden danne grundlag for forsikringsselskabets tilbud om  

 all-riskforsikring.
Prisindhentning foretages i overensstemmelse med bl.a.
Bygge- og  

 Boligstyrelsens cirkulære af 10. oktober 1991 om pris og tid på bygge- og  

 anlægsarbejder (Det nye Pris- og Tid cirkulære træder i kraft den 1. januar  

 1992).
 Bygge- og Boligstyrelsen forventer at udsende en vejledning hertil  

 inden udgangen af 1991.
 Se Byggestyrelsens cirkulære af 25. juni 1986 om ansvarsforhold ved  

 byggearbejder (ansvarscirkulæret) samt vejledning hertil.
4.4. Licitation Ombygningsarbejder med en samlet byggeudgift (håndværkerudgift), der  

 overstiger 400.000 kr. excl. moms, skal som hovedregel udbydes i indbudt  

 eller offentlig licitation.
Ofte vælges indbudt licitation (hvilket betyder,  

 at arbejdet skal udbydes blandt mindst 3 og normalt højst 5 bydende), fordi  

 man herved kan sikre, at kun entreprenører med erfaring i ombygninger byder  

 på arbejdet.Bygherren skal være opmærksom på, at de bydende entreprenører  

 ikke må indgå i et ejerforhold i forhold til den ejendom, der afgives tilbud  

 på.
 Tilbud på ombygningsarbejder med en samlet byggeudgift, der ikke  

 overstiger 400.000 kr. excl. moms, kan indhentes som underhåndstilbud i  

 henhold til reglerne for indhentning af tilbud i bygge- og anlægsfagene  

 (maksimalt 2 tilbud).
 Byggestyrelsens cirkulære af 14. april 1989 om udbud af bygge- og  

 anlægsarbejder (udbudscirkulæret) vil i de fleste tilfælde også være gældende  

 for arbejder med offentlig støtte efter byfornyelsesloven, og cirkulærets  

 overholdelse er derfor en betingelse for udbetaling af støtte efter  

 byfornyelsesloven.
 Se også vejledning om udbudscirkulæret af 1989.
 Supplement til »Udbud 1983«, Bygge- og Boligstyrelsen  

 1989.
4.5. Endelig godkendelse af projekt Licitationsresultatet fremsendes sammen med udbudsmaterialet og bilag til  

 kommunen til endelig godkendelse samtidig med, at der søges tilsagn om  

 offentlig støtte.
På dette tidspunkt kan der også søges kommunegaranti for det byggelån, der  

 skal oprettes.
Kommunens garantistillelse for byggelånet kan medføre, at  

 kommunen stiller krav om at skulle anvise alle udbetalingsbegæringer inden  

 udbetaling.
 Kommunen vil normalt kunne godkende licitationsresultatet, såfremt dette,  

 inden for visse rammer, svarer til det tidligere fremsendte og godkendte  

 prissatte projektforslag.
 Kommunens teknikere kontrollerer, at projektets omfang og kvalitet svarer  

 til projektforslaget.
Sagsbehandlingen hos kommunen bør kunne gennemføres inden for de normale  

 tidsmæssige rammer for entreprenørernes vedståelse af tilbud.
Denne  

 sagsbehandling er en kontrol af detailprojektet i forhold til det allerede  

 godkendte prissatte projektforslag.
 Ejeren og rådgiverne skal være opmærksomme på, at vedståelsesfristen skal  

 aftales med kommunen.
Såfremt der ikke er overensstemmelse mellem detailprojektet og  

 projektforslaget, vil kommunen kunne forlange projektet justeret.
En  

 detaljeret opsplitning på tilbudslisten vil gøre sådan justering lettere.
 Se skema 1: Ansøgning om offentlig støtte til ombygningsprojekt.
 Se skema 2: Tilsagn om offentlig støtte til ombygningsprojekt.
4.6. Entreprisekontrakt Når tilsagn om offentlig støtte foreligger, kan der skrives kontrakt med  

 entreprenøren.
Kontrakten skal indeholde oplysninger om bygherren,  

 arbejdsstedet og den samlede tilbudssum.
Kontrakten skal ligeledes indeholde  

 aftaler om tidsfrister, forsikringsforhold, forbehold m.m.  

 Entreprisekontrakten bør formuleres i et samarbejde mellem den tekniske og  

 juridiske rådgiver.
4.7. Finansiering i byggeperioden I byggeperioden finansieres udgifterne til gennemførelse af et  

 byfornyelsesarbejde, ligesom andre byggearbejder, af ejeren, eventuelt ved  

 optagelse af et byggelån i et pengeinstitut.
Kommunen kan garantere for byggelånet.
Garantien kan omfatte samtlige  

 støtteberettigede udgifter.
Kommunen er dog ikke forpligtet hertil, og  

 spørgsmål vurderes derfor i hvert enkelt tilfælde.
4.8. Tidsplan Forud for arbejdets igangsættelse bør der udarbejdes en tidsplan for hele  

 ombygningsprojektet.
Formålet med tidsplanen er at tilrettelægge arbejdet  

 således, at generne for beboerne minimeres, samtidig med at der sikres en  

 rationel arbejdsgang.
Anvisning af erstatningsboliger skal planlægges i  

 samarbejde med kommunen, byfornyelsesselskab og beboerne, således at ud- og  

 tilbageflytning kan afpasses efter tidsplanen.
 Ligeledes bør afbrydelse og omkobling af tekniske installationer  

 planlægges i samarbejde med de beboere, som vælger at blive i ejendommen  

 under arbejdets gennemførelse.
4.9. Forsikringer Der kan blive tale om følgende forsikringsforhold:
- Beboernes ansvars- og tyveriforsikring (familieforsikring) - Entreprenørens ansvarsforsikring - Bygherrens udvidede ansvarsforsikring (all-risk-forsikring) Beboernes familieforsikring dækker tyveri og skader på beboernes  

 indbo.
Beboerne skal på beboermøderne gøres opmærksom på vigtigheden af, at  

 en sådan forsikring findes.
Endvidere at det er vigtigt, at beboerne meddeler  

 deres forsikringsselskab, at der i en periode forekommer ændrede  

 boligforhold.
 Entreprenørensansvarsforsikring dækker de skader, som  

 entreprenøren forårsager på bygherrens ejendom samt på tredje mand.
All-risk forsikringen er principielt en forsikring, der dækker  

 erstatning, indtil ansvaret endeligt er placeret.
Herudover døkker  

 all-riskforsikringen i et vist omfang de områder, som ikke er dækket af de  

 andre forsikringer.
Ejeren og den tekniske rådgiver skal være opmærksomme på kombinationen af  

 de to sidste forsikringer.
Der vil som regel være en dobbeltdækning, men det  

 skal sikres, at der ikke er områder uden dækning.
4.10. Beboermøder Inden byggeriet startes, bør der afholdes et beboermøde, som giver  

 beboerne oplysning om de praktiske forhold i forbindelse med byggeriet.
 Jævnlige møder med beboerrepræsentanter kan være en måde at fastholde en  

 dialog samt sikre, at oplysninger om eventuelle afvigelser fra tidsplanen og  

 om hele byggeprocessen kommer videre til beboerne.
Skulle der opstå uoverensstemmelser, som ikke kan løses ved forhandling  

 mellem ejere og lejere eller af kommunen, kan der klages til  

 byfornyelsesnævnet.
Se nærmere herom i afsnit 1.2.
4.11. Adgang til lejlighederne i byggeperioden Entreprenørerne og de tilsynsførende teknikere skal have adgang til  

 lejlighederne i hele byggeperioden.
Dette sikres bedst ved, at hver lejer  

 udleverer en nøgle til sin lejlighed.
Disse nøgler skal opbevares  

 forsvarligt.
Det vil sige, at nøglerne mærkes med en kodning og opbevares i  

 et aflåst skab, som uden for arbejdstiden skal være fjernet fra byggepladsen.  

 Entreprenørerne skal advisere beboerne om planlagte aktiviteter for de  

 enkelte lejligheder i så god tid, at beboerne kan disponere herefter, bl.a.  

 ved at sørge for rydning omkring arbejdsstedet.
 Ejeren skal være opmærksom på, at ombygningsarbejderne i lejligheder i  

 udlejningsejendomme efter lejelovens regler skal varsles med mindst enten 6  

 uger eller 3 måneder, afhængig af arbejdernes karakter.
5. Byggesagens praktiske gennemførelse Når projektet er udarbejdet i ovenensstemmelse med  

 byfornyelsesbeslutningen, og ejerens og lejernes eventuelle ønsker er  

 indarbejdet, samt de nødvendige tilsagn fra kommunen foreligger, kan  

 byggearbejdet igangsættes.
 Forud for igangsætningen vil der normalt være afholdt en projektgennemgang  

 sammen med de valgte entreprenører med henblik på at udnytte disses  

 udførselsmæssige sagkundskab.
Ejeren og den tekniske rådgiver har også i denne fase et væsentligt  

 informationsarbejde over for beboerne.
Informationen kan eksempelvis ske ved  

 opslag på trapper/adgangsveje og ved udsendelse af informationsmateriale til  

 de midlertidige genhuste beboere.
5.1. Varsling af huslejeforhøjelser Varsling af foreløbig lejeforhøjelse for den del af byfornyelsesarbejdet,  

 som er forbedringsarbejde, kan være aktuel kort efter byggeriets start.
Den tekniske rådgiver skal løbende forsyne administrator/advokat med  

 ajourførte tidsplaner og regnskaber for forbedringsarbejdet, hvorefter  

 foreløbig lejeforhøjelse kan varsles.
Dette skal ske i så god tid, at  

 lejeforhøjelsen kan få virkning fra forbedringsarbejdets ibrugtagning.
 Typisk vil ejendommens sædvanlige administrator/advokat forestå varslingen  

 og påtage sig ansvaret for, at de formelle regler i denne forbindelse er  

 overholdt.
 Selv om lejer og udlejer er uenige om lejeforhøjelsen, kan lejeren ikke  

 undlade at betale denne, indtil huslejenævnet/byfornyelsesnævnet har afgjort  

 tvisten.
 Får lejer imidlertid senere ret, skal den for meget betalte leje  

 tilbagebetales.
 Både de foreløbige lejeforhøjelser - og eventuel tilbagebetaling heraf  

 incl. rentebeløb - skal konteres på byggelånet.
Lejeforhøjelsens størrelse skal godkendes af kommunen.
Den skal varsles  

 med samme frist på 3 måneder og med samme krav om dokumentation for hidtil  

 afholdte vedligeholdelsesomkostninger, som for enhver anden varsling af  

 lejeforhøjelse.
Lejeforhøjelsen opkræves som en foreløbig lejeforhøjelse, og når  

 byggeregnskabet foreligger, skal der ske en regulering i overensstemmelse med  

 de faktiske udgifter.
Det skal oplyses i varslingen, at lejerne kan gøre  

 indsigelse mod kravet.
Fremkommer der indsigelser, kan lejerne altid selv indbringe tvisten for  

 huslejenævnet/byfornyelsesnævnet.
I visse tilfælde vil  

 huslejenævnet/byfornyelsesnævnet tillade, at en lavere leje end krævet  

 betales af lejerne som a contoleje.
Huslejenævnet/byfornyelsesnævnets  

 afgørelse kan indbringes for boligretten.
 I Københavns kommune skal huslejenævnets afgørelse indbringes for  

 ankenævnet for de københavnske huslejenævn før indbringelse for boligretten.
 Reglerne for offentlig støtte til betaling af husleje omtales nærmere  

 i Bygge- og Boligstyrelsens pjece »Erstatningsboliger. Økonomisk støtte  

 til højere husleje«.
(5.2. Byggemøder Der skal afholdes jævnlige byggemøder, sædvanligvis en gang om ugen.
På  

 byggemødet opgøres arbejdets stade for at sikre tidsplanens overholdelse, og  

 der afklares eventuelle detailspørgsmål vedrørende de arbejder, der skal  

 igangsættes.
 På sidste byggemøde i hver måned fastlægges omfanget af udførte arbejder  

 til brug for udarbejdelse af a contobegæringer.
 Den tekniske rådgiver udarbejder et byggemødereferat, som sendes til alle  

 deltagere i byggemødet samt til ejeren og den juridiske rådgiver.
5.3. Løbende kontrol af fakturaer samt anvisning Rådgiveren skal udarbejde en fakturaoversigt.
En sådan oversigt kan  

 indeholde oplysninger om fakturaernes nummer og dato, fakturabeløb incl. og  

 excl. moms, byggeledelsens anvisningsdato, kommunens anvisningsdato samt en  

 opgørelse af rentedage.
De uforudseelige ekstraarbejder, der opstår under byggeriets afvikling,  

 skal forelægges og godkendes af kommunen, inden arbejdet iværksættes.
Dette  

 gælder, hvad enten der er søgt og opnået kommunegaranti for byggelånet eller  

 ej.
 Dette sikrer bygherre/rådgiver mod, at der iværksættes arbejde, der ikke  

 er økonomisk dækning for.
5.4. Ekstraarbejder Inden ekstraarbejde igangsættes, skal rådgiveren sikre sig, at  

 ekstraarbejdet kan godkendes af de bevilgende myndigheder.
Såfremt  

 ekstraarbejdet ikke kan godkendes af de bevilgende myndigheder, skal  

 rådgiveren sammen med bygherren sikre sig, at der er en anden  

 finansieringsmulighed, inden arbejdet igangsættes.
 Fakturering af ekstraarbejder bør ske på selvstændige fakturaer.
5.5. Ibrugtagning I forbindelse med anvisning af en midlertidig erstatningsbolig eller  

 beboernes forbliven i lejlighederne under byggearbejdet, vil der blive tale  

 om ibrugtagning af de nye installationer/inventar inden den egentlige  

 aflevering.
 Rådgiveren skal være opmærksom på denne problemstilling i forbindelse med  

 udbud og ved formuleringen af entreprenørens kontrakt.
 5.6. A contoudbetaling af byfornyelseslån.
 Der er mulighed for a contoudbetaling af realkreditlånene, forinden  

 byggeregnskabet er godkendt.
 Kommunalbestyrelsen skal gøre ejeren opmærksom på muligheden for a  

 contoudbetaling.
 Kommunalbestyrelsen skal - efter ejerens ansøgning - give tilsagn om a  

 contoudbetaling samt a contoudbetaling af ydelsesstøtte og ydelsesbidrag, og  

 meddele dette til det valgte realkreditinstitut og Hypotekbanken.
Realkreditlånene kan hjemtages med 80% af hver type tilsagn om støtte, som  

 kommunen har meddelt ejeren.
Ved ejerboliger kan der dog kun udbetales 60% af  

 den kontante tabserstatning.
 Det er en forudsætning for a'contoudbetaling, at arbejderne i det  

 væsentlige er afsluttet, så ejendommen påny kan gå i drift.
 Det er endvidere en forudsætning, at der stilles de nødvendige garantier  

 fra kommune og stat til a'contofinansieringen.
 Der henvises til Bygge- og Boligstyrelsens cirkulæreskrivelse af  

 19.12.1990 om a conto låneoptagelse til finansiering af  

 ombygningsarbejder.
 5.7. Afleveringsforretning.
 Afleveringsforretningen, som er den endelige overdragelse, angiver  

 byggeriets afslutning og garantiårets begyndelse.
Bygherren og hans rådgivere må forud for afleveringsforretningen foretage  

 en omhyggelig gennemgang af arbejdet.
Eventuelle mangler registreres i en  

 mangelliste.
Der bør udarbejdes en afleveringsprotokol, som angiver datoen for  

 arbejdets aflevering, lister for afhjælpning af mangler, tilbagekaldte  

 udbetalinger m.m.
På afleveringstidspunktet bør alle økonomiske forhold og  

 krav været afklaret mellem entreprenør og bygherre.
Der aftales en frist for udbedring af manglerne, og der aftales en dato  

 for afholdelse af afleveringsforretning.
Efter afleveringsforretningen  

 starter afhjælpningsperioden, som sædvanligvis er 12 måneder.
Det anbefales at afholde en særlig besigtigelse af ombygningsarbejdet i  

 forbindelse med afhjælpningsperiodens udløb, bl.a. for at konstatere,  

 hvorvidt afhjælpningspligten er opfyldt.
Ved afhjælpningspligt forstås  

 entreprenørens pligt til at afhjælpe mangler ved det af ham udførte arbejde,  

 som viser sig ved bygningens drift.
 Det er den tekniske rådgivers opgave at bistå bygherren ved  

 afleveringsforretningen og kontrol med afhjælpning af eventuelle mangler i  

 afhjælpningsperioden.
 Rådgiveren skal endvidere sikre, at bygherren senest ved afleveringen får  

 overdraget projekt- og dokumentationsmateriale, indeholdende bl.a. alle  

 nødvendige oplysninger om driften, herunder navnlig om pasning og  

 vedligehold.
 Rådgiveres og entreprenørers/leverandørers erstatningsansvar er begrænset  

 til en periode på 5 år, regnet fra afleveringen.
 Hvis der efter afleveringen konstateres skader eller tegn på skader, må  

 bygningsejeren derfor sikre sig, at disse hurtigst muligt bliver gjort  

 gældende over for eventuelle erstatningsansvarlige.
 Kan et erstatningskrav ikke gennemføres, og kan anden kompensation heller  

 ikke opnås (f.eks. gennem tegnede forsikringer), vil der eventuelt være  

 mulighed for at opnå økonomisk støtte til udbedring af skaderne hos  

 Byggeskadefonden, jf. afsnit 5.9.
 5.8 Bygningsdrift.
 Reglerne om kvalitetssikring har som forudsætning, at bygningsejeren  

 efterfølgende gennemfører en bygningsdrift, der er i overensstemmelse med god  

 driftskik.
 Bygningsdrift omfatter forsyning, renhold, vedligehold, pasning og  

 overvågning af byggeriet og dettes installationer og friarealer.
 Bygningsdriften gennemføres på grundlag af oplysninger i  

 projektmaterialet, dokumentationen for udførelsen, driftinstruktioner,  

 brugsanvisninger og lignende.
 Bygningsejeren bør søge bistand hos en teknisk rådgiver med henblik på  

 udarbejdelse af en plan for bygningsdriften.
 I driftplanen angives de nødvendige driftaktiviteter, herunder  

 tidspunkterne for udførelse af nærmere angivne vedligeholdelsesarbejder samt  

 udskiftning af bygningsdele og installationer.
 Driftplanen tager navnlig sigte mod nye bygningsdele samt eksisterende  

 bygningsdele, der har været berørt af ombygningsarbejdet.
 Det anbefales imidlertid at udarbejde planer, der omfatter hele bygningen.
Bygningsejeren bør løbende revidere planen samt det materiale, der ligger  

 til grund for denne.
Bygningsejeren opbevarer endvidere materiale, der  

 dokumenterer, i hvilket omfang planen er blevet fulgt.
 Der henvises til Bygge- og Boligstyrelsens vejledning om bygningsdrift  

 (oktober 1990).
 5.9. Dækning fra Byggeskadefonden.
 Der er nu etableret en Byggeskadefond for byfornyelsesforanstaltninger.
 Fondens dækningsområde omfatter ombygningsarbejder, der er gennemført med  

 offentlig støtte efter byfornyelsesloven, samt udbedringsarbejder, der er  

 udført med støtte fra Byggeskadefonden.
 Etableringen af fonden skal ses i sammenhæng med gennemførelsen af  

 kvalitetssikrings- og ansvarsreformen på byfornyelsesområdet.
Dækning fra fonden forudsætter, at ombygningsarbejderne er  

 kvalitetssikrede.
Mindre ombygningsarbejder er derfor ikke omfattet af  

 dækningsområdet.
 Der ydes ikke dækning i det omfang skaden skyldes manglende eller  

 mangelfuld vedligehold.
 Byggeskadefonden lader inden 5 år efter ombygningsarbejdets aflevering  

 foretage et eftersyn af ombygningerne.
 Eftersynet har bl.a. til formål at få vurderet ombygningens  

 vedligeholdelsestilstand, og herunder registrere eventuelle skader og tegn på  

 skader inden udløbet af den 5 årige ansvarsperiode.
I grundlaget for 5 års-eftersynet indgår bl.a. resultaterne af  

 førregistreringen samt ajourført projekt- og dokumentationsmateriale.  

 Endvidere indgår materiale, der dokumenterer bygningsejerens efterfølgende  

 drift- og vedligeholdelsesindsats.
Det er således vigtigt, at bygningsejeren  

 sikrer, at det nævnte materiale er tilstede, når eftersynet skal finde sted.
 Bygge- og Boligstyrelsen vil udsende nærmere regler om 5 års-eftersyn og  

 om dækning fra Byggeskadefonden.
 Om etableringen af en byggeskadefond på byfornyelsesområdet henvises  

 til informationsmateriale (marts 1991), som er udsendt af Byggeskadefonden  

 vedr. byfornyelsesforanstaltninger.
5.10. Endeligt byggeregnskab Fakturaoversigt.
Endeligt byggeregnskab udarbejdes, når alle  

 arbejder er afsluttet, og alle fakturaer er modtaget.
 Byggeregnskabet indeholder en opgørelse over samtlige fakturaer, udlæg,  

 honorarer, byggelånsrenter m.m., som er udarbejdet løbende ved  

 fakturakontrollen.
Specifikation.
Til det endelige byggeregnskab hører en  

 specifikation, som fordeler tilbudsarbejder overført fra tilbudslisten samt  

 ekstraarbejder i henhold til aftalesedler på de enkelte bygningsdele.
Således  

 fremkommer det endelige sammenligningsgrundlag mellem overslag, tilbud og  

 endeligt byggeregnskab.
Ansøgning om godkendelse af endeligt byggeregnskab.
En summation  

 af de enkelte bygningsdele i bygningsdelsspecifikationen overføres til det af  

 kommunen udsendte skema for godkendelse af endeligt byggeregnskab.
På dette skema foretager kommunen på grundlag af ejerens/rådgivernes  

 oplysninger en fordeling af udgifterne på vedligeholdelsesarbejder og  

 forbedringsarbejder.
Denne fordeling skal anvendes til den endelige beregning  

 af rente- eller ydelsesbidraget og afdragsbidraget.
 Byggeregnskabet suppleres med de bilag, som er relevante til en  

 fuldstændig belysning af den samlede økonomi.
 Se skema 3: Ansøgning om godkendelse af byggeregnskab.
5.11. Endelig finansiering Kommunens godkendelse af ombygningsregnskabet indebærer dels en  

 fastsættelse af den støtteberettigede udgift, dels en fordeling på  

 forbedringsudgifter, som kan betinge en huslejeforhøjelse, og på  

 tabsudgifter.
 Den endelige finansiering kan herefter bringes på plads med optagelse af  

 realkreditlån.
Ejere af private udlejningsejendomme kan vælge mellem forskellige lån.  

 Enten kan hele den støtteberettigede udgift finansieres med indekslån,  

 hvortil der ydes et rentebidrag svarende til renteudgiften.
Til det lån, som  

 finansierer tabet, ydes tillige et afdragsbidrag svarende til afdraget på  

 lånet.
Afdraget på det lån, der finansierer forbedringsudgiften, kan opkræves  

 som en forbedringsforhøjelse.
Ejeren kan også vælge at finansiere forbedringsudgiften med et nominallån,  

 hvortil der ydes et ydelsesbidrag svarende til den del af den samlede ydelse  

 på lånet, som overstiger 5 pct.
Til tabet skal optages et indekslån, hvortil  

 der ydes både rente- og afdragsbidrag.
For alle andre ejendomskategorier gælder, at ejere heraf ikke kan vælge  

 mellem forskellige lån.
Finansieringen med indekslån er obligatorisk, idet  

 tabet dog finansieres med et særskilt indekslån.
 Det indekslån, der finansierer ombygningstabet, rykker uden særskilt  

 påtegning tilbage for alle senere lån med pantsikkerhed i ejendommen.
For ejerboliger og erhvervsejendomme ydes tabet dog som kontant  

 erstatning.
Den endelige lejeforhøjelse i udlejningsejendomme varsles 3  

 måneder før ikrafttræden og under iagttagelse af de samme formkrav som enhver  

 anden lejeforhøjelse.
Lejeforhøjelsens størrelse kan indbringes for  

 huslejenævnet/byfornyelsesnævnet.
Se nærmere herom i afsnit 1.2. Spørgsmål om  

 erstatning for ejerboliger er derimod undergivet taksation.
Hvis ombygningen er omfattet af Byggeskadefondens dækningsområde, beregner  

 og indbetaler kommunen i forbindelse med den endelige regnskabsgodkendelse et  

 bidrag til Byggeskadefonden for byfornyelsesforanstaltninger.
Bidraget udgør  

 1 pct. af de ombygningsudgifter, hvortil der er meddelt tilsagn om støtte.  

 Kommunens udgift til bidraget refunderes af staten med 50 pct.
 Samtidig med indbetalingen af bidraget fremsender kommunalbestyrelsen til  

 Byggeskadefonden såvel resultaterne af førregistreringen som ajourført  

 projektmateriale tillige med den endelige regnskabsgodkendelse.
 Se skema 4: Godkendelse af byggeregnskab mv.
 Se også Bygge- og Boligstyrelsens pjece »Offentlig støtte til  

 byfornyelse og boligforbedring«.
