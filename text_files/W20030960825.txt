Landsskatteretskendelse af 28. maj 2003 vedr.
Tab på udlån   

 kørelærers overtagelse af igangværende køreskole inkl. lån til  

 kørelærerforening der drev køreteknisk anlæg A klager for indkomståret 1998 over, at de stedlige  

 skattemyndigheder ikke har godkendt fradrag for tab vedrørende køreteknisk  

 anlæg, 104.849 kr.
Det fremgår af sagens oplysninger, at klageren i 1995 overtog en  

 igangværende køreskole.
Klageren overtog køreskolen med de rettigheder og  

 forpligtelser der påhvilede den tidligere ejer, hvilket bl.a. indebar, at  

 klageren indtrådte som medlem af B Kørelærerforening, som ejede Køreteknisk  

 Anlæg i X.
I købekontrakten blev andel i det køretekniske anlæg anslået til  

 max. 130.000 kr., som blev modsvaret af en tilsvarende bankgæld.
Da sælgeren  

 udtrådte af bankarrangementet, blev forholdet for klageren ordnet med  

 optagelse  

 af et banklån på 108.809 kr., der angiveligt blev indsat på foreningens  

 konto.  

 Samtlige 8 medlemmer af foreningen underskrev som selvskyldnerkautionister.
Det køretekniske anlæg skulle, når den økonomiske formåen var  

 hertil, afdrage gælden til medlemmerne.
Medlemmerne hæftede solidarisk for de  

 enkelte lån som medlemmerne optog i banken.
Kautionsforpligtigelsen skulle  

 falde i takt med afdragene på banklånene.
Køreteknisk Anlæg i X blev i februar 1998 taget under  

 rekonstruktion, i hvilken forbindelse banklånet i marts 1998 blev opgjort til  

 101.995 kr.
Rekonstruktionen indebar, at ingen del af indskud i foreningen  

 kom  

 til udbetaling.
For indkomståret 1998 foretog klageren fradrag for tab af  

 indskud med 104.849 kr.
De stedlige skattemyndigheder er af den opfattelse, at klageren  

 ikke har fradrag for tab på fordringen på B Kørelærerforening.
Myndighederne  

 begrunder dette med, at klageren ikke driver næring med værdipapirer, samt at  

 fordringen ikke er erhvervet i tilknytning til den løbende drift af  

 virksomheden jf. kursgevinstlovens § 14, stk. 1, og § 17. Det indbetalte  

 beløb  

 må betragtes som en del af betalingen for køb af virksomheden og der derfor  

 er  

 tale om et formuetab.
 Klagerens repræsentant har nedlagt påstand om fradrag, idet  

 tabet må anses som et driftstab i forbindelse med hæftelse og indskud i B  

 Kørelærerforening.
 Repræsentanten har forklaret, at klageren alene har påtaget sig  

 forpligtigelsen overfor banken med henblik på at kunne drive  

 kørelærervirksomheden, idet det var nødvendigt at få adgang til Køreteknisk  

 Anlæg i X igennem B Kørelærerforening.
Alternativt ville klageren have været nødsaget til at anvende et  

 køreteknisk anlæg i Y med den lange transport frem og tilbage, og samtidigt  

 en  

 forventet omsætningsnedgang, da den yderligere transporttid ville have  

 medført  

 en begrænsning i det antal elever klageren ville kunne undervise.
Der er  

 således en klar sammenhæng mellem medlemskabet af B Kørelærerforening på den  

 ene side, og påtagelsen af gælden til banken på den anden side.
Derved har  

 klageren indirekte betalt for medlemskabet af B Kørelærerforening.
Klageren har fremsendt en kontoopgørelse, hvoraf det fremgår, at  

 der er indsat 101.995 kr. til dækning af tabet.
Hovedstolen udgjorde 99.723  

 kr.  

 + renter.
 Repræsentanten har henvist til TfS 1990.275 og TfS 1987.315.
 Landsskatteretten skal  

 udtale:
Landsskatteretten bemærker, at klageren, i forbindelse med køb  

 af køreskolen, har overtaget en fordring på Køreteknisk Anlæg.  

 Landsskatteretten finder, at overtagelsen ikke har forbindelse til den  

 løbende  

 drift men må anses som en etableringsudgift.
Den påklagede ansættelse vil  

 følgelig være at stadfæste.
