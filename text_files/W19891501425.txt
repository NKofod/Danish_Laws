Spirituspåvirket mand der kommer på skadestuen med blod i hovedet blev  

 ikke indlagt.
Næste dag dør patienten.
Patientklagenævnet beklagede  

 alvorligt, at patienten ikke var blevet indlagt da der allerede ved  

 skadestuebesøget må have været tegn til at tilstanden ikke alene skyldtes  

 beruselse.
5.3.3. Manglende indlæggelse Spirituspåvirket kvinde ledsager sin mand til skadestuen, fordi hun finder  

 ham liggende på gaden med blodtilsølet ansigt.
Undersøgende læge konkluderer,  

 at tilstanden udelukkende skyldes spirituspåvirkning og instruerer hustruen i  

 observation af patienten.
Næste dag indlægges patienten akut, da han ikke kan  

 kontaktes.
Overflyttes til neurokirurgisk afdeling, hvor man konstaterer  

 blødning i begge pandelapper.
Behandling er ikke mulig og patienten dør.
Embedslægeinstitutionen har bedt om en vurdering af sagen.
Til grund for  

 Sundhedsstyrelsens udtalelse: politirapport, skadeseddel, hospitalsjournaler,  

 udtalelser fra retsmedicinsk- og retspatologisk institut samt dødsattest.
 Sundhedsstyrelsen udtaler, at skadestuelægen har udvist manglende omhu ved  

 at undersøge en svært bevidsthedspåvirket person med tøjet på, uden at udføre  

 undersøgelse af reflekser på benene samt at undlade indlæggelse af personen.
Sundhedsstyrelsen finder, at der er tale om en beklagelig fejlvurdering og  

 mener, at der ved skadestuebesøget allerede må have været tegn til, at  

 tilstanden ikke alene skyldtes beruselse.
Man anfører yderligere at  

 skadestueoptegnelserne er utilstrækkelige, idet forholdene angående  

 patientens kranium ikke er anført.
 Patientklagenævnet kunne tilslutte sig Sundhedsstyrelsens vurderinger.  

 Efter at anklagemyndigheden havde tiltrådt, afsluttede Patientklagenævnet  

 herefter sagen ved at meddele den pågældende skadestuelæge en alvorlig  

 beklagelse efter Lægelovens § 6.
