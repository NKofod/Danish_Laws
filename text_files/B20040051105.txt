Bekendtgørelse om  

 uddannelserne ved  

  

 musikkonservatorierne og Operaakademiet I medfør af § 10 og § 15 i lov om videregående  

 kunstneriske uddannelsesinstitutioner under Kulturministeriet, jf.  

 lovbekendtgørelse  

 nr. 889 af 21. september 2000, fastsættes:
 Uddannelsens formål, struktur m.v.
 § 1.  

  

 Formålet med uddannelserne ved konservatorierne og Operaakademiet er på  

 kunstnerisk og forskningsbaseret grundlag at kvalificere den studerende til  

 beskæftigelse som skabende eller udøvende musiker, som musikpædagog samt til  

 anden beskæftigelse inden for musik.
 Stk. 2.  

  

 Kulturministeriet  

 godkender konservatoriets udbud af uddannelser, herunder uddannelsesretninger  

 og specialer, jf. § 2.
 Stk. 3.  

  

 Kulturministeriet  

 fastsætter det årlige optagelsestal for konservatoriets uddannelser, jf.  

 resultatkontrakter mellem konservatorierne og Kulturministeriet.
 § 2.  

  

 Konservatorieuddannelsen  

 omfatter:
 1)  

 	  

 En bacheloruddannelse  

 på 3 år, hvor den studerende kvalificerer sig inden for en  

 uddannelsesretning.  

 Bacheloruddannelsen er normeret til 180 ECTS-point.
 2)  

 	  

 En kandidatuddannelse  

 på 2 år, hvor den studerende kvalificerer sig inden for en  

 uddannelsesretning.  

 Kandidatuddannelsen er normeret til 120 ECTS-point.
 Stk. 2.  

  

 Konservatorieuddannelsen  

 kan endvidere omfatte:
 1)  

 	  

 En solistuddannelse  

 på 2-4 år, hvor den særligt kvalificerede studerende videreuddanner sig inden  

 for et speciale, jf. § 11. Solistuddannelsen er normeret til mellem 120  

 ECTS-point og 240 ECTS-point.
 2)  

 	  

 En forskeruddannelse,  

 hvor særligt kvalificerede studerende kan opnå en ph.d-grad inden for  

 musikpædagogik, musikteori m.v. i overensstemmelse med Ministeriet for  

 Videnskab, Teknologi og Udviklings bekendtgørelse om ph.d.-uddannelsen og  

 ph.d.-graden.
 Stk. 3.  

  

 60  

 ECTS-point (European Credit Transfer System) svarer til 1 års heltidsstudier.
 § 3.  

  

 Bacheloruddannelsen  

 giver ret til at anvende betegnelsen BA i musik (uddannelsesretning). På  

 engelsk: Bachelor in Music (uddannelsesretning).
 Stk. 2.  

  

 Kandidatuddannelsen giver ret til at anvende betegnelsen cand. musicae  

 (uddannelsesretning) (candidatus/candidata musicae). På engelsk: Master in  

 Music (MA) (uddannelsesretning).
 Stk. 3.  

  

 Solistuddannelsen  

 giver ret til at anvende betegnelsen solist (speciale).
 Stk. 4.  

  

 Kulturministeriet kan godkende andre betegnelser for lydtekniker-,  

 tonemester-  

 og music managementuddannelsen samt andre lignende uddannelser.
Bacheloruddannelsen § 4.  

  

 Adgangskravet  

 til bacheloruddannelsen er en bestået  

 optagelsesprøve.
 Stk. 2.  

  

 Ansøgeren  

 kan i prioriteret rækkefølge søge om optagelse på flere konservatorier  

 samtidig.
Stk. 3.  

  

 Afgørelse  

 om optagelse træffes af konservatoriet på baggrund af en konkret bedømmelse  

 af  

 ansøgerens evner og færdigheder.
Der skal desuden tages hensyn til  

 musiklivets  

 behov samt til en hensigtsmæssig sammensætning af instrumenter og stemmer.
 Stk. 4.  

  

 Konservatoriet  

 kan stille krav om at ansøgere til lydtekniker-, tonemester- og music  

 managementuddannelsen samt andre lignende uddannelser har en bestået  

 studentereksamen, Hf-eksamen eller tilsvarende.
Stk. 5.  

  

 Konservatorierne  

 fastsætter i fællesskab nærmere regler om optagelsesprocedure.
Reglerne  

 godkendes af Kulturministeriet.
§ 5.  

  

 Bacheloruddannelsen  

 er et afrundet uddannelsesforløb, som giver den studerende grundlag for  

 videre  

 studier på kandidatuddannelsen.
Bacheloruddannelsen danner endvidere grundlag  

 for udøvelse af erhvervsfunktioner.
 Stk. 2.  

  

 Bacheloruddannelsen  

 har til formål at give den studerende grundlæggende færdigheder inden for  

 instrumentale/vokale, musikpædagogiske, teoretiske samt andre relevante  

 fagområder.
Stk. 3.  

  

 Bacheloruddannelsen skal indeholde undervisning i pædagogik svarende til  

 minimum 30 ECTS-point.
Dette gælder dog ikke lydtekniker-, tonemester- og  

 music  

 managementuddannelsen samt andre lignende uddannelser.
 Stk. 4.  

  

 Konservatoriet kan udbyde forskellige uddannelsesretninger på  

 bacheloruddannelsen,  

 jf. dog § 1, stk. 2.
 § 6.  

  

 Bacheloruddannelsen afsluttes med et bachelorprojekt svarende til mindst 10  

 og  

 højest 20 ECTS-point.
Kandidatuddannelsen § 7.  

  

 Adgangskravet til kandidatuddannelsen er en bestået bacheloruddannelse.
Det  

 fastsættes i studieordningen, hvilke krav til bacheloruddannelsens indhold og  

 niveau den studerende skal have opfyldt for at kunne blive optaget på  

 kandidatuddannelsens  

 forskellige uddannelsesretninger.
 Stk. 2.  

  

 Konservatoriet  

 kan anerkende andre uddannelsesforløb som adgangsgivende til  

 kandidatuddannelsen, eventuelt efter nærmere fastsat supplering, jf.  

 § 27.
 § 8.  

  

 Kandidatuddannelsen  

 har til formål at udbygge den  

 studerendes bacheloruddannelse med videregående studier inden for den  

 skabende  

 og udøvende musik, inden for musikpædagogik samt andre relevante fagområder.
 Stk. 2.  

  

 Konservatoriet kan udbyde forskellige uddannelsesretninger på  

 kandidatuddannelsen, jf. dog § 1, stk. 2.
 § 9.  

  

 Kandidatuddannelsen afsluttes med et kandidatprojekt svarende til mindst 15  

 og  

 højest 30 ECTS-point.
Solistuddannelsen § 10.  

  

 Adgangskravet  

 til solistuddannelsen er en kandidatuddannelse fra et  

 konservatorium eller tilsvarende kvalifikationer samt en bestået  

 optagelsesprøve.
Afgørelse om optagelse træffes af  

 konservatoriet/Operaakademiet på baggrund af en konkret bedømmelse af  

 ansøgerens evner og færdigheder, som foretages af  

 konservatoriet/Operaakademiet  

 samt en eller flere eksterne censorer, som er beskikket af Kulturministeriet.
 Stk. 2.  

  

 Konservatoriet/Operaakademiet  

 fastsætter nærmere regler om optagelsesprocedure i studieordningen.
 § 11.  

  

 Solistuddannelsen  

 har til formål at videreuddanne den studerende til at virke på det højeste  

 kunstneriske niveau.
 Stk. 2.  

  

 Konservatoriet kan udbyde forskellige specialer på solistuddannelsen, jf. dog  

 § 1, stk. 2.
 Stk. 3.  

  

 Solistuddannelsen afsluttes med en offentlig koncert eller lignende.
Praktik § 12.  

  

 Elementer  

 af  

 bachelor- og kandidatuddannelsen  

 kan erstattes med gennemførelse af  

 praktik.
Der kan maksimalt erstattes uddannelseselementer svarende til i alt  

 30  

 ECTS-point.
 Stk. 2.  

  

 Kulturministeriet  

 kan for særlige uddannelsesretninger godkende en længere praktikperiode.
Bedømmelse § 13.  

  

 Formålet  

 med bedømmelsen er at vurdere, om den studerendes kvalifikationer er i  

 overensstemmelse med de mål, kompetencer og faglige krav, som er fastsat for  

 den enkelte uddannelse.
 Stk. 2.  

  

 De  

 kvalifikationer, der er erhvervet på konservatoriet/Operaakademiet  

 dokumenteres  

 på følgende måde:
 1)  

 	  

 En bedømmelse af den  

 studerendes kvalifikationer efter bacheloruddannelsens 1. år.
 2)  

 	  

 En bedømmelse af  

 bacheloruddannelsens bachelorprojekt.
 3)  

 	  

 En bedømmelse af  

 kandidatuddannelsens kandidatprojekt.
 4)  

 	  

 En bedømmelse af  

 solistuddannelsens offentlige koncert eller lignende.
 5)  

 	  

 En bedømmelse af  

 øvrige fag i henhold til studieordningen.
 Stk. 3.  

  

 For at  

 kunne fortsætte bacheloruddannelsen skal den studerende inden udgangen af 2.  

 semester efter studiestart på bacheloruddannelsen indstille sig til 1. års  

 bedømmelsen og inden udgangen af 4. semester bestå 1. års bedømmelsen.  

 Konservatoriet  

 kan dispensere fra bestemmelsen, hvis særlige forhold taler herfor.
Stk. 4.  

  

 Operaakademiet kan efter 1. år på Operaakademiets solistuddannelse gennemføre  

 en bedømmelse af den studerende kvalifikationer.
Bedømmelsen skal bestås  

 inden  

 udgangen af 2. semester.
Operaakademiet kan dispensere fra bestemmelsen, hvis  

 særlige forhold taler herfor.
Stk. 5.  

  

 Mindst 1/3  

 af bachelor- og kandidatuddannelsens samlede ECTS-point skal dokumenteres ved  

 bedømmelser med ekstern censur, dvs. med censorer, som er beskikket af  

 Kulturministeriet.
Disse bedømmelser skal dække uddannelsens væsentlige  

 områder, herunder bachelorprojektet og kandidatprojektet.
Endvidere skal  

 solistuddannelsens offentlige koncert eller lignende bedømmes med ekstern  

 censur.
Bachelorprojektet, kandidatprojektet og solistuddannelsens offentlige  

 koncert eller lignende bedømmes efter 13-skalaen.
For bachelorprojektet,  

 kandidatprojektet og solistuddannelsens offentlige koncert suppleres  

 karakteren  

 med en skriftlig udtalelse om den studerendes faglige niveau.
 Stk. 6.  

  

 Højest 1/3  

 af bachelor- og kandidatuddannelsens samlede ECTS-point kan dokumenteres med  

 bedømmelsen bestået/ikke bestået.
 Stk. 7.  

  

 Højest 1/3  

 af bachelor- og kandidatuddannelsen samlede ECTS-point kan dokumenteres ved  

 deltagelse i undervisning, kurser, seminarer, øvelser eller lignende.
§ 14.  

  

 Bedømmelsesformerne skal tilgodese uddannelsernes formål og sikre, at der  

 sker  

 en individuel bedømmelse af den studerende.
Bedømmelserne kan tilrettelægges  

 som individuelle bedømmelser eller gruppebedømmelser.
 Stk. 2.  

  

 Det fastsættes  

 i studieordningen, hvor mange studerende, der kan deltage i en  

 gruppebedømmelse.
 § 15.  

  

 En  

 bedømmelse er bestået, når der er opnået bedømmelsen Bestået eller karakteren  

 6  

 eller derover, jf. dog stk. 2-4. Hver bedømmelse bestås for sig, jf. dog  

 stk. 2. Beståede bedømmelser kan ikke tages om.
Stk. 2.  

  

 Det kan  

 bestemmes i studieordningen, at to eller flere bedømmelser bestås samlet.
I  

 så  

 fald skal gennemsnittet af de karakterer, der indgår, være på mindst 6 uden  

 oprunding.
 Stk. 3.  

  

 Det kan  

 bestemmes i studieordningen, at bedømmelser skal bestås hver for sig.
 Stk. 4.  

  

 Det kan  

 bestemmes i studieordningen, at en bedømmelse består af flere delbedømmelser.  

 Er den samlede bedømmelse bestået, kan delbedømmelser med karakteren 5 eller  

 derunder ikke tages om.
 Stk. 5.  

  

 Eksamensresultatet af uddannelsen beregnes som gennemsnittet af alle  

 karakterbedømte fag efter regler fastsat af konservatorierne i fællesskab.
 Stk. 6.  

  

 Karaktergivning efter denne bekendtgørelse fastsættes efter reglerne i  

 Kulturministeriets bekendtgørelse om karaktergivning nr. 155 af 7. marts  

 1990.
§ 16.  

  

 Censorer og eksaminatorer skal under voteringen gøre notater om præstationen  

 og  

 karakterfastsættelsen til personlig brug ved udarbejdelse af en eventuel  

 klagesag.
Notaterne skal opbevares i mindst 1 år, og herudover indtil en  

 eventuel klagesag er afsluttet.
 § 17.  

  

 En  

 studerende kan højst 3 gange indstille sig til den samme bedømmelse.  

 Konservatoriet/Operaakademiet kan tillade indstilling en 4. gang, hvis det er  

 begrundet i usædvanlige forhold.
 Stk. 2.  

  

 Konservatoriet/Operaakademiet  

 kan fastsætte særlige regler for  

 tilrettelæggelsen af syge- og reeksamination for kandidatprojektet og  

 solistuddannelsens offentlige koncert eller lignende.
 § 18.  

  

 3.  

 og 4. gang en studerende indstiller sig til den samme interne bedømmelse, der  

 alene bedømmes af lærere fra konservatoriet/Operaakademiet, kan den  

 studerende  

 forlange, at der medvirker en ekstern censor, som er beskikket af  

 Kulturministeriet.
§ 19.  

  

 Konservatoriet/Operaakademiet kan i forbindelse med bedømmelser tilbyde  

 særlige  

 vilkår til studerende med fysisk eller psykisk funktionsnedsættelse, til  

 studerende med et andet modersmål end dansk og til studerende med tilsvarende  

 vanskeligheder, når konservatoriet vurderer, at dette er nødvendigt for at  

 ligestille sådanne studerende med andre ved bedømmelsen.
Det er en  

 forudsætning, at der med tilbudet ikke sker en sænkning af  

 bedømmelsesniveauet.
Bevis for gennemført uddannelse § 20.  

  

 Konservatoriet/Operaakademiet udsteder bevis for gennemført  

 bacheloruddannelse,  

 kandidatuddannelse og solistuddannelse.  

 Beviset  

 skal være den studerende i hænde senest 2 måneder efter, at den sidste  

 bedømmelse er afsluttet og resultatet af bedømmelsen er offentliggjort.
 Stk. 2.  

  

 Beviset  

 skal ud over at indeholde oplysninger om den færdiguddannedes navn og den  

 udstedende myndighed som minimum angive:
 1)  

 	  

 De  

 uddannelseselementer, der er aflagt bedømmelse i, eller på anden måde er  

 dokumenteret, med angivelse af omfanget i ECTS-point.
 2)  

 	  

 De opnåede  

 bedømmelser.
 3)  

 	  

 Meritoverførte  

 bedømmelser med angivelse af omfanget i ECTS-point.
 4)  

 	  

 Bedømmelsessproget,  

 hvis bedømmelsen er aflagt på et fremmedsprog bortset fra norsk og svensk.
 5)  

 	  

 Den betegnelse,  

 uddannelsen giver ret til.
 6)  

 	  

 Uddannelsens  

 betegnelse på engelsk.
 Stk. 3.  

  

 Den  

 færdiguddannede kan forlange at få sit bevis udfærdiget på engelsk.
 Stk. 4.  

  

 Som bilag  

 til beviset udsteder konservatoriet/Operaakademiet et engelsksproget Diploma  

 Supplement, der i overensstemmelse med den af EU-Kommissionen, Europarådet og  

 UNESCO/CEPES udviklede standardmodel beskriver uddannelsens faglige retning,  

 indhold, niveau og sigte samt giver oplysninger om  

 konservatoriet/Operaakademiet og om dettes og uddannelsens placering i det  

 danske uddannelsessystem.
 Stk. 5.  

  

 Beviset må  

 ikke indeholde oplysninger om særlige vilkår for studerende med fysisk og  

 psykisk funktionsnedsættelse, jf. § 19.
 Stk. 6.  

  

 Samlet  

 bevis for en uddannelse, der er gennemført ved flere  

 uddannelsesinstitutioner,  

 udstedes af den institution, hvor den studerende sidst er indskrevet.
 Stk. 7.  

  

 Til  

 studerende, der forlader uddannelsen uden at have gennemført den, udsteder  

 konservatoriet/Operaakademiet på foranledning af den studerende dokumentation  

 for beståede dele af uddannelsen angivet i ECTS-point.
§ 21.  

  

 Har  

 konservatoriet/Operaakademiet godkendt, at beståede uddannelseselementer fra  

 en  

 dansk eller udenlandsk uddannelsesinstitution meritoverføres, overføres  

 bedømmelsen som bestået.
Hvis det pågældende uddannelseselement bedømmes  

 efter  

 13-skalaen ved begge uddannelsesinstitutioner, skal bedømmelsen overføres med  

 karakterer.
§ 22.  

  

 Konservatoriet/Operaakademiet  

 skal opbevare de oplysninger, der er nødvendige for at udstede beviser, i 30  

 år  

 efter bedømmelsens afslutning.
Herefter skal oplysningerne afleveres til  

 Statens Arkiver.
Studieordning § 23.  

  

 Konservatoriet/Operaakademiet  

 fastsætter inden for bekendtgørelsens rammer nærmere regler om  

 bacheloruddannelsen,  

 kandidatuddannelsen og solistuddannelsen i en studieordning.
 Stk. 2.  

  

 Studieordningerne  

 skal indeholde bestemmelser om:
 1)  

 	  

 Uddannelsens  

 betegnelse på dansk og engelsk.
 2)  

 	  

 Normering angivet i  

 ECTS-point.
 3)  

 	  

 Adgangskrav og  

 optagelsesprocedure til bachelor-, kandidat- og solistuddannelsen, herunder  

 konservatoriernes fælles regler om optagelsesprocedure på  

 bacheloruddannelsen,  

 jf. § 4.
 4)  

 	  

 Antal studiepladser  

 på kandidatuddannelsens forskellige uddannelsesretninger.
 5)  

 	  

 En beskrivelse af  

 bachelor-, kandidat- og solistuddannelsens formål.
 6)  

 	  

 En beskrivelse af de  

 enkelte fag, projekter og andre uddannelseselementer med angivelse af mål,  

 indhold og omfang angivet i ECTS-point, undervisnings- og arbejdsformer,  

 tidsmæssig placering og forudsætninger for deltagelse.
 7)  

 	  

 Regler om  

 udarbejdelse af bachelorprojekt og kandidatprojekt samt regler om  

 gennemførelse  

 af solistuddannelsens offentlige koncert eller lignende.
 8)  

 	  

 Regler om bedømmelse,  

 herunder bedømmelser, hvor der medvirker censorer beskikket af  

 Kulturministeriet, jf. § 13, stk. 5.
 9)  

 	  

 Regler om praktik.
 10)  

 	  

 Regler om merit.
 11)  

 	  

 Regler om  

 overgangsordning.
 Stk. 3.  

  

 Det skal  

 fremgå af studieordningen, at konservatoriet/Operaakademiet kan dispensere  

 fra  

 de regler i studieordningen, der alene er fastsat af  

 konservatoriet/Operaakademiet selv.
 Stk. 4.  

  

 Konservatoriet  

 skal orientere andre konservatorier, der udbyder samme eller beslægtede  

 uddannelsesretninger, når en ny studieordning vedtages eller ved væsentlige  

 ændringer af den gældende studieordning.
 Stk. 5.  

  

 Studieordningen og væsentlige ændringer heri træder i kraft ved  

 undervisningsårets begyndelse.
 Stk. 6.  

  

 Gældende  

 studieordninger skal være offentligt tilgængelige på konservatoriets  

 hjemmeside.
Orlov § 24.  

  

 Studerende  

 kan få orlov efter regler, der fastsættes af konservatoriet/Operaakademiet.
 Stk. 2.  

  

 Studerende  

 kan i orlovsperioden ikke deltage i undervisningen eller indstille sig til  

 bedømmelser i det semester, hvor den studerende har haft orlov.
 Stk. 3.  

  

 Studerende  

 kan i orlovsperioden ikke lade sig vælge til eller være medlem af  

 konservatoriets kollegiale organer.
 Stk. 4.  

  

 Orlov kan  

 ikke meddeles, før den studerende har gennemført 1. studieår på  

 bacheloruddannelsen og har bestået de prøver, der i henhold til  

 studieordningen  

 er placeret på 1. studieår, jf. dog stk. 5.
 Stk. 5.  

  

 Ansøgt  

 orlov skal dog meddeles, hvis den er begrundet i barsel eller adoption,  

 dokumenteret sygdom eller FN-tjeneste.
 Stk. 6.  

  

 Studerende,  

 der ved kontrakt med forsvaret stiller sig til rådighed for FN-tjeneste m.v.,  

 følger reglerne i § 5 i lov om ændring af lov om forsvarets personel,  

 lov  

 om hjemmeværnet, lov om Statens Uddannelsesstøtte og lov om værnepligtsorlov  

 m.v.
 Stk. 7.  

  

 Konservatoriet kan dispensere fra stk. 4, hvis der foreligger  

 usædvanlige  

 forhold.
Andre bestemmelser § 25.  

  

 Ansøgere, der i forvejen har afsluttet en kandidat- eller solistuddannelse på  

 konservatoriet/Operaakademiet, kan kun optages på en ny kandidat- eller  

 solistuddannelse, hvis der er ledige pladser.
Det samme gælder for ansøgere,  

 der to gange tidligere har været indskrevet på en kandidat- eller  

 solistuddannelse uden at have erhvervet afsluttende eksamen.
 Stk. 2.  

  

 Konservatoriet/Operaakademiet kan dispensere fra stk. 1, hvis ansøgeren  

 på  

 grund af nedsat fysisk eller psykisk funktionsevne ikke kan bestride  

 erhvervsfunktioner på grundlag af den erhvervede kandidat- eller  

 solistuddannelse, samt hvis der foreligger usædvanlige forhold.
 § 26.  

  

 Godkendte uddannelseselementer opnået ved et konservatorium, der udbyder  

 uddannelse i henhold til denne bekendtgørelse, ækvivalerer tilsvarende  

 uddannelseselementer ved andre konservatorier, der udbyder samme  

 uddannelsesretning.
 Stk. 2.  

  

 Konservatorierne  

 udarbejder i fællesskab en meritaftale.
 § 27.  

  

 Beståede uddannelseselementer fra en anden ikke afsluttet dansk eller  

 udenlandsk videregående uddannelse kan efter konservatoriets afgørelse i det  

 enkelte tilfælde eller efter regler fastsat af konservatoriet træde i stedet  

 for uddannelseselementer, der er omfattet af denne bekendtgørelse (merit).
 Stk. 2.  

  

 Kandidatprojektet,  

 jf. § 9, kan ikke meritoverføres.
 § 28.  

  

 Konservatoriet kan tilrettelægge uddannelseselementer i samarbejde med andre  

 videregående uddannelsesinstitutioner.
 § 29.  

  

 Konservatoriet kan udbyde efteruddannelse og videreuddannelse inden for  

 konservatoriets fagområder.
 § 30.  

  

 Konservatoriet/Operaakademiet kan  

 kræve, at udenlandske ansøgere eller ansøgere med udenlandsk adgangsgrundlag  

 inden studiestart kan dokumentere kundskaber i dansk på et niveau fastsat af  

 konservatoriet.
Stk. 2.  

  

 Kulturministeriet meddeler i forbindelse med den årlige optagelse, om  

 antallet  

 af udenlandske statsborgere skal begrænses til en bestemt procentdel af den  

 samlede optagelseskapacitet.
Begrænsningen gælder dog ikke statsborgere fra  

 Den  

 Europæiske Union, ansøgere, som er omfattet af §§ 7 og 8 i  

 udlændingeloven  

 (flygtninge) eller ansøgere fra lande, med hvem Danmark har indgået anden  

 aftale.
Begrænsningen gælder heller ikke statsborgere fra EFTA-lande, som er  

 omfattet af EØS-aftalens bestemmelser om arbejdskraftens frie bevægelighed.
 § 31.  

  

 Konservatoriet/Operaakademiet  

 tilbyder den studerende vejledning om konservatorieuddannelsen og  

 efterfølgende  

 beskæftigelsesmuligheder både under selve uddannelsesforløbet og i  

 forbindelse  

 med indgang til kandidat-, solist- og ph.d-uddannelsen.
 Dispensation, klageadgang mv.
§ 32.  

  

 Kulturministeriet  

 kan tillade fravigelse af bekendtgørelsen som led i forsøg.
Samtidig  

 fastsættes  

 forsøgets varighed og rapporteringsformen.
 Stk. 2.  

  

 Kulturministeriet  

 kan dispensere fra bekendtgørelsen, når det findes begrundet i usædvanlige  

 forhold.
 § 33.  

  

 Klage over konservatoriets/Operaakademiets afgørelser i henhold til denne  

 bekendtgørelse indgives til henholdsvis konservatoriet/Operaakademiet.
 Stk. 2.  

  

 Konservatoriets/Operaakademiets  

 afgørelser kan, når klagen vedrører retlige spørgsmål om en studerendes  

 forhold,  

 indbringes for Kulturministeriet.  

 Klagen  

 indgives til konservatoriet/Operaakademiet, der afgiver en udtalelse, som  

 klageren  

 skal have lejlighed til at kommentere inden for en frist på mindst 1 uge.  

 Konservatoriet/Operaakademiet sender klagen til Kulturministeriet vedlagt  

 udtalelsen og klagerens eventuelle kommentarer hertil.
 Stk. 3.  

  

 Fristen for  

 indgivelse af klage i henhold til stk. 1 og stk. 2 er 2 uger fra  

 den  

 dag, afgørelsen er meddelt klageren.
 Stk. 4.  

  

 Der gælder  

 særlige regler for klage over bedømmelser, jf. bekendtgørelse om behandling  

 af  

 klager over prøver og eksamen ved konservatorierne og Operaakademiet.
 § 34.  

  

 Bedømmelser ved konservatoriet kan efter ansøgning aflægges af privatister,  

 dvs. personer, der ikke de sidste 3 år har været eller er indskrevet som  

 studerende ved et af konservatorierne/Operaakademiet.
 Stk. 2.  

  

 Konservatoriet  

 kan pålægge privatisten at betale et gebyr til hel- eller delvis dækning af  

 udgifter i forbindelse med gennemførsel af bedømmelsen.
 Stk. 3.  

  

 Det er ikke  

 muligt at indstille sig som privatist til Operaakademiets eller  

 konservatoriets  

 offentlige koncert eller lignende, jf. § 11.
Overgangs- og ikrafttrædelsesbestemmelser § 35.  

  

 Bekendtgørelsen træder i kraft den 1. august 2004 og har virkning for  

 studerende, der påbegynder uddannelsen fra og med undervisningsåret 2004/2005  

 eller senere. § 4, stk. 2, 4 og 5 har dog først virkning i  

 forbindelse med ansøgning om optagelse til undervisningsåret 2005/2006.
 Stk. 2.  

  

 Angivelse  

 af ECTS-point i henhold til §§ 20 og 23 har virkning for beviser for  

 gennemført bacheloruddannelse fra 2007, for gennemført kandidatuddannelse fra  

 2009 og for gennemført solistuddannelse fra 2007, samt dokumentation for  

 beståede dele af bachelor-, kandidat- og solistuddannelsen udstedt efter 1.  

 september 2005.
 Stk. 3.  

  

 Udstedelse  

 af et engelsksproget Diploma  

 Supplement  

 i henhold til § 20, stk. 4 har virkning for beviser udstedt efter  

 den  

 1. juni 2007.
 Stk. 4.  

  

 Bekendtgørelse  

 nr. 193 af 23. marts 1995, om uddannelserne ved musikkonservatorierne og  

 Operaakademiet ophæves, bortset fra § 4, som først ophæves i forbindelse  

 med ansøgning om optagelse til undervisningsåret 2005/2006.
§ 36.  

  

 Studerende, der på tidspunktet for bekendtgørelsens ikrafttræden er optaget  

 ved  

 et af konservatorierne og har gennemført 3 års studier på konservatoriet  

 efter  

 de hidtil gældende regler, har ret til at få udstedt et  

 bacheloruddannelsesbevis i overensstemmelse med denne bekendtgørelse.
De  

 studerende  

 har ret til at påbegynde  

 kandidatuddannelsen i undervisningsåret 2004/2005, som udbydes efter nærmere  

 overgangsregler, der fastsættes i studieordningen.
Stk. 2.  

  

 Studerende,  

 der på tidspunktet for bekendtgørelsens ikrafttræden er optaget ved et af  

 konservatorierne og har gennemført  

 henholdsvis  

 1 og 2 års studier på konservatoriet efter de hidtil gældende regler, har ret  

 til at få udstedt et bacheloruddannelsesbevis i overensstemmelse med denne  

 bekendtgørelse, når de har afsluttet 3 år studier.
De studerende skal  

 afslutte  

 de første 3 år af studierne i henhold til de hidtil gældende regler og vil  

 derefter have ret til at påbegynde kandidatuddannelsen, som udbydes efter  

 nærmere overgangsregler, der fastsættes i studieordningen.
Stk. 3.  

  

 Studerende, der på tidspunktet for  

 bekendtgørelsens ikrafttræden er optaget ved et af konservatorierne og har  

 gennemført henholdsvis 4 og 5 års studier på konservatoriet efter de hidtil  

 gældende regler, har ret til at få udstedt et bacheloruddannelsesbevis.
De  

 studerende skal afslutte deres uddannelse i henhold til de hidtil gældende  

 regler.
 Stk. 4. Studerende, der får udstedt et  

 bacheloruddannelsesbevis i henhold til stk. 1-3 og 5, har ikke krav på,  

 at  

 de uddannelseselementer, som er gennemført efter de hidtil gældende regler,  

 angives i ECTS-point og har heller ikke krav på at modtage et Diploma  

 Supplement.
 Stk. 5.  

  

 Konservatorierne fastsætter i fællesskab de  

 nærmere regler om udstedelse af bacheloruddannelsesbevis til tidligere  

 studerende ved konservatoriet, som har gennemført mindst 3 års studier.
 Stk. 6.  

  

 Konservatorierne/Operaakademiet  

 afgør, hvornår der sidste gang afholdes bedømmelser efter de hidtidige  

 regler.
