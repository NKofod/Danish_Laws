 Bekendtgørelse om ændring af bekendtgørelse om indbetaling af ATP-bidrag for medlemmer af a-kasser m.fl.
§ 1 I bekendtgørelse nr. 1670 af 27. december 2013 om indbetaling af ATP-bidrag for medlemmer af a-kasser m.fl. foretages følgende ændringer:
 1. Indledningen affattes således:
»I medfør af § 52 p, stk. 7, § 85 c, stk. 10, og § 85 d, stk. 5, i lov om arbejdsløshedsforsikring m.v., jf. lovbekendtgørelse nr. 348 af 8. april 2014, § 13, stk. 6-8, i lov om godtgørelse og tilskud til befordring ved deltagelse i erhvervsrettet voksen- og efteruddannelse, jf. lovbekendtgørelse nr. 860 af 24. august 2012, og § 2 c i lov om Arbejdsmarkedets Tillægspension, jf. lovbekendtgørelse nr. 1110 af 10. oktober 2014, og efter forhandling med undervisningsministeren og efter indstilling fra bestyrelsen for Arbejdsmarkedets Tillægspension fastsættes efter bemyndigelse:« 2. I § 3, stk. 1, nr. 1 og  3, og § 4, stk. 1, nr. 1 og  3, udgår »eller 100 pct.«.
§ 2 Bekendtgørelsen træder i kraft den 29. december 2014.
