Nr BTL 146 Betænkning over Forslag til lov om ændring af lov om leje og lov om  

 midlertidig regulering af boligforholdene   

 Nr L 146 1990-91, 2. samling Afgivet af Boligudvalget Afgivet: 19910516 Udvalget har behandlet lovforslaget i nogle møder.
 Endvidere har udvalget modtaget skriftlig henvendelse fra Landsforeningen  

 for ejere af udlejningsejendomme.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret.
 Mindretallet ønsker at tilføje følgende:
Som et lille skridt på vejen til at skabe et friere boligmarked ville det  

 være et godt signal, hvis man startede med at liberalisere et område, som  

 ikke vil skade de eksisterende lejere.
Dette kunne ske ved at frigive lejen  

 ved genudlejning.
Det er helt uacceptabelt, at man i Danmark stadig har en  

 midlertidig lejelov, som er mere end 50 år gammel.
Igennem de sidste 20 år har man i Folketinget talt om at indføre eller  

 ophæve lejereguleringen, intet er sket.
I denne regerings tid har man i de  

 sidste 4-5 år lovet Folketinget forslag til langsigtede og permanente  

 løsninger.
Det eneste, man har fået, er tommetykke udvalgsrapporter fra  

 diverse professorudvalg.
Det er ikke oplysning på disse områder, der mangler,  

 det er politisk mod og handlekraft, og man kunne starte med et lille hjørne,  

 når man oven i købet på forhånd havde sikkerhed for, at det ikke ville berøre  

 nogen i deres nuværende boligsituation.
