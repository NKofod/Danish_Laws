Beskatning af trainess - Beskatning af udenlandske trainees, der opholder sig  

 midlertidigt i Danmark De udenlandske trainees kommer hertil i 1993 som en del af  

 et industrielt aktionsprogram, og deres ophold strækker sig over 2  

 måneder.
De er fortsat ansat hos deres arbejdsgiver i hjemlandet og  

 deltager ikke i praktikprojektet i forbindelse med aktionsprogrammet som  

 arbejdskraft for de danske praktikvirksomheder.
 Udgifterne til bolig, forplejning, undervisning,  

 ekskursioner og frigørelse af superviserende arbejdskraft skal  

 dækkes af traineen af et beløb på 6.000 kr. pr.  

 måned pr. person.
De 6.000 kr. er et stipendiebeløb primært fra  

 projektet og om muligt med bidrag fra praktikvirksomheden.
Stipendiet  

 gør det muligt for traineen at gennemføre  

 uddannelsesforløbet.
Stipendiet udbetales ikke til praktikanten, men  

 forvaltes af projektet.
Traineen modtager under opholdet ca. 80 kr. pr. dag i  

 lommepenge.
 Arbejdsskadestyrelsen har vurderet, at de udenlandske  

 trainees som udgangspunkt ikke vil være omfattet af reglerne i  

 arbejdsskadeforsikringsloven, idet de ikke antages til at udføre et  

 stykke arbejde af den pågældende virksomhed.
 De vil heller ikke være omfattet af de særlige  

 erstatningsordninger for skole- og uddannelsessøgende, idet der ikke  

 foreligger nogen egentlig uddannelsesaftale (eksempelvis  

 mesterlæreuddannelse), og der ikke er tale om egentligt skoleophold  

 (værkstedsundervisning).
 Det kan dog ikke helt udelukkes, at den enkelte trainee i  

 et konkret tilfælde kan være omfattet af  

 arbejdsskadeforsikringsloven ud fra et 'nyttekriterium'.
 Efter kildeskattelovens § 43, stk. 1, henregnes enhver  

 form for vederlag i penge samt i forbindelse hermed ydet fri kost og logi for  

 personligt arbejde i tjenesteforhold til A-indkomst. Øvrige  

 A-indkomstarter er fastsat i kildeskattebekendtgørelsens § 21 med  

 hjemmel i kildeskattelovens § 43, stk. 2, litra a-i.
Med hjemmel i kildeskattelovens § 43, stk. 2, litra e, er  

 der fastsat nærmere vedrørende understøttelser og andre  

 lignende ydelser af skattepligtig art, der udredes af offentlige myndigheder  

 eller institutioner eller af offentlige eller private fonde, legater eller  

 lignende i kildeskattebekendtgørelsens § 21, nr. 7-14. Der er tale om  

 en række ydelser og godtgørelser efter forskellige love om  

 arbejdsformidling, uddannelse og omskoling m.v.
Bemyndigelsesbestemmelsen er  

 ikke udnyttet, for så vidt angår understøttelser eller  

 andre ydelser fra private fonde, legater og lignende.
 På baggrund af det ovennævnte er de  

 nævnte stipendiebeløb ikke A-indkomst.
 Der er ved afgørelsen særlig lagt vægt  

 på, at de udenlandske trainees ikke bliver ansat til at udføre  

 arbejde, og at der ikke er tale om en understøttelse eller lignende,  

 som skal henregnes til A-indkomst ifølge  

 kildeskattebekendtgørelsens § 21, nr. 7-14, jf. kildeskattelovens §  

 43, stk. 2, litra e.
 Som følge heraf, og idet der er tale om ophold  

 på under 6 måneder, er indkomsten heller ikke begrænset  

 skattepligtig ifølge kildeskattelovens § 2, stk. 1, litra a og b.
