A.
TIDSPUNKT.
 Udskiftningen til meristemkartofler af avlsmateriale ved avl af spise-  

 og/eller industrikartofler kan foretages i 1985 eller skal ske senest ved  

 avlen i 1986.
B.
ANMELDELSE OG DOKUMENTATION.
Avlere, der foretager udskiftning, skal meddele dette til statens  

 plantetilsyn senest den 1. maj det pågældende år.
Samtidig med anmeldelsen  

 fremsendes dokumentation for det indkøbte avlsmateriale.
Denne dokumentation  

 kan være følgende:
 1. Faktura med følgende indhold:
 2. Såfremt salget foregår direkte fra en autoriseret  

 sorterevirksomhed til avleren, kan anmeldelsesformularen til partikontrol  

 anvendes, når den er påført avlernes navn og adresse og kun omfatter  

 læggekartofler til avleren.
C.
SÆRLIGE KRAV.
 Udskiftningen skal omfatte alle læggekartofler anvendt af avleren det  

 pågældende år.
 De indkøbte meristemkartofler må ikke opbevares sammen med  

 »gamle« kartofler.
 Opbevaringshuse og maskiner eller redskaber, der anvendes til  

 meristemkartoflerne, skal være rengjorte og desinficerede inden anvendelse.
 Til desinfektion anvendes kvaternære ammoniumforbindelser (fx Rodalon,  

 Majoren, Rød Pyren og Damanin Special), aldehydderivater (fx Orbivet) eller  

 surt reagerende jodforbindelser (fx Iobac P).
D.
UDSKIFTNINGSREGLER.
Som nævnt under »særlige krav« skal udskiftningen være total det  

 første år.
I efterfølgende år skal udskiftningen foretages på en af følgende  

 måder:
 Total udskiftning: Der indkøbes nye læggekartofler til alle arealer med  

 samme sort hvert andet år.
Delvis udskiftning: Hvert år indkøbes læggekartofler svarende til 15 % af det areal med sorten, som man ønsker at dyrke det efterfølgende år.  

 Disse læggekartofler lægges på et særskilt areal, som afmærkes i marken.  

 Avlen fra dette areal (opformeringen) høstes og opbevares adskilt fra andre  

 kartofler på ejendommen.
E.
LEVERING OG DOKUMENTATION.
Læggekartoflerne skal leveres i nye sække eller rengjorte containere og  

 være mærket og forseglet efter reglerne herfor.
Ved modtagelsen af  

 læggekartoflerne skal avleren modtage en faktura eller en anmeldelsesformular  

 indeholdende de under pkt.
B nævnte oplysninger.
 Til dokumentation over for kontrolmyndigheden skal avleren opbevare  

 faktura eller anmeldelsesformular i 2 år.
F.
KONTROL.
Statens plantetilsyn vil kontrollere, at avlerne overholder ovennævnte  

 bestemmelser.
Overtrædelser vil medføre indberetning med krav om bødeforlæg.
G.
OPLYSNINGER.
Alle avlere af læggekartofler skal fra og med 1985 være autoriseret til  

 avl af læggekartofler af statens plantetilsyn.
Kontrollen med produktionen af  

 læggekartofler udøves efter statens plantetilsyns »Regler for  

 avlskontrol, opbevaring og opsortering af læggekartofler«.
 Avlerne skal i øvrigt være opmærksomme på, at smitte med bakterie- og  

 svampesygdomme eller kartoffelnematoder kan tilføres ejendommen med følgende:
 Avlerne tilrådes at være opmærksomme på disse forhold samt at rengøre og  

 desinficere opbevaringshuse, maskiner og redskaber inden anvendelse på  

 ejendommen.
H.
VEJLEDNING.
 Rådgivning vedrørende avl af læggekartofler samt spise- og  

 industrikartofler gives af konsulentvirksomheden.
Vejledning vedrørende regler for avl, opsortering og omsætning af  

 læggekartofler samt spise- og industrikartofler gives af statens  

 plantetilsyn, 1. distrikt (område Jylland) tlf. (06) 26 20 77 5. distrikt (område Fyn) tlf. (09) 13 48 80 6. distrikt (område Sjælland m.v.) tlf. (01) 17 67 30 Vejledning vedrørende avl af præ-basislæggekartofler gives af  

 Fælleskontrollen med Kartoffelfremavl, tlf. (06) 11 08 88.
 Statens plantetilsyn, den 26. september  

 1984.
