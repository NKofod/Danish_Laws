Nr LSF 175 Forslag til Lov om ændring af lov om økologisk jordbrugsproduktion  

 (Udskydelse af lovrevision) Fremsat af Henning Nielsen (S) Svend Andersen (S) Bjørn Westh (S) Gade  

 (SF) Birthe Hansen (SF) Inger Harms (SF) den 2. februar 1990 Vedtaget ved tredjebehandling den 26. april 1990 Lov nr. 275 af 02/05/1990 § 1 I lov nr. 363 af 10. juni 1987 om økologisk jordbrugsproduktion foretages  

 følgende ændringer:
 1. I § 3, stk. 2, ændres »1991« til: »1993« og  

 »1990« til: »1992«.
 2. I § 10 ændres »1990-91« til: »1992-93«.
§ 2 Loven træder i kraft den 1. januar 1991.
Oprindeligt fremsat forslag § 1 I lov nr. 363 af 10. juni 1987 om økologisk jordbrugsproduktion foretages  

 følgende ændringer:
 1. I § 3, stk. 2, ændres »1991« til: »1993« og  

 »1990« til: »1992«.
 2. I § 10 ændres »1990-91« til: »1992-93«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lov om økologisk jordbrugsproduktion blev vedtaget i Folketinget i 1987. I  

 lovens § 3 er fastsat regler for ydelse af støtte til fremme af økologisk  

 jordbrugsproduktion inden for en ramme angivet på finansloven.
Loven skal  

 efter dens § 10 tages op til revision i folketingsåret 1990-1991. Imidlertid  

 ophører muligheden for ansøgning om støtte med udgangen af 1990, og støtte  

 kan kun ydes til og med finansåret 1991.
 Med dette lovforslag ønsker forslagsstillerne at forlænge loven i to år.  

 Loven har kun virket siden 1987, og bekendtgørelsen (nr. 16) om støtte til  

 fremme af økologisk jordbrugsproduktion er først udstedt den 12. januar 1989.  

 Forslagsstillerne finder derfor, at loven og støtteordningen bør forlænges,  

 således at der opnås et bedre erfaringsgrundlag for Folketingets revision af  

 loven, der herefter kan finde sted i folketingsåret 1992-93.
 Det er forslagsstillernes håb, at flere jordbrugere vil benytte adgangen  

 til at omlægge produktionen til økologisk produktion, så der opsamles mange  

 erfaringer med jordbrugsproduktion i Danmark.
Efter 2. behandling den 19. april 1990 § 1 I lov nr. 363 af 10. juni 1987 om økologisk jordbrugsproduktion foretages  

 følgende ændringer:
 1. I § 3, stk. 2, ændres »1991« til: »1993« og  

 »1990« til: »1992«.
 2. I § 10 ændres »1990-91« til: »1992-93«.
§ 2 Loven træder i kraft den 1. januar 1991.
