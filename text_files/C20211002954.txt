Orientering om forlængelse af regler om coronarestriktioner på social- og ældreområdet (Til samtlige kommuner, regioner, socialtilsyn, og andre relevante myndigheder, relevante organisationer og samtlige sociale tilbud og plejehjem m.v.) Epidemikommissionen har indstillet til regeringen, at de gældende krav om coronapas og om krav om mundbind eller visir på sociale tilbud og plejehjem m.v. videreføres.
 Krav om coronapas er reguleret i bekendtgørelse nr. 2162 af 27. november 2021 om krav om coronapas på Social- og Ældreministeriets område i forbindelse med håndtering af covid-19.
 Krav om mundbind eller visir er reguleret i bekendtgørelse nr. 2283 af 3. december 2021 om krav om anvendelse af mundbind eller visir på Social- og Ældreministeriets område i forbindelse med håndtering af covid-19.
 Efter forelæggelse for Folketingets Epidemiudvalg har social- og ældreministeren udstedt følgende to ændringsbekendtgørelser:
  Bekendtgørelse nr. 2323 af 7. december 2021 om ændring af bekendtgørelse om krav om coronapas på Social- og Ældreministeriets område i forbindelse med håndtering af covid-19.
  Bekendtgørelse nr. 2322 af 7. december 2021 om ændring af bekendtgørelse om krav om anvendelse af mundbind eller visir på Social- og Ældreministeriets område i forbindelse med håndtering af covid-19.
 Med ændringsbekendtgørelserne videreføres reglerne om krav om coronapas og reglerne om krav om mundbind eller visir på sociale tilbud og plejehjem m.v. indtil videre til og med den 6. januar 2022.
