Nogle brugtvognsforhandlere tog i en slutseddel forbehold for, at  

 firmaets indehaver skulle godkende slutsedlen.
Da sælger ved brug af  

 forbeholdet stod frit, mens forbrugeren var bundet af kontrakten, udtalte  

 forbrugerombudsmanden, at denne fremgangsmåde var i strid med god  

 markedsføringsskik og dermed markedsføringslovens § 1.
2. Forbehold i slutseddel om efterfølgende godkendelse fra sælgerens  

 side FDM gjorde Forbrugerombudsmanden opmærksom på, at nogle brugtbilopkøbere  

 forsynede slutsedler om køb af biler med et stempel, hvorved de tog forbehold  

 om, at slutsedlen for at være gyldig skriftligt skulle godkendes af firmaets  

 indehaver inden 6 dage efter underskriften.
 Da brugtbilopkøberen ved at anvende dette forbehold stod frit, medens  

 forbrugerne var bundet af kontrakten, anså Forbrugerombudsmanden denne  

 fremgangsmåde for at være i strid med markedsføringslovens krav om god  

 markedsføringsskik.
 Firmaet accepterede dette synspunkt og indgik på at undlade at anvende  

 tilsvarende forbehold ved afslutning af fremtidige kontrakter.
 (* 1) Offentliggjort i Forbrugerombudsmandens Årsberetning 1977-1978, side  

 19, nr. 2.
