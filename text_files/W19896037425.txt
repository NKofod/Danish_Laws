For 3 nyerhvervede udlejningsejendomme kunne  

 vedligeholdelsesudgifterne fradrages med 25% af lejeindtægten, hvori indgik  

 budgetteret leje for ikke udlejede lejligheder.
Reglen om 25%»s  

 fradraget trådte i stedet for et frit skøn og kunne anvendes på alle  

 udgifter, der vedrørte vedligeholdelse set i forhold til  

 opførelsestidspunktet.
 A klagede for indkomståret 1984 over, at hans fradrag for  

 vedligeholdelsesudgifter på tre nyanskaffede udlejningsejendomme, selvangivet  

 med i alt 78.525 kr. var beskåret skønsmæssigt til i alt 13.914 kr.
Det fremgik af sagen, at klageren i 1984 havde erhvervet tre  

 udlejningsejendomme.
På de tre ejendomme havde klageren efter erhvervelsen  

 udført istandsættelses- og vedligeholdelsesarbejder for hhv. 124.782  

 kr.,98.089 kr. og 372.554 kr., idet bl.a. vinduespartier m.m. var udskiftet.  

 Ved opgørelsen af den skattepligtige indkomst havde klageren ønsket at  

 foretage fradrag for vedligeholdelsesudgifter med beløb svarende til 25% af  

 årslejeindtægten for de tre ejendomme med hhv. 17.432 kr., 44.055 kr. og  

 17.038 kr.
Ved opgørelsen heraf var i et vist omfang anvendt budgetterede  

 lejeindtægter, idet nogle lejligheder - bl.a. på grund af omfanget af det  

 udførte arbejde - ikke havde været udlejet i hele indkomståret.
Klagerens repræsentant gjorde bl.a. gældende, at den af Ligningsrådet  

 vedtagne sats på 25% af årslejen udelukkede et selvstændigt skøn.
Der var  

 ikke tale om ombygning, og der var afholdt betydelige udgifter, hvoraf ca,  

 halvdelen angik vedligeholdelse.
 Landsskatteretten fandt med tiltrædelse af Statsskattedirektoratet, at  

 25%-reglen for nyanskaffede udlejningsejendomme trådte i stedet for et frit  

 skøn over, hvor stor en del af afholdte udgifter, der vedrørte  

 vedligeholdelsesudgifter.
 Retten fandt endvidere, at 25%-reglen fandt anvendelse på alle udgifter,  

 der vedrørte vedligeholdelse i relation til de omhandlede ejendommes  

 opførelsestidspunkt.
 Da det af klageren påståede fradrag alene udgjorde en beskeden del af de  

 samlede udgifter, og da det var uden betydning, at ejendommene ikke havde  

 været udlejet hele indkomståret, fandt Landsskatteretten, at de af klageren  

 påståede fradrag, svarende til 25% af årslejen på de omhandlede ejendomme,  

 kunne godkendes.
 Den påklagede ansættelse blev herefter nedsat med 64.611 kr.
 LV 1988, G 5.2.3.2.
