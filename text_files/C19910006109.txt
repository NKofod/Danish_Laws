§ 1 I Justitsministeriet, Direktoratet for Kriminalforsorgens cirkulære nr.  

 155 af 15. juli 1974 om anvendelse af sikringscelle i kriminalforsorgens  

 anstalter og arresthusene foretages følgende ændringer:
 1. I § 3, stk. 3, indsættes som 2. og 3. pkt.:
»På et observationsskema (d.f.k. 107), der rekvireres fra  

 Statsfængslet i Nyborg, skal der foretages notat, hver gang personalet har  

 tilset den indsatte.
Notatet skal indeholde oplysning om tidspunktet for  

 tilsynet samt oplysning om den indsattes tilstand, herunder eventuelle  

 bemærkninger om behovet for opretholdelse af anbringelsen/fikseringen«.
 2. I § 4,stk. 2, ændres »lægetilsyn normalt finde sted  

 omgående« til: »læge tilkaldes omgående med henblik på, at  

 lægetilsyn kan finde sted snarest muligt«.
 3. § 5, stk. 2, affattes således:
 »Stk. 2.  En indsat, der er fikseret, skal have  

 fast vagt og skal tilses af læge mindst een gang om dagen«.
 4. I § 5 indsættes som stk. 3 og 4,:
 »Stk. 3.  En fast vagt er en hertil udpeget  

 fængselsbetjent, enhedsfunktionær eller andet kvalificeret personale, som  

 ikke samtidig har andre arbejdsopgaver end at tage sig af den fikserede  

 indsatte.
 Stk. 4.  Tilsynet skal føres med hensyntagen til den  

 indsattes egne ønsker og ret til privatliv, når dette ikke er uforeneligt med  

 hensynet til den indsattes sikkerhed«.
§ 2 Cirkulæret træder i kraft den 1. maj 1991.
