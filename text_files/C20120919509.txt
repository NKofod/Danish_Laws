Cirkulære om delegation af beføjelse i henhold til lov om offentlig byggevirksomhed og om Bygningsstyrelsens opgaver Opgaver § 1. Bygningsstyrelsen er en styrelse under Klima-, Energi- og Bygningsministeriet.
 § 2. Bygningsstyrelsen bistår klima-, energi- og bygningsministeren ved administration af lov om offentlig byggevirksomhed herunder udarbejdelse af regler jf. lovens §§ 2, 5, stk. 1, 6 og 8 og bistår ministeren i sager om byggevirksomhed i øvrigt.
Beføjelser § 3. Klima-, energi- og bygningsministerens beføjelser i henhold til lov om offentlig byggevirksomhed § 4, stk. 2 og stk. 3 om bistand i forbindelse med konkrete byggeopgaver samt § 5, stk. 2 om nødvendigt byggeteknisk tilsyn delegeres til Bygningsstyrelsen.
 Stk. 2. Klima-, energi- og bygningsministerens beføjelser i henhold til lov om offentlig byggevirksomhed § 7, stk. 4 udøves af direktøren for Bygningsstyrelsen.
Ikrafttræden § 4. Cirkulæret træder i kraft 10. maj 2012.
 Stk. 2. Cirkulære nr. 3 af 3. januar 1990 om delegation af beføjelser i henhold til lov om statens byggevirksomhed m.v. til Slots- og Ejendomsstyrelsen ophæves.
