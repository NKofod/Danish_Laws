En medarbejder var udsat for et biluheld, hvorved han pådrog sig et  

 svært kranietraume.
Uheldet skete under arbejde, og der var derfor tale om en  

 arbejdsskade.
Han genoptog arbejdet 7 måneder efter ulykken.
På grund af  

 forandringer i hans psykiske tilstand opstod der problemer på arbejdspladsen,  

 og det førte til, at han blev afskediget ca. 2 måneder efter, at han havde  

 genoptaget arbejdet.
 Knapt 2 år efter ulykken begik han selvmord.
 Arbejdsskadestyrelsen anerkendte selvmordet som en arbejdsskade.
 Vi lagde ved afgørelsen vægt på, at det alvorlige kranietraume -  

 således som sagen var oplyst - havde medført en betydelig intellektuel  

 påvirkning, og at det måtte anses for overvejende sandsynligt, at det var  

 disse følger af ulykken, der var årsag til selvmordet.
 Afgørelsen blev tiltrådt af Den Sociale Ankestyrelse.
KOMMENTAR Normalt kan selvmord naturligvis ikke anerkendes som arbejdsskade.
 Hvis arbejdet eller de forhold, hvorunder det foregår, har været  

 medvirkende til, at en person senere kommer i en sådan tilstand, at han begår  

 selvmord, vil dødsfaldet kunne anerkendes.
 Anerkendelse forudsætter en klar sammenhæng mellem arbejdsskaden og den  

 lidelse, der - vurderet helt konkret - må antages at have ført til  

 selvmordet.
 Yderligere oplysninger kan fås ved henvendelse til kontorchef Conny Lund  

 Andersen.
