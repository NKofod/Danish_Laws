Nr BTL 158 Betænkning over Forslag til lov om ændring af kildeskatteloven og  

 forskellige andre skattelove (30 pct.s-beskatning af visse lønmodtagere m.v.)  

  

 Nr L 158 1991-92, 1. samling Afgivet af Skatteudvalget Afgivet: 19920514 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra  

 Forskningsrådenes Formandskollegium og Rektorkollegiet.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Det Radikale Venstres medlemmer) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede ændringsforslag.
 Et andet mindretal (Det Radikale Venstres medlem af udvalget)  

 indstiller lovforslaget til forkastelse ved 3. behandling og kan ikke  

 stemme for de stillede ændringsforslag.
 Mindretallet mener, at det er sørgeligt, at et reelt problem for Danmark,  

 nemlig den manglende tiltrækningskraft over for fremragende udenlandske  

 forskere, har kaldt på en løsning som den, der nu præsenteres ved  

 gennemførelsen af dette lovforslag.
Tidligere har en løsningsmodel, der klart koncentrerede sig om det  

 forskningspolitiske mål været forelagt for Folketinget.
Desværre uden at  

 blive vedtaget.
 Det lovforslag, der nu vedtages, løser nogle af de kendte problemer, men  

 rejser til gengæld nye, som burde være undgået.
 For det første vil virksomheder, der søger særlig skattestatus for  

 kontraktansatte udenlandske medarbejdere, blive stillet stort set frit med  

 hensyn til at definere nødvendigheden af at ansætte netop den pågældende.  

 Anvendelser af loven, der intet har med den oprindelige hensigt at gøre, må  

 forudses.
For det andet vil den arbejdsbyrde, der pålægges forskningsrådene, blive  

 både stor og vanskelig.
Der er ikke givet klare retningslinier til  

 forskningsrådene, og formandskollegiet har da også i en henvendelse til  

 Skatteudvalget udtrykt bekymring for den uklare vurderingsopgave.
 Mindretallet finder det uansvarligt, at et folketingsflertal skubber den  

 praktiske gennemførelse af en uklar lov over til forskningsrådene, der i  

 realiteten ikke kan hindre omgåelser.
 ÆndringsforslagAf skatteministeren , tiltrådt af et flertal  

 (udvalget med undtagelse af SF og RV):
 Til § 1 1) Nr. 4 affattes således:
 »4. I § 64 indsættes efter stk. 10 som nyt stykke:
»Stk. 11. Staten afregner 1/3 af A-skattebeløbene efter § 48  

 E, stk. 4, over for kommunen.«» Til § 2 2) Nr. 1 affattes således:
 »1. I § 10 indsættes efter stk. 5 som nyt stykke:
»Stk. 6. For personer, som har valgt beskatning efter  

 kildeskattelovens § 48 E, finder reglerne i stk. 1-4 ikke anvendelse ved  

 beregningen af skatten af den indkomst, der omfattes af kildeskattelovens §  

 48 E.« Stk. 6-11 bliver herefter stk. 7-12.' 3) Nr. 2 affattes således:
»2. I § 10, stk. 10 , som bliver stk. 11, ændres 2  

 steder »stk. 7-9« til: »stk. 8-10«.' Til § 4 4) Paragraffen affattes således:
» § 4 I lov om kommunal indkomstskat, jf. lovbekendtgørelse  

 nr. 620 af 25. september 1987, som senest ændret ved lov nr. 895 af 21.  

 december 1991, ændres i § 9, stk. 1, 3. pkt., »personskattelovens  

 § 10, stk. 6« til: »personskattelovens § 10, stk. 7«.' Bemærkninger Til nr. 1-4 Der er tale om redaktionelle ændringer som følge af lov nr.  

 895 af 21. december 1991 om ændring af forskellige skattelove.  

 (Personfradragsregler for ikke reelt enlige pensionister) og lov nr. 182 af  

 23. marts 1992 om ændring af kildeskatteloven og lov om særlig indkomstskat  

 m.v. (Ændret afregning af indkomstskat mellem staten, kommunerne og  

 amtskommunerne).
