Skrivelse om retningslinier vedrørende forholdsregler mod HIV-smitte for  

 så vidt angår indsatte i kriminalforsorgens institutioner. (* 1) Hermed sendes et antal eksemplarer af direktoratets cirkulæreskrivelse  

 d.d. om retningslinier vedrørende forholdsregler mod HIV-smitte for så vidt  

 angår indsatte i kriminalforsorgens institutioner.
 1. Institutionen drager omsorg for, at de indsatte får lejlighed til at  

 gøre sig bekendt med informationsmateriale om AIDS og HIV.
 Direktoratet udsender meddelelsen »Information om AIDS« oversat  

 til engelsk og visse andre sprog.
 2. Det bemærkes, at der ikke er lægelig begrundelse for, at indsatte, hos  

 hvem der er påvist antistoffer mod AIDS, udelukkes fra beskæftigelse i  

 institutionens køkken eller lignende.
Institutionens læge har tavshedpligt om, hvad han erfarer eller formoder  

 om en indsats helbredsmæssige tilstand i overensstemmelse med de almindelige  

 regler i lægeloven.
Lægen kan således ikke udtale sig, med mindre han  

 skønner, at han ifølge lovgivningen er forpligtet til at udtale sig, eller  

 han handler i berettiget varetagelse af almen interesse eller af eget eller  

 andres tarv.
Det kan fx være, fordi det er nødvendigt for at afbøde fare for  

 medindsattes eller personalets liv eller helbred.
Det påhviler i givet fald  

 lægen at orientere institutionens leder herom.
 Resultatet af foretagne undersøgelser med henblik på påvisning af  

 antistoffer mod AIDS er således omfattet af den lægelige tavshedspligt.
 Såfremt lægen skønner, at han bør orientere institutionens leder om  

 forhold, der ellers ville være undergivet den lægelige tavshedspligt,  

 forudsættes det, at den indsatte gøres bekendt hermed.
 3. Cirkulæreskrivelsen vil sammen med nærværende følgeskrivelse snarest  

 blive påtaget i Kriminalforsorgens Cirkulæresamling.
 E.B.
Alette Reventlow Til kriminalforsorgens anstalter og arresthusene.
