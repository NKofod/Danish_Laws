Skrivelse om nye satser i vejledning nr. 9066 af 11. januar 2005 om afsætning af produktion i forbindelse med kommunernes særligt tilrettelagte projekter for ledige De variable satser i ovennævnte vejledning blev senest ajourført ved Styrelsen for Arbejdsmarked og Rekrutterings skrivelse nr. 9430 af 16. maj 2016, som nærværende skrivelse afløser.
De lønafhængige omkostninger (jf. vejledningens afsnit 2.1.2) er ændret til 41 pct.
De beregnede timepriser for udvalgte brancher i vejledningens bilag 3 erstattes af nedenstående skema.
Skemaet er ajourført med nye lønsatser på hhv. 115,65 kr./time for mindstelønnen for voksne, og 66,60 kr. /time for ungarbejderløn.
Evt. ungarbejderløn bør kun bruges ved skriftlig dokumentation fra firmaet om, at arbejdet udføres af ansatte ungarbejdere på overenskomstlignende vilkår i firmaet.
 Med disse satser bliver minutfaktoren 1,93 i regneeksemplerne i vejledningens kapitel 3 (1,11 såfremt der kalkuleres med ungarbejderløn).
 De nye lønsatser bygger på oplysninger fra CO-industri om overenskomsten pr. april 2017. Satsen for lønafhængige omkostninger på 41 pct. bygger på oplysninger fra DA om skøn for personaleomkostninger i 2017.
 Der erindres om, at vejledningens pkt. 2.1.2. tillige omtaler en tillægstid på tidsforbruget på 15 pct. som skal indgå i priskalkulationerne.
