I.
Indledende bemærkninger Lov om forsikring mod følger af arbejdsskade, jf.
Socialministeriets  

 bekendtgørelse nr. 789 af 28. august 1996 trådte i kraft den 1. januar 1993.  

 Den afløste den tidligere arbejdsskadeforsikringslov fra 1978, der dog  

 fortsat gælder for skader, der er indtrådt før 1. januar 1993. Pr. 1. juni  

 1996 er der ved lovændring indført et nyt arbejdsskadebegreb, pludselige  

 løfteskader, således at loven fra denne dato dækker:
- ulykkestilfælde, - kortvarige skadelige påvirkninger, - pludselige løfteskader, og - erhvervssygdomme.
II.
Forsikringsordningen Staten er som arbejdsgiver erstatningspligtig over for sine ansatte for  

 følger af arbejdsskade, jf. lovens § 6, stk. 1 og 2. Staten er ikke pligtig  

 at afgive sin erstatningsrisiko til et forsikringsselskab og har heller ikke  

 gjort det.
Pr. 1 januar 1997 decentraliseres erstatningsudgifterne på  

 arbejdsskadeområdet mv. til de enkelte ministerområder.
Denne ændring  

 anvendes på skader der indtræffer den 1. januar 1997 eller senere.
De enkelte  

 ministerier med tilhørende institutioner vil som følger heraf få status som  

 forsikringsselskab i arbejdsskadesager, og får hermed ankeadgang i både  

 anerkendelsesspørgsmålet og i erstatningsfastsættelsen, jf. lovens § 55.  

 Herudover får ministerierne adgang til aktindsigt, partshøring mv.
Ministerierne får adgang til at behandle de enkelte sager i samme omfang  

 som et forsikringsselskab eller kommuner, der ikke har afgivet risikoen efter  

 loven.
Det omfatter adgang til at behandle sager, hvor der udelukkende skal  

 afholdes udgifter til sygebehandling, genoptræning mv., jf. lovens § 30.  

 Skader, der er anmeldt som pludselige løfteskader og som ikke skyldes en  

 udefra kommende begivenhed (ulykkestilfælde), skal dog altid sendes til  

 Arbejdsskadestyrelsen, jf. pkt.
VII.
Erstatningsudgifterne afholdes forskudsvis af Arbejdsskadestyrelsen og  

 pålignes det enkelte ministerområde, som kan fordele udgifterne på de  

 tilhørende statsinstitutioner.
For så vidt angår sager, som ministeriet selv  

 behandler, afholdes disse udgifter direkte af ministeriet selv.
 I sager med skadedato før 1. januar 1997 afholdes erstatningsudgifterne  

 som hidtil af Arbejdsskadestyrelsen over statens selvforsikring.
III.
Betaling af Arbejdsskadestyrelsens og Den Sociale Ankestyrelses  

 administration Arbejdsskadestyrelsen og Den Sociale Ankestyrelse skal have betaling for  

 sin administration af lov om forsikring mod følger af arbejdsskade mv.
Det  

 følger af lovens § 53, og af Socialministeriets bekendtgørelse nr. 803 af 6.  

 september 1996. Taksterne for de to styrelsers administration fastsættes på  

 de årlige bevillingslove, og offentliggøres ved Arbejdsskadestyrelsens  

 bekendtgørelse en gang om året, senest ved bekendtgørelse nr. 920 af 21.  

 oktober 1996. De to bekendtgørelser er medtaget som bilag til dette cirkulære  

 som henholdsvis bilag 1 og 2.
IV.
Hvornår er der tale om arbejdsskade Ved arbejdsskade forstås, jf. lovens §§ 9, 9a og 10, - ulykkestilfælde, dvs. at skaden opstår som følge af en pludselig, udefra  

 kommende begivenhed, - skadelige påvirkninger af højst 5 dages varighed, der skyldes arbejdet  

 eller de forhold, hvorunder dette foregår, - pludselige løfteskader i form af varige muskel-, nerve- eller ledskader,  

 der opstår spontant i tilknytning til løftearbejde i akavede stillinger, og - erhvervssygdomme.
 Arbejdsskadestyrelsen afgør, om det anmeldte tilfælde kan anerkendes som  

 arbejdsskade, og om tilfældet i givet fald berettiger til erstatning.  

 Anerkendelse af et tilfælde som arbejdsskade forudsætter, at skadelidte  

 tilhører den personkreds, der er dækket af loven, og at skaden skete på grund  

 af arbejdet, samt at der er medicinsk sammenhæng mellem påvirkningen og den  

 anmeldte skade.
V.
Statsinstitutioners anmeldelse af arbejdsskader I lov om forsikring mod følger af arbejdsskade §§ 15-20 og i  

 Arbejdsskadestyrelsens bekendtgørelse nr. 363 af 10. maj 1996 er fastsat  

 regler om anmeldelse af arbejdsskade:
Hvilke arbejdsskader skal anmeldes og hvornår Hvor skal skaden anmeldes til Anmeldepligten påhviler den statsinstitution, hvor den skadelidte er  

 ansat.
 Statsinstitutionerne skal efter gældende regler anmelde de under pkt. a)  

 og b) nævnte skader til Arbejdsskadestyrelsen med angivelse af, hvilken  

 institution der udøver forsikringsselskabsbeføjelser i sagen.
 I sager, hvor der udelukkende opstår krav om betaling af sygebehandling,  

 optræning, hjælpemidler mv., jf. ovenfor pkt. c), kan statsinstitutionen i  

 lighed med forsikringsselskaberne selv udbetale erstatningsudgifterne.
 Ministeriet kan også vælge at have en central enhed, som udøver alle  

 forsikringsselskabsbeføjelser for skader inden for ministeriets område.  

 Institutionerne skal da anmelde skaderne til denne enhed, som videresender  

 anmeldelserne til Arbejdsskadestyrelsen.
Specielt om erhvervssygdomme For erhvervssygdomme regnes anmeldelsesfristerne fra det tidspunkt, hvor  

 den anmeldelsespligtige statsinstitution har fået kendskab til, at sygdommen  

 må antages at være erhvervsbetinget.
Specielt om dødstilfælde Uanset om den arbejdsskade, der har medført dødsfaldet, allerede er  

 anmeldt, skal Arbejdsskadestyrelsen inden 48 timer underrettes om enhver  

 medarbejders død, hvis dødsfaldet efter den anmeldelsespligtige  

 statsinstitutions vurdering er forårsaget af en arbejdsskade.
Herudover skal  

 der ved ethvert dødsfald, der er indtruffet på arbejdspladsen, ske  

 underretning til Arbejdsskadestyrelsen inden 48 timer.
 Underretning til Arbejdsskadestyrelsen skal ske på tlf. 39 17 78 73 fra  

 kl. 9-15 på hverdage og uden for nævnte tidsrum på hverdage samt i weekender  

 på tlf. 20 42 63 97.
Specielt om småskader Småskader som fx. splinter, skrammer og buler, der ikke er  

 behandlingskrævende, er ikke anmeldelsespligtige, men tilfældet bør dog  

 anmeldes, hvis skadelidte ønsker det registreret.
De skader, der ikke anmeldes , bør der gøres fyldige notater om svarende  

 til de oplysninger, der normalt afgives ved anmeldelse af arbejdsskader.
Evt.  

 kan der udfærdiges en anmeldelse, der opbevares på tjenestestedet.
Specielt om tilfælde, der ikke anmeldes inden for  

 anmeldelsesfristerne I sådanne tilfælde har skadelidte eller dennes efterladte adgang til at  

 rejse krav om erstatning efter lov om forsikring mod følger af arbejdsskade  

 inden for en frist af 1 år fra arbejdsskadens indtræden.
For erhvervssygdomme  

 regnes fristen fra det tidspunkt, hvor de pågældende har fået kendskab til,  

 at sygdommen må anses at være erhvervsbetinget.
Der kan ses bort fra fristen,  

 når der er særlig grund dertil.
Sanktioner Statsinstitutionen kan pålægges et bødeansvar, hvis den ikke rettidig  

 anmelder en arbejdsskade, jf. lovens § 67, stk. 2 og stk. 4.
VI.
Fremgangsmåde ved anmeldelse Ved anmeldelse af arbejdsskade benyttes enten blanketsættet:
»Anmeldelse af arbejdsulykke til Arbejdstilsynet og  

 forsikringsselskabet/Arbejdsskadestyrelsen« eller blanketsættet:  

 »Anmeldelse af formodede eller konstaterede arbejdsbetingede lidelser  

 til Arbejdstilsynet og Arbejdsskadestyrelsen«.
Blanketsæt kan rekvireres  

 i Arbejdstilsynet eller i Arbejdsskadestyrelsen.
 Statsinstitutioner skal benytte følgende fremgangsmåde ved anmeldelse af  

 arbejdsulykke, kortvarig skadelig påvirkning eller pludselig løfteskade, jf.  

 også vejledning forrest i blanketsættet:
Blanketsættet udfyldes fuldstændigt, og både side 1(grøn) og side 2 (blå)  

 stemples i felt G: oplysninger om anmelder.
Skadelidte skal udfylde og  

 underskrive i felt F.
 Dernæst sendes:
 Grøn side til Arbejdstilsynet, hvis skaden har medført uarbejdsdygtighed  

 mindst 1 dag ud over den dag, skaden skete.
 Blå side til den læge eller sygehusafdeling, der behandlede skadelidte  

 efter arbejdsskadens indtræden, hvis skadelidte ønsker erstatning.  

 Lægen/afdelingen udfylder blankettens bagside (Lægeerklæring I) og  

 tilbagesender blanketten til statsinstitutionen i lukket kuvert, som derefter  

 sender blanketten til ministerområdets centrale enhed/Arbejdsskadestyrelsen.  

 Er der tale om et dødstilfælde, skal blå side ikke sendes til lægen, men  

 direkte til Arbejdsskadestyrelsen.
 Er der tale om tandskade, anvender tandlægen den særlige blanket, der er  

 aftalt med Dansk Tandlægeforening i stedet for Lægeerklæring I på bagsiden af  

 blanketten.
 Rosa side beholder statsinstitutionen (anmelderen) til eget brug.
 Grå side sendes til eller udleveres til skadelidte til eget brug.
 Følgende fremgangsmåde anvendes ved anmeldelse af formodede eller  

 konstaterede arbejdsbetingede lidelser, jf. i øvrigt vejledning forrest i  

 blanketsættet:
Blanketsættet udfyldes fuldstændigt, og både side 1(gul) og side 2(blå)  

 stemples i felt G: oplysninger om anmelder.
Skadelidte skal udfylde og  

 underskrive i felt F.
 Dernæst sendes:
 Gul side til Arbejdstilsynet, hvis skaden skal anmeldes dertil.
 Blå side til ministerområdets centrale enhed/Arbejdsskadestyrelsen.
 Rosa side beholder statsinstitutionen(anmelderen) til eget brug.
 Grå side sendes til eller udleveres til skadelidte til eget brug.
Det bemærkes, at arbejdsbetingede lidelser sædvanligvis anmeldes af  

 læge/tandlæge, jf.
Socialministeriets bekendtgørelse nr. 429 af 23. maj 1996  

 om lægers og tandlægers pligt til at anmelde arbejdsbetingede lidelse og  

 pludselige løfteskader til Direktoratet for Arbejdstilsynet og  

 Arbejdsskadestyrelsen.
I begge blanketsæt skal skadelidte i pkt.
F besvare to spørgsmål:
1. Ønsker skadelidte, at anmeldelsen behandles med  

 henblik på eventuel erstatning? 2. Vil skadelidte give sit samtykke til, at  

 Arbejdsskadestyrelsen indhenter og videregiver nødvendige oplysninger til  

 brug for sagens behandling? Er der tale om blanketsættet vedrørende arbejdsulykker mv., skal  

 statsinstitutionen som ovenfor anført sende blå side til førstbehandlende  

 læge, hvis der svares »ja« til spørgsmål 1.
 Hvis der er tale om arbejdsbetinget lidelse skal blå side sendes til  

 Arbejdsskadestyrelsen, hvis der svares ja til spørgsmål 1.
 Svares »nej« i spørgsmål 1, skal skaden såvel ved arbejdsulykker  

 som ved arbejdsbetingede lidelser udelukkende anmeldes til Arbejdstilsynet.
VII.
Ministeriets sagsbehandling Statsinstitutionerne skal oversende de sager til Arbejdsskadestyrelsen,  

 hvor der er lovmæssig forpligtelse hertil, jf.
Arbejdsskadestyrelsens  

 bekendtgørelse nr. 363 af 10. maj 1996 § 6, dvs. hvis skaden:
Ved oversendelsen oplyser institutionen, hvem der varetager pligter og  

 rettigheder som forsikringsselskab og dermed får partsbeføjelser i sagen,  

 dvs. aktindsigt, partshøring og ankeadgang.
Dette medfører adgang til  

 fortrolige oplysninger om den arbejdsskadedes personlige forhold, som  

 arbejdsgiveren normalt ikke har adgang til.
Sådanne oplysninger bør derfor  

 holdes adskilt fra personaleadministrationen, idet disse oplysninger alene er  

 en følge af opgaverne som forsikringsselskab.
Ministeriet kan eventuelt vælge  

 at have en central enhed, der varetager opgaverne for hele ministeriets  

 område.
Institutionerne kan vælge selv at afholde udgifter efter lovens § 30, dvs.  

 udgifter til behandling, genoptræning, hjælpemidler mv., hvis der ikke  

 iøvrigt er pligt til at oversende sagen til Arbejdsskadestyrelsen.
Disse  

 skader oversendes i så fald ikke til Arbejdsskadestyrelsen, med mindre  

 skadelidte ikke er enig i institutionens standpunkt og derfor ønsker en  

 afgørelse i Arbejdsskadestyrelsen.
 Dette cirkulære træder i stedet for Arbejdsskadestyrelsens cirkulære nr.  

 25 af 16. februar 1993 om statsinstitutioners anmeldelse af arbejdsskader  

 efter lov om forsikring mod følger af arbejdsskade.
