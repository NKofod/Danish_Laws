Bekendtgørelse om uddannelse til Master  

 i Gymnasiepædagogik I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998 og ved lov nr. 1122 af 29. december 1999, og § 2, stk. 1, og  

 § 11, stk. 2, i lov om universiteterne m.fl. (universitetsloven),  

 jf. lovbekendtgørelse nr. 1177 af 22. december 1999,  

 fastsættes:
Kapitel 1 Uddannelsens formål og struktur § 1. Formålet med uddannelsen til Master i  

 Gymnasiepædagogik er at give den studerende med erhvervserfaring som  

 lærer i de gymnasiale uddannelser en forskningsbaseret  

 videregående uddannelse inden for pædagogik, vejledning og  

 ledelse i relation til de gymnasiale uddannelser.
Uddannelsen skal  

 på videnskabeligt grundlag give den studerende kompetence til at  

 vurdere og udvikle de problemstillinger, der knytter sig til  

 læringsstrategier, praksisformer, kompetencemål og ledelse.
§ 2. Uddannelsens fagudbud omfatter en  

 fællesdel på 2 moduler svarende til 18 ECTS-point med  

 efterfølgende grenvalg i henholdsvis Gymnasiepædagogik/Ledelse,  

 Gymnasiepædagogik/Studievejledning,  

 Gymnasiepædagogik/Almenpædagogik,  

 Gymnasiepædagogik/Fagpædagogik eller  

 Gymnasiepædagogik/IT-pædagogik.
Grendelen omfatter hver 3 moduler  

 med et omfang svarende til i alt 27 ECTS-point.
Uddannelsen afsluttes med et  

 afgangsprojekt.
§ 3. Formålet med uddannelsen til Master i  

 Gymnasiepædagogik med grenvalg i Gymnasiepædagogik/Ledelse er at  

 sætte de studerende i stand til 1)	at varetage administrative opgaver, 2)	at varetage ledelsesopgaver, der følger med ansvaret for  

 skolens undervisning og eksamen, og 3)	at udvikle og vedligeholde en skolekultur på en  

 forskningsmæssig basis, der med inddragelse af lærere og elever  

 sikrer en fortsat faglig og pædagogisk udvikling.
§ 4. Formålet med uddannelsen til Master i  

 Gymnasiepædagogik med grenvalg i  

 Gymnasiepædagogik/Studievejledning er at sætte de studerende i  

 stand til 1)	at vurdere studievejledningens rolle, funktion og handlemuligheder i  

 forhold til et differentieret uddannelsesbillede, 2)	at vurdere og anvende de forskellige vejledningsstrategier i forhold  

 til forskellige vejledningssituationer og 3)	at udvikle studievejledningens mange arbejdsområder på  

 en forskningsmæssig basis.
§ 5. Formålet med uddannelsen til Master i  

 Gymnasiepædagogik med grenvalg i  

 Gymnasiepædagogik/Almenpædagogik er at sætte de studerende  

 i stand til 1)	at formulere problemstillinger og løsninger på det  

 almentpædagogiske område, 2)	at implementere pædagogisk udviklingsarbejde på en  

 forskningsmæssig basis og 3)	at forestå tilrettelæggelse af lærerkandidaters  

 pædagogiske uddannelse.
§ 6. Formålet med uddannelsen Master i  

 Gymnasiepædagogik med grenvalg i Gymnasiepædagogik/  

 Fagpædagogik er at sætte de studerende i stand til 1)	at formulere problemstillinger og løsninger på det  

 fagligt-pædagogiske område, 2)	at implementere fagligtpædagogisk udviklingsarbejde på  

 en forskningsmæssig basis og 3)	at forestå tilrettelæggelsen af lærerkandidaters  

 fagligt-pædagogiske uddannelse.
§ 7. Formålet med uddannelsen til Master i  

 Gymnasiepædagogik med grenvalg i  

 Gymnasiepædagogik/IT-pædagogik er at sætte de studerende i  

 stand til at 1)	at vurdere de didaktiske og pædagogiske handlemuligheder,  

 IT-mediet giver fag, lærere og elever, 2)	at vurdere forskellige former for software og hardware ud fra en  

 forskningsbaseret viden og 3)	at forestå IT-baseret udviklingsarbejde på skolerne.
 § 8. Uddannelsen er en videregående  

 deltidsuddannelse, der udbydes af Syddansk Universitet.
 Stk. 2. Undervisningsministeriet kan godkende at  

 uddannelsen udbydes af andre institutioner.
 Stk. 3. Uddannelsen er normeret til 1  

 studenterårsværk. 1 studenterårsværk er en  

 fuldtidsstuderendes arbejde i 1 år og svarer til 60 point i European  

 Credit Transfer System (ECTS-point).
 Stk. 4. Uddannelsen kan tilrettelægges som  

 heltidsundervisning inden for en tidsramme på op til 1 år, jf.  

 lov om åben uddannelse.
 Stk. 5. Uddannelsen afsluttes senest 6 år efter  

 studiestart.
§ 9. Den, der har gennemført uddannelsen  

 til Master i Gymnasiepædagogik, har ret til at betegne sig MIG med  

 angivelse af grenbetegnelse efter nærmere bestemmelse i  

 studieordningen.
På engelsk anvendes betegnelsen Master of Upper  

 Secondary Education.
Kapitel 2 Adgangsbetingelser § 10. Adgang til uddannelsen er betinget af, at  

 ansøgeren har bestået en videregående uddannelse på  

 mindst bachelorniveau.
Ansøgeren skal have mindst 3 års relevant  

 erhvervserfaring efter den adgangsgivende uddannelse og have sproglige  

 færdigheder i engelsk, der gør det muligt at følge  

 engelsksproget undervisning.
Stk. 2. Institutionen kan på grundlag af en individuel  

 vurdering give adgang til uddannelsen for ansøgere, der ikke opfylder  

 betingelserne i stk. 1, men som på andet grundlag skønnes  

 at have de nødvendige forudsætninger for at kunne  

 gennemføre uddannelsen.
Kravet om erhvervserfaring kan dog ikke  

 fraviges.
 Stk. 3. Institutionen kan i forbindelse med optagelse, jf.  

 stk. 2 fastsætte krav om aflæggelse af supplerende  

 prøver.
Kapitel 3 Uddannelsernes tilrettelæggelse og indhold § 11. Uddannelsen tilrettelægges som en  

 vekselvirkning mellem undervisning i relevante fagområder,  

 projektarbejde, seminarer og tværgående cases med henblik  

 på at integrere teorier og metoder fra fagområderne og forankre  

 dem i praksis.
 Stk. 2. Det fastsættes i studieordningen, hvilke fag der  

 udbydes inden for uddannelsen.
§ 12. Som afslutning på uddannelsen  

 udarbejdes et afgangsprojekt inden for den valgte gren med et omfang svarende  

 til 15 ECTS-point.
Afgangsprojektet skal dokumentere den studerendes evne til  

 selvstændigt at arbejde med en afgrænset problemstilling inden  

 for den pågældende gren på baggrund af videnskabelige  

 teorier og metoder.
Kapitel 4 Eksamen m.v.
 § 13. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 bekendtgørelse om censorinstitutionen for visse videregående  

 uddannelser under Undervisningsministeriet (censorbekendtgørelsen)  

 samt bekendtgørelse om karakterskala og anden bedømmelse.
Kapitel 5 Andre regler § 14. Institutionen fastsætter inden for  

 bekendtgørelsens rammer regler om uddannelsen i en studieordning.
 Stk. 2. Studieordningen skal indeholde:
 1)	Mål for og indhold af de enkelte fag.
 2)	Omfanget af fag og øvrige studieelementer opgjort i  

 ECTS-point, jf. § 6.
 3)	Hvilke fag der er obligatoriske, og hvilke fag der er valgfrie.
 4)	Eventuelle særlige krav til undervisnings- og arbejdsformer,  

 herunder omfanget af skriftlige arbejder.
 5)	Regler om prøveformer.
 6)	Antallet af prøver og disses placering i  

 uddannelsesforløbet.
 7)	Fastsættelse af, hvilke prøver der bedømmes  

 under medvirken af ministerielt beskikkede censorer.
 8)	Eventuelle særlige krav til undervisnings- og  

 eksamensfordringer, herunder eventuelle bundne forudsætninger i  

 studieforløbet.
 9)	Regler om afgangsprojekt, jf. § 12.
 Stk. 3. Det skal af studieordningen fremgå, at  

 institutionen, når det findes begrundet i usædvanlige forhold,  

 kan dispensere fra de regler i studieordningen, der alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer heraf, tager institutionen kontakt til  

 aftagerrepræsentanter.
Derudover indhentes udtalelse fra  

 censorformandskabet, jf. censorbekendtgørelsen.
 Stk. 5. Studieordningen og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af nye studieordninger og ved  

 væsentlige ændringer af studieordninger fastsættes  

 overgangsregler i studieordningen.
Stk. 7. Studieordninger og ændringer heraf sendes til  

 orientering til censorer, Undervisningsministeriet og relevante  

 uddannelsesinstitutioner § 15. Institutionen kan i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse træder i stedet for uddannelseselementer  

 eller dele heraf, der er omfattet af denne bekendtgørelse.  

 Afgørelsen træffes på grundlag af en faglig vurdering af  

 ækvivalensen mellem de berørte uddannelsesdele.
 Stk. 2. Ved godkendelse efter stk. 2 anses  

 uddannelseselementet for gennemført, hvis det er bestået efter  

 reglerne om den pågældende uddannelse.
§ 16. Ministeriet kan tillade fravigelse af  

 bekendtgørelsen som led i forsøg.
Samtidig fastsættes  

 forsøgets varighed og rapporteringsform.
 Stk. 2. Ministeriet træffer afgørelse om at  

 dispensere fra bekendtgørelsens regler, når det findes begrundet  

 i usædvanlige forhold, bortset fra de tilfælde, der er  

 nævnt i § 10, stk. 2, og § 15, stk. 1.
§ 17. Institutionens afgørelser i henhold  

 til bekendtgørelsen kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af 1 uge.
Institutionen sender  

 klagen vedlagt udtalelsen med klagerens eventuelle kommentar til  

 ministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 18. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 19. Denne bekendtgørelse træder i kraft den 1.  

 september 2000.
