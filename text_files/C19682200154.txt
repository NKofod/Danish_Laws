(Samtlige tekniske skoler og maskin- og  

 maskinistskoler) Efter aftale med Sammenslutningen af ledere af tekniske skoler har man  

 vedtaget at henlægge udbetalingen af rejsegodtgørelse m.v. til deltagere i de  

 af direktoratet etablerede pædagogiske og faglige kursus til skolerne med  

 virkning fra den 1. april 1968.
Til deltagere, som er tilknyttet en teknisk skole og af denne indstillet  

 til optagelse på kursus, kan der herefter udbetales godtgørelse for udgifter  

 til bus, tog eller skib for rejse mellem hjemsted og kursussted og retur  

 efter anden klasses takst.
Endvidere kan der udbetales et dagpengenbeløb på  

 for tiden 15 kr. pr. døgn for rejsetiden, idet hen- og tilbagerejsens  

 varighed sammenlægges til een periode.
 Til deltagere i de pædagogiske grundkurser udbetales efter samme  

 retningslinier godtgørelse for udgifter til rejser mellem kursusstedet og  

 praktikantstederne samt et dagpengebeløb på 15 kr. pr. døgn til delvis  

 dækning af opholdsudgifter under praktikanttjenesten.
 Det er endvidere vedtaget, at de skoler, der modtager praktikanter, fra 1.  

 april 1968 selv udbetaler praktikantvejlederen et honorer af samme størrelse  

 som hidtil, d.v.s svarende til betalingen for 3 overtimer pr. uge for den  

 pågældende.
 Refusion af de af skolerne i overensstemmelse med foranstående regler  

 afholdte udgifter finder sted med det fulde beløb og anføres som en særlig  

 (specificeret) post på skolernes regnskabsskema side 4 med teksten  

 »Regnskab for afregning af diæter og rejseudgifter m.v. for deltagere på  

 kursus og lignende for skolens lærere«.
 Beløb til dækning af de heromhandlede udgifter bedes på tilsvarende måde  

 optaget i skolernes budgetforslag.
