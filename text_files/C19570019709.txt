 Vedlagt fremsendes eksemplarer af lovbekendtgørelse nr. 290 af 14.  

 december 1957 af lov om skattefri afskrivninger, således som denne lov er  

 ændret ved lov nr. 284 af 14. december 1957.
Bortset fra §§ 22, 31, 32, 37 og 40 svarer lovbekendtgørelse nr. 290 af  

 14. december 1957 ganske til lov nr. 199 af 6. juli 1957 om skattefri  

 afskrivninger m.v., og der kan derfor i det hele henvises til  

 skattedepartementets cirkulære nr. 172 af 31. oktober 1957 angående nævnte  

 lov.
Med hensyn til de i de nævnte paragraffer foretagne ændringer eller  

 tilføjelser skal i tilknytning til skattedepartementets cirkulære nr. 172 af  

 31. oktober 1957 meddeles følgende:
 Ad cirkulærets punkt 6:
 Bestemmelsen om afskrivningsgrundlaget for driftsmidler, der er erhvervet  

 ved arv eller gave, findes nu i lovbekendtgørelsens § 31, stk. 1.  

 Bestemmelsen er uændret.
 Ifølge en ny bestemmelse i lovbekendtgørelsens § 32 skal med køb af  

 formuegoder sidestilles 1) overførelse af maskiner, inventar og lignende  

 driftsmidler fra udelukkende privat benyttelsen entel udelukkende  

 erhvervsmæssig benyttelse (lovens afsnit I) eller til benyttelse til både  

 erhvervsmæssige og til private formål (lovens afsnit II), 2) overførelse af  

 maskiner, inventar og lignende driftsmidler, der udelukkende har været  

 benyttet erhvervsmæssigt (lovens afsnit I), til benyttelse til både  

 erhvervsmæssige og til private formål (lovens afsnit II) og 3) overførelse af  

 maskiner, inventar og ligende driftsmidler, der har været benyttet både til  

 erhvervsmæssige og til private formål (lovens afsnit II), til udelukkende  

 erhvervsmæssig benyttelse (lovens afsnit I). Som købesum betragtes i disse  

 tilfælde driftsmidlernes værdi i handel og vandel på overførelsestidspunktet,  

 og fremtidige skattefri afskrivninger skal i disse tilfælde foretages på  

 grundlag af denne værdi.
 Ad cirkulærets punkt 9:
 Bestemmelsen om, at gaveoverdragelse af formuegoder sidestilles med salg  

 af de pågældende formuegoder, findes nu i lovbekendtgørelsens § 31, stk. 2.  

 Bestemmelsen, der tidligere fandtes i § 32, er uændret.
Ifølge den foran nævnte nye bestemmelse i lovbekendtgørelsens § 32, skal  

 med salg af formuegoder sidestilles 1) overførelse af maskiner, inventar og  

 lignende driftsmidler, der udelukkende har været benyttet erhvervsmæssigt  

 (lovens afsnit I), enten til benyttelse til både erhvervsmæssige og til  

 private formål (lovens afsnit II) eller til udelukkende privat benyttelse, og  

 2) overførelse af maskiner, inventar og lignende driftsmidler, der har været  

 benyttet både til erhvervsmæssige og til private formål (lovens afsnit II),  

 enten til udelukkende erhvervsmæssig benyttelse (lovens afsnit I) eller til  

 udelukkende privat benyttelse.
Lovens bestemmelser om den skattemæssige  

 behandling af avance i salgstilfælde finder derfor også anvendelse ved de  

 nævnte overførelser af driftsmidler fra en benyttelsesform til en anden.
Som  

 salgssum betragtes i disse tilfælde driftsmidlernes værdi i handel og vandel  

 på overførelsestidspunktet.
 Ad cirkulærets punkt 29:
 Bestemmelsen om afskrivningsgrundlaget for driftsmidler med blandet  

 benyttelse, som er i den skattepligtiges besiddelse ved begyndelsen af det  

 indkomstår, for hvilket lovens regler første gang finder anvendelse, findes  

 nu i lovbekendtgørelsens § 37, stk. 1. Bestemmelsen er uændret.
 Ad cirkulærets punkt 46:
I lovbekendtgørelsens § 22, stk. 2, er det nu med hensyn til  

 afskrivningsperioden for forbedringsudgifter vedrørende bygninger og  

 installationer, der i almindelighed skal afskrives over den resterende  

 afskrivningsperiode for bygningen eller installationen, fastsat, at hvis den  

 resterende afskrivningsperiode er kortere end 10 år, eller hvis  

 afskrivningsperioden er udløbet, skal forbedringsudgifterne afskrives over 10  

 år.
Bestemmelsensvarer til bestemmelsen om afskrivning over 10 år i § 22,  

 stk. 1.
Med hensyn til afskrivning på bygninger og intallationer, der er i en  

 skattepligtigs besiddelse ved begyndelsen af det indkomstår,for hvilket  

 lovens regler første gang finder anvendelse, er der nu givet regler i  

 lovbekendtgørelsens § 37, stk. 2. Det anføres indledningsvis i bestemmelsen,  

 at afskrivning i disse tilfælde skal foretages på grundlag af de pågældende  

 bygningers eller installationers anskaffelsessum.
Såfremt den skattepligtige  

 tidligere har foretaget skattefri afskrivninger på de pågældende formuegoder,  

 skal den fortsatte afskrivning ske med de i overensstemmelse med de hidtidige  

 regler anvendte ordinære afskrivningsprocenter.
Hvis den skattepligtige ikke  

 tidligere har foretaget skattefri afskrivninger på de pågældende formuegoder,  

 fastsættes afskrivningsprocenten på grundlag af det pågældende formuegodes  

 antagelige levealder ved den skattepligtiges erhvervelse af dette, og  

 afskrivning med den således udfundne procentsats kan kun foretages i det  

 antal år, der ved afskrivningens påbegyndelse resterer af denne levealder.  

 Eksempel: En fabriksbygning er erhvervet i 1930, og dens restlevealder ved  

 erhvervelsen skønnedes at være 50 år; den årlige afskrivning udgør herefter 2  

 pct. af anskaffelsessummen.
Der er ikke afskrevet på bygningen i årene  

 1930-1956. Der kan i dette tilfælde afskrives 2 pct. årlig for årene  

 1957-1979.
Med hensyn til nedrivningsfradrag for bygninger og installationer, der er  

 i den skattepligtiges besiddelse ved begyndelsen af det indkomstår, for  

 hvilket lovens regler første gang kommer til anvendelse, bemærkes, at  

 bestemmelsen i lovens § 24, stk. 2, finder anvendelse, både hvor bygninger  

 m.v. er erhvrvet (fuldført) efter den nye lovs ikrafttræden, og hvor  

 erhvervelsen (fuldførelsen) har fundet sted tidligere; i sidstnævnte tilfælde  

 gælder bestemmelsen, såvel hvor påbegyndelsen af afskrivningernehar været  

 udskudt til efter den nye lovs ikrafttræden, som hvor afskrivningerne er  

 påbegyndt forud for dette tidspunkt.
Om nedrivningsfradraget henvises iøvrigt  

 til cirkulæret af 31. oktober 1957 punkt 50.
 Ad cirkulærets punkt 60:
De i lovbekendtgørelsens § 40, stk. 3 og 4 indførte tilføjelser ("af  

 den i afsnit I og III omhandlede art") tilsigter alene at fastslå, at  

 disse bestemmelser kun omfatter maskiner, inventar og lignende driftsmidler,  

 der udelukkende benyttes erhvervsmæssigt, samt skibe, og at bestemmelserne  

 ikke er anvendelige på bygninger.
Tilføjelserne medfører ingen ædring af det  

 i cirkulæret under punkt 60 anførte.
 Skattedepartementet, den 16. december  

 1957.
Hans P.
Gøtrik.
 / Henning Vogt.
