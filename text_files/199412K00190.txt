Nr LSF 190 Forslag til Lov om ændring af færdselsloven Fremsat af trafikministeren (Jan Trøjborg) Ændringsforslag stillet den 27.  

 marts den 8. marts 1995 Vedtaget ved tredjebehandling den 30. marts 1995 Lov nr. 258 af 19/04/1995 § 1 I færdselsloven, jf. lovbekendtgørelse nr. 735 af 24. august 1992, som  

 ændret ved lov nr. 469 af 30. juni 1993, lov nr. 98 af 9. februar 1994 og lov  

 nr. 382 af 18. maj 1994, foretages følgende ændring:
 § 105, stk. 3, affattes således:
»Stk. 3. De i § 105, stk. 2, nævnte beløb reguleres hvert år  

 pr. 1. januar med 2 pct. tillagt tilpasningsprocenten for det pågældende  

 finansår, jf. lov om en satsreguleringsprocent.
De herefter fremkomne beløb  

 afrundes til nærmeste med 1 million delelige kronebeløb.
Trafikministeren  

 bekendtgør hvert år, hvilke reguleringer der skal finde sted.« § 2 Stk. 1. Loven træder i kraft den 1. maj 1995.
 Stk. 2. Loven har virkning fra den 1. april 1995.
 Stk. 3. Med virkning for skader, der indtræder i perioden 1. april  

 1995 - 31. december 1995, udgør de i § 105, stk. 2, nævnte beløb henholdsvis  

 68 mio. kr. og 14 mio. kr.
Oprindeligt fremsat forslag § 1 I færdselsloven, jf. lovbekendtgørelse nr. 735 af 24. august 1992, som  

 ændret ved lov nr. 469 af 30. juni 1993, lov nr. 98 af 9. februar 1994 og lov  

 nr. 382 af 18. maj 1994, foretages følgende ændring:
 1. § 105, stk. 3, affattes således:
» Stk. 3. De i § 105, stk. 2, nævnte beløb reguleres hvert år  

 pr. 1. januar med 2 pct. tillagt tilpasningsprocenten for det pågældende  

 finansår, jf. lov om satsreguleringsprocent.
De herefter fremkomne beløb  

 afrundes til nærmeste med 1 million delelige kronebeløb.
Trafikministeren  

 bekendtgør hvert år, hvilke reguleringer der skal finde sted.« § 2 Loven træder i kraft den 1. april 1995.
 Stk. 2. Reguleringen af de i § 105, stk. 2, nævnte  

 erstatningsbeløb sker første gang den 1. april 1995 med udgangspunkt i de  

 beløb, som er fastsat for skader, der indtræder i perioden 1. april 1994 -  

 31. marts 1995.
Bemærkninger til lovforslaget Almindelige bemærkninger 1. Baggrunden for lovforslaget Efter de gældende regler i færdselslovens § 105, stk. 3, reguleres de  

 beløb, som den lovpligtige forsikring for motordrevne køretøjer skal dække,  

 årligt med samme procent, som ugelønnen for april kvartal er steget eller  

 faldet i forhold til april kvartal 1985. Ugelønnen beregnes som den af  

 Danmarks Statistik offentliggjorte gennemsnitlige timefortjeneste (inkl.  

 dyrtidstillæg, men bortset fra alle andre tillæg) for alle arbejdere inden  

 for håndværk og industri i hele april kvartal ganget med det ugentlige antal  

 arbejdstimer ved fuld sædvanlig arbejdstid.
De herefter fremkomne beløb  

 afrundes til nærmeste med 1 million delelige kronebeløb.
 Danmarks Statistik har oplyst, at der ikke længere udfærdiges lønstatistik  

 efter de ovennævnte principper, idet lønstatistik i dag opgøres samlet for  

 arbejder- og funktionærlønninger.
 Det er derfor nødvendigt at udarbejde et nyt grundlag for regulering af  

 forsikringsdækning i henhold til færdselslovens § 105. Det nye  

 beregningsgrundlag skal benyttes allerede fra næste reguleringsperiode, der  

 begynder den 1. april 1995.
 Det foreslås, at den fremtidige regulering tager udgangspunkt i  

 Finansministeriets lov om satsreguleringsprocent (lov nr. 385 af 13. juni  

 1990 med senere ændringer).
 Efter denne lov offentliggøres hvert år i bekendtgørelsesform en  

 satsreguleringsprocent, en tilpasningsprocent og en satstilpasningsprocent,  

 ud fra hvilke en række beløb, bl.a. sociale ydelser, reguleres.
Det foreslås, at beløbene efter færdselslovens § 105 hvert år reguleres  

 med 2 pct., tillagt tilpasningsprocenten, jf. satsreguleringslovens § 3. En  

 sådan regulering vil bevirke, at forsikringsdækningen beregnet i henhold til  

 færdselslovens regler, som det hidtil har været tilfældet, vil følge  

 lønningerne på arbejdsmarkedet.
Denne løsning svarer i princippet til  

 tilsvarende reguleringer i anden lovgivning, herunder retsplejelovens  

 bestemmelser om grænsen for fri proces.
Der er tale om en kumulativ  

 regulering.
Der henvises endvidere til Socialministeriets lovforslag L 97  

 Forslag til lov om ændring af lov om forsikring mod følger af arbejdsskade og  

 lov om erstatningsansvar, fremsat af socialministeren den 7. december 1994  

 (Folketingstidende 1994-95 tillæg A, spalte 1086 ff.), jf. lov nr. 73 af 1.  

 februar 1995 om ændring af lov om forsikring mod følge af arbejdsskade og lov  

 om erstatningsansvar.
 Tilpasningsprocenten er i lov om satsregulering beskrevet således:  

 »For hvert finansår beregnes en tilpasningsprocent som afvigelsen mellem  

 den procentvise årslønsudvikling og 2,0 pct. Årslønsudviklingen beregnes som  

 den konstaterede udvikling i arbejderes og funktionærers bruttolønninger  

 (ekskl. bidrag til arbejdsmarkedspensioner) to år forud for det pågældende  

 finansår fratrukket en procentandel svarende til procentstørrelsen af  

 lønmodtagerens egne arbejdsmarkedsbidrag i det pågældende finansår«.
 Da reguleringen af forsikringsdækningen efter forslaget tager udgangspunkt  

 i den tilpasningsprocent, der er udarbejdet til at følge finansåret, foreslås  

 det samtidigt, at reguleringerne fra 1996 finder sted pr. 1. januar i stedet  

 for som hidtil pr. 1. april.
2. Grønland Det følger af § 49 i færdselslov for Grønland (lov nr. 832 af 18. december  

 1991), at justitsministeren (nu trafikministeren) i det omfang, det er  

 betinget af pris- og lønudviklingen, kan ændre de beløb, som den lovpligtige  

 forsikring for motordrevne køretøjer skal dække.
Det følger af forarbejderne  

 til den pågældende bestemmelse, at reguleringen af forsikringsdækningen som  

 udgangspunkt skal følge den regulering, der sker i færdselslovens § 105, stk.  

 3. Derfor vil reguleringen af den forsikringsdækning, der kræves i henhold  

 til den grønlandske færdselslov, også blive ændret som konsekvens af  

 forslaget, således at reguleringen fortsat følger de samme principper som den  

 danske færdselslov.
Administrative og økonomiske konsekvenser af lovforslaget I henhold til færdselslovens § 109, stk. 1, er motordrevne køretøjer, der  

 tilhører staten eller en kommune, undtaget fra forsikringspligt efter § 105.  

 Er køretøjet ikke forsikret, hæfter den danske stat eller den kommune, der  

 ejer køretøjet, for erstatning i samme omfang som et forsikringsselskab, i  

 hvilket der er tegnet ansvarsforsikring efter § 105.
 Forsikringsdækningen er således omfattet af statens  

 selvforsikringsprincip.
 Den lovpligtige forsikring for motordrevne køretøjer skal dække  

 personskade eller tab af forsørger på indtil 50 mio. kr. og tingsskade på  

 indtil 10 mio. kr., jf. færdselslovens § 105, stk. 2. Det er disse to  

 »grænsebeløb«, som skal reguleres årligt.
Ændringen i reguleringsgrundlaget i færdselsloven får derfor kun betydning  

 i det tilfælde, hvor et køretøj forvolder en skade, som bliver opgjort til  

 nævnte grænsebeløb.
Såfremt en sådan skade indtræffer, vil ændringen indebære  

 en mindre besparelse for staten eller forsikringsselskabet, idet det  

 foreslåede beregningsgrundlag tager hensyn til arbejdsmarkedsbidraget ved  

 reguleringen.
Det hidtidige lønindeks tog ikke højde for  

 arbejdsmarkedsbidraget.
Da det alene er skader, der opgøres til præcis  

 grænsebeløbet, der vil blive påvirket af den ændrede regulering, er der tale  

 om ingen eller helt ubetydelige økonomiske konsekvenser for staten,  

 kommunerne og forsikringsselskaberne.
Det valgte reguleringsgrundlag indebærer, at de fremtidige reguleringer  

 ligger så tæt på de nuværende som muligt.
Overgangen til det nye  

 reguleringsgrundlag vil dog indebære en forskydning med hensyn til perioden,  

 der ligger til grund for reguleringen, idet reguleringen fremover vil ske pr.  

 1. januar og ikke som hidtil pr 1. april.
 Ændringen af reguleringsgrundlaget i færdselsloven forventes ikke at  

 indebære administrative konsekvenser.
 Forslaget har ikke miljømæssige konsekvenser.
 Forslaget indeholder ikke EU-retlige aspekter.
 Lovforslaget har været forelagt følgende myndigheder og organisationer:
Danmarks Statistik Assurandør Societetet Dansk Forening for International Motorkøretøjsforsikring (DFIM) Færdselsstyrelsen Forbrugerstyrelsen Politimesteren i Grønland Rigspolitichefen, afd.
D Rigsombudet i Grønland Landsdommeren i Grønland Hjemmestyret i Grønland Direktoratet for offentlige arbejder og trafik Nævnet for Etnisk Ligestilling Kommunernes Landsforening Københavns Kommune Frederiksberg Kommune Amtsrådforeningen i Danmark Bemærkninger til lovforslagets enkelte bestemmelser Til § 1 Til nr. 1 Bestemmelsen indfører et nyt reguleringsgrundlag.
Der henvises til  

 lovforslagets almindelige bemærkninger, pkt. 1.
Til § 2 Den første regulering sker med udgangspunkt i de beløb, der er fastsat i  

 Trafikministeriets bekendtgørelse nr. 210 af 21. marts 1994 om regulering af  

 erstatningsbeløb i henhold til færdselsloven samt nr. 211 af 21. marts 1994  

 om regulering af erstatningsbeløb i henhold til færdselslov for Grønland.
Den  

 første regulering finder sted den 1. april 1995 med virkning for de skader,  

 der indtræder i perioden fra 1. april 1995 til 31. december 1995.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I færdselsloven, jf. lovbekendtgørelse nr. 735 af 24. august 1992, som  

 ændret ved lov nr. 469 af 30. juni 1993, lov nr. 98 af 9. februar 1994 og lov  

 nr. 382 af 18. maj 1994, foretages følgende ændring:
 1. § 105, stk. 3, affattes således:
» Stk. 3. De i § 105, stk. 2, nævnte beløb reguleres hvert år  

 pr. 1. januar med 2 pct. tillagt tilpasningsprocenten for det pågældende  

 finansår, jf. lov om satsreguleringsprocent.
De herefter fremkomne beløb  

 afrundes til nærmeste med 1 million delelige kronebeløb.
Trafikministeren  

 bekendtgør hvert år, hvilke reguleringer der skal finde sted.« § 105. - - - Stk. 3. De i stk. 2 nævnte beløb reguleres årligt med samme  

 procent, som ugelønnen for april kvartal er steget eller faldet i forhold til  

 april kvartal i 1995. Reguleringen har virkning fra den følgende 1. april.  

 Ugelønnen beregnes som den af Danmarks Statistik offentliggjorte  

 gennemsnitlige timefortjeneste (inkl. dyrtidstillæg, men bortset fra andre  

 tillæg) for alle arbejdere inden for håndværk og industri i hele landet i  

 april kvartal ganget med det ugentlige antal arbejdstimer ved fuld sædvanlig  

 arbejdstid.
De herefter fremkomne beløb afrundes til nærmeste med 1 million  

 delelige kronebeløb.
Efter 2. behandling den 28. marts 1995 § 1 I færdselsloven, jf. lovbekendtgørelse nr. 735 af 24. august 1992, som  

 ændret ved lov nr. 469 af 30. juni 1993, lov nr. 98 af 9. februar 1994 og lov  

 nr. 382 af 18. maj 1994, foretages følgende ændring:
 § 105, stk. 3, affattes således:
»Stk. 3. De i § 105, stk. 2, nævnte beløb reguleres hvert år  

 pr. 1. januar med 2 pct. tillagt tilpasningsprocenten for det pågældende  

 finansår, jf. lov om en satsreguleringsprocent.
De herefter fremkomne beløb  

 afrundes til nærmeste med 1 million delelige kronebeløb.
Trafikministeren  

 bekendtgør hvert år, hvilke reguleringer der skal finde sted.« § 2 Stk. 1. Loven træder i kraft den 1. maj 1995.
 Stk. 2. Loven har virkning fra den 1. april 1995.
 Stk. 3. Med virkning for skader, der indtræder i perioden 1. april  

 1995 - 31. december 1995, udgør de i § 105, stk. 2, nævnte beløb henholdsvis  

 68 mio. kr. og 14 mio. kr.
Ændringsforslag Af trafikministeren:
 Til § 2 1) Paragraffen affattes således:
 »§ 2 Stk. 1. Loven træder i kraft den 1. maj 1995.
 Stk. 2. Loven har virkning fra den 1. april 1995.
Stk. 3. Med virkning for skader, der indtræder i perioden 1. april  

 1995 - 31. december 1995, udgør de i § 105, stk. 2, nævnte beløb henholdsvis  

 68 mio. kr. og 14 mio. kr.« Bemærkninger Til nr. 1 Ændringsforslaget er nødvendigt for at sikre lovens virkning fra  

 den 1. april 1995.
 De i stk. 3 fastsatte beløb er udregnet efter den i lovforslagets § 1  

 nævnte metode, idet bemærkes, at tilpasningsprocenten for finansåret 1995  

 udgør -1,3, jf. § 2 i bekendtgørelse nr. 717 af 2. august 1994.
 Reguleringen vil fremover ske i bekendtgørelsesform, jf. lovforslagets §  

 1, nr. 1, sidste punktum.
