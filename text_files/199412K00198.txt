Nr LSF 198 Forslag til Lov om ændring af lov om erhvervsuddannelser  

 (Erhvervsuddannelsernes 1. skoleperiode og merkantile uddannelser m.v.) Fremsat af undervisningsministeren (Ole Vig Jensen) den 5. april 1995 Vedtaget ved tredjebehandling den 1. juni 1995 Lov nr. 446 af 14/06/1995 § 1 I lov om erhvervsuddannelser, jf. lovbekendtgørelse nr. 789 af 28.  

 september 1993, foretages følgende ændringer:
 1. I § 2, stk. 1, indsættes efter »således at  

 der«: »senest efter gennemførelse af 2. skoleperiode«.
 2. I § 3 indsættes som stk. 3:
»Stk. 3. Før begyndelsen af den enkelte uddannelse kan eleven vælge  

 at gennemføre erhvervsuddannelsernes 1. skoleperiode.
Den enkelte uddannelses  

 skoleundervisning begynder med 2. skoleperiode.« 3. I § 5 indsættes efter stk. 1 som nyt stykke:
»Stk. 2. Alle, der opfylder betingelsen i stk. 1, har krav på  

 at blive optaget til erhvervsuddannelsernes 1. skoleperiode.« Stk. 2-4 bliver herefter stk. 3-5.
 4. I § 5, stk. 2, der bliver stk. 3, udgår »1.  

 og«.
 5. I § 6, stk. 1, indsættes som 2. pkt.:
»Tilsvarende gælder om optagelse til 1. skoleperiode.« 6. I § 9 ændres »§ 5, stk. 2« til: »§ 5,  

 stk. 3«.
 7. § 10 ophæves.
 8. § 11 ophæves.
 9. § 12 affattes således:
»§ 12. Erhvervsuddannelsernes 1. skoleperiode kan for den  

 enkelte elev vare indtil 40 uger.
Undervisningsministeren fastsætter nærmere  

 regler om varigheden af 1. skoleperiode.
Stk. 2. Uddannelserne varer i almindelighed ikke over 4 år.  

 Undervisningsministeren fastsætter regler om varigheden af den enkelte  

 uddannelses skoleundervisning.
Varigheden kan normalt ikke overstige 80  

 uger.« 10. § 19, stk. 1, 1. pkt., affattes således:
»Staten yder tilskud til dækning af de direkte undervisningsudgifter  

 fraregnet indtægter ved skoleundervisning efter denne lov.« 11. § 22, stk. 2, ophæves.
 12. § 24, stk. 1, affattes således:
»I erhvervsuddannelsernes 1. skoleperiode gives en grundlæggende  

 orientering om og indføring i erhvervsuddannelserne.
I tilknytning hertil kan  

 der eventuelt gives orientering om andre ungdomsuddannelser.
Eleven skal ved  

 afprøvning af evner og interesser få et godt grundlag for at vælge og  

 gennemføre uddannelse.« 13. § 24, stk. 3, ophæves.
 14. I § 25, stk. 1, udgår », jf. dog § 24, stk.  

 3«.
 15. I § 31, stk. 3, og § 48, stk. 1, ændres »§  

 5, stk. 4« til: »§ 5, stk. 5«.
 16. § 34, stk. 1, affattes således:
»Undervisningsministeren nedsætter et erhvervsuddannelsesråd og  

 udpeger formanden.
Rådets medlemmer udpeges af følgende organisationer  

 således:
Dansk Arbejdsgiverforening 8 Sammenslutningen af Landbrugets Arbejdsgiverforeninger 1 Amtsrådsforeningen i Danmark, Kommunernes Landsforening, Københavns Kommune og Frederiksberg Kommune i forening 1 Landsorganisationen i Danmark 9 Funktionærernes og Tjenestemændenes Fællesråd 1«.
 17. § 35, stk. 1, nr. 2, affattes således:
»2) Oprettelse af nye uddannelser og nedlæggelse af uddannelser, jf.  

 § 1, stk. 3, og om indstillinger fra ad hoc-udvalg, jf. § 37, stk. 2.« 18. § 35, stk. 1, nr. 7, affattes således:
»7) Afgørelser om specialer, hvis det følger af § 21, stk. 3.« 19. I § 38, stk. 7, udgår »om fritagelse for 1.  

 skoleperiode, jf. § 10, stk. 3,».
 20. I § 67, stk. 1, nr. 1, indsættes efter  

 »uddannelser«: »og etablering af uddannelser begrundet i  

 regionale hensyn«.
§ 2 Stk. 1. Loven træder i kraft den 1. juli 1996, jf. dog stk. 2 og  

 3.
 Stk. 2. § 1, nr. 16 og 17, træder i kraft den 1. juli 1995.
 Stk. 3. § 1, nr. 9-12 og 20, træder i kraft den 1. januar 1996.
 Stk. 4. Elever, der inden den 15. august 1996 begynder på en 2.  

 skoleperiode i tidsmæssig forlængelse af 1. skoleperiode, kan efter eget valg  

 få medregnet 1. skoleperiode i den samlede uddannelsestid efter de før den 1.  

 juli 1996 gældende regler.
Oprindeligt fremsat forslag § 1 I lov om erhvervsuddannelser, jf. lovbekendtgørelse nr. 789 af 28.  

 september 1993, foretages følgende ændringer:
 1. I § 2, stk. 1, indsættes efter »således at  

 der«: » senest efter gennemførelse af 2. skoleperiode«.
 2. I § 3 indsættes som stk. 3:
»Stk. 3. Før begyndelsen af den enkelte uddannelse kan eleven vælge  

 at gennemføre erhvervsuddannelsernes 1. skoleperiode.
Den enkelte uddannelses  

 skoleundervisning begynder med 2. skoleperiode.«.
 3. I § 5 indsættes efter stk. 1 som nyt stykke:
 »Stk. 2. Alle, der opfylder betingelsen i stk. 1, har krav på  

 at blive optaget til erhvervsuddannelsernes 1. skoleperiode.«.
 Stk. 2-4 bliver herefter stk. 3-5.
 4. I § 5, stk. 2, der bliver stk. 3, udgår: »1.  

 og«.
 5. I § 6, stk. 1, indsættes som 2. pkt .:  

 »Tilsvarende gælder om optagelse til 1. skoleperiode.«.
 6. I § 9 ændres »§ 5, stk. 2« til: »§ 5,  

 stk. 3«.
 7. § 10 ophæves.
 8. § 11 ophæves.
 9. § 12 affattes således:
»§ 12. Erhvervsuddannelsernes 1. skoleperiode kan for den  

 enkelte elev vare indtil 40 uger.
Undervisningsministeren fastsætter nærmere  

 regler om varigheden af 1. skoleperiode.
Stk. 2. Uddannelserne varer i almindelighed ikke over 4 år.  

 Undervisningsministeren fastsætter regler om varigheden af den enkelte  

 uddannelses skoleundervisning.
Varigheden kan normalt ikke overstige 80  

 uger.«.
 10. § 19, stk. 1, 1. pkt. , affattes således:
 »Staten yder tilskud til dækning af de direkte undervisningsudgifter,  

 fraregnet indtægter, ved skoleundervisning efter denne lov.«.
 11. § 22, stk. 2, ophæves.
 12. § 24, stk. 1, affattes således:
»I erhvervsuddannelsernes 1. skoleperiode gives en grundlæggende  

 orientering om og indføring i erhvervsuddannelserne.
I tilknytning hertil kan  

 der eventuelt gives orientering om andre ungdomsuddannelser.
Eleven skal ved  

 afprøvning af evner og interesser få et godt grundlag for at vælge og  

 gennemføre uddannelse.«.
 13. § 24, stk. 3, ophæves.
 14. I § 25, stk. 1, udgår: », jf. dog § 24, stk.  

 3«.
 15. I § 31, stk. 3, og § 48, stk. 1, ændres »§  

 5, stk. 4« til: »§ 5, stk. 5«.
 16. § 34, stk. 1, affattes således:
»Undervisningsministeren nedsætter et erhvervsuddannelsesråd og  

 udpeger formanden.
Rådets medlemmer udpeges af følgende organisationer  

 således:
Dansk Arbejdsgiverforening 8 Sammenslutningen af Landbrugets Arbejdsgiverforeninger 1 Amtsrådsforeningen i Danmark, Kommunernes Landsforening, Københavns Kommune og Frederiksberg Kommune i forening 1 Landsorganisationen i Danmark 9 Funktionærernes og Tjenestemændenes Fællesråd 1«.
 17. § 35, stk. 1, nr. 2, affattes således:
 »2) Oprettelse af nye uddannelser og nedlæggelse af uddannelser, jf.  

 § 1, stk. 3, og om indstillinger fra ad hoc udvalg, jf. § 37, stk. 2.«.
 18. § 35, stk. 1, nr. 7, affattes således:
 »7) Afgørelser om specialer, hvis det følger af § 21, stk. 3.«.
 19. I § 38, stk. 7, udgår: »om fritagelse for 1.  

 skoleperiode, jf. § 10, stk. 3,».
 20. I § 67, stk. 1, nr. 1, indsættes efter  

 »uddannelser«: »og etablering af uddannelser begrundet i  

 regionale hensyn«.
§ 2 Stk. 1. Loven træder i kraft den 1. juli 1996, jf. dog stk. 2. og  

 3.
 Stk. 2. § 1, nr. 16 og 17, træder i kraft den 1. juli 1995.
 Stk. 3. § 1, nr. 9-12 og nr. 20 træder i kraft den 1. januar 1996.
 Stk. 4. Elever, der inden den 15. august 1996 begynder på en 2.  

 skoleperiode i tidsmæssig forlængelse af 1. skoleperiode, kan efter eget valg  

 få medregnet 1. skoleperiode i den samlede uddannelsestid efter de før den 1.  

 juli 1996 gældende regler.
Bemærkninger til lovforslaget Almindelige bemærkninger Lovforslaget, der er indeholdt i regeringens lovprogram for 1994-95, er et  

 led i opfølgningen af undervisningsministerens redegørelse, »Uddannelse  

 til Alle«, der blev fremlagt i Folketinget i november 1993.
Formålet med lovforslaget er bl.a. at lette overgangen mellem grundskolen  

 og erhvervsuddannelserne.
Forslaget har således sammenhæng med betænkning nr.  

 1281 om brobygning mellem grundskolen og ungdomsuddannelserne.
Ved Erhvervsuddannelsesrådets konference den 30. august 1993, »Om  

 udviklingsperspektiver og kommende indsatsområder på  

 erhvervsuddannelsesområdet«, blev et af resultaterne en beslutning om at  

 sætte 1. skoleperiodes rolle og muligheder på dagsordenen i rådets  

 overvejelser om justeringer på erhvervsuddannelsesområdet.
Den fremtidige  

 struktur for 1. skoleperiode blev hermed et væsentligt indsatsområde for  

 Erhvervsuddannelsesrådet, som senest i december 1994 har gennemført grundige  

 drøftelser af spørgsmålet med udgangspunkt i et oplæg fra  

 undervisningsministeren.
 Lovforslaget er for så vidt angår reglerne om 1. skoleperiode  

 udarbejdet på grundlag af disse forberedende overvejelser og drøftelser, som  

 klart har tilkendegivet et behov for at give 1. skoleperiode et indhold, der  

 i højere grad end hidtil modsvarer elevernes behov for afklaring af  

 grundlaget for et realistisk uddannelsesvalg for den enkelte elev. 1.  

 skoleperiode skal give bedre muligheder for, at elevernes varierede  

 forudsætninger og uddannelsesønsker kan tilgodeses, bl.a ved tilbud om  

 supplering af basisfærdighederne fra grundskolen.
 Forslaget indebærer også, at uddannelserne på det merkantile område  

 , der bl.a. omfatter butiks-, engroshandels- og kontorområderne samt  

 finanssektoren, kan ajourføres i overensstemmelse med anbefalingerne i  

 betænkning nr. 1283 om fornyelse af de merkantile erhvervsuddannelser.  

 Betænkningen danner grundlag for nærmere forslag fra de faglige udvalg på  

 dette område, jf. § 38 i erhvervsuddannelsesloven.
 Samlet indebærer de ønskede ændringer, at lovregler om de enkelte  

 skoleperioders længde og lignende strukturelle bindinger foreslås ophævet.
 Ændringsforslaget kan sammenfattes således:
 * 1. skoleperiode i erhvervsuddannelserne bliver frivillig for alle  

 elever, men retten for alle til en 1. skoleperiode fastholdes.
 * 1. skoleperiode i den nye form vil også blive tilbudt elever med ønske  

 om de merkantile uddannelser.
* 1. skoleperiode får en fleksibel struktur, hvor længden og indholdet kan  

 varieres efter den enkelte elevs behov.
Længden kan være fra 5 uger og op til  

 1 år (40 skoleuger). De nærmere regler fastsættes administrativt.
 * Både de tekniske og de merkantile uddannelsers skoleundervisning  

 indledes med en 2. skoleperiode, som i en ny fleksibel struktur kan have  

 forskellig varighed i de forskellige uddannelser.
 * Adgangen til at indlede uddannelsen med praktik på grundlag af en  

 uddannelsesaftale opretholdes.
 * Hver erhvervsuddannelse får en længde, der er uafhængig af elevens  

 eventuelle 1. skoleperiodeforløb.
 * Reviderede rammer for indholdet skal gøre 1. skoleperiode mere attraktiv  

 for eleverne og imødekommende overfor den enkelte elevs behov for at  

 gennemføre en erhvervsuddannelse. 1. skoleperiode skal kunne indgå i et  

 samarbejde mellem skoleformerne om kombinerede forløb, jf. betænkning 1281 om  

 brobygningsforløb.
* Bindinger vedrørende længden af skoleperioderne i en erhvervsudddannelse  

 foreslås fjernet fra lovteksten.
Undervisningsministeren fastsætter efter  

 forslaget fortsat skoleundervisningens samlede varighed inden for en ramme,  

 der er fastsat i loven.
 * Det vil være de pågældende faglige udvalg, der indstiller uddannelsernes  

 struktur (vekslen mellem skole- og praktikperioder), herunder nye  

 uddannelsesforløb i en mere differentieret struktur på det merkantile område  

 efter forslagene i betænkning 1283. Det forudses i betænkningen, at nogle  

 uddannelser på dette område vil få væsentlig mere skoleuddannelse end nu.
 * Der foreslås enkelte mindre ændringer i loven:
 - Hjemmel til at yde tilskud til etablering af uddannelser på skoler i  

 forbindelse med regionalpolitiske initiativer.
 - Nogle få konsekvensrettelser.
 Det foreslås, at loven af hensyn til det nødvendige forberedelsesarbejde,  

 først træder i kraft den 1. juli 1996, dog således at de bestemmelser, der  

 angår en ny fleksibel 1. skoleperiode m.v. allerede træder i kraft i den 1.  

 januar 1996. Enkelte tekniske ændringer foreslås at træde i kraft den 1. juli  

 1995.
Økonomiske og adminstrative konsekvenser af lovforslaget Lovforslaget sigter på at hæve kvalitetsniveauet i erhvervsuddannelserne  

 og derved gøre uddannelserne mere tiltrækkende for både de unge og de lidt  

 mere modne.
Der forventes ikke merudgifter til undervisning og fællesudgifter som  

 følge af, at 1. skoleperiode på det tekniske erhvervsuddannelsesområde bliver  

 frivillig og fleksibel.
Det forventes, at det samlede årselevvolumen er  

 uændret, idet antallet af elever, der gennemfører en længere 1. skoleperiode,  

 forventes at blive modsvaret af et tilsvarende antal der enten slet ikke  

 gennemfører en 1. skoleperiode eller vælger en kortere 1. skoleperiode.
 Indførelse af en frivillig 1. skoleperiode på det merkantile område  

 skønnes at koste ca. 55 mio. kr. årligt til undervisnings- og fællesudgifter  

 ved et forventet årselevtal på 1.250 i 1998.
Struktur- og indholdsændringer på det merkantile erhvervsuddannelsesområde  

 medfører en forlængelse af den gennemsnitlige skoleundervisning ekskl.  

 informatikassistentuddannelsen fra 47 til 57 uger og en forlængelse fra 56  

 til 60 uger inkl. informatikassistentuddannelsen.
Samtidig forøges  

 gennemsnitstaksten pr. årselev med 2.900 kr. til dækning af merudgifter ved  

 en styrkelse af område- og branchefag i forhold til grundfag i de første dele  

 af uddannelserne.
Samlet indebærer ændringerne en årlig merudgift til  

 erhvervsuddannelserne på ca. 90 mio. kr. i en ny ligevægt.
 Da de foreslåede forbedrede og forlængede merkantile  

 erhvervsuddannelsesforløb forventes at medføre, at flere elever går direkte i  

 gang med en af disse uddannelser, således at der bliver færre elever, der  

 tager en dobbelt ungdomsuddannelse, forventes besparelser på det  

 erhvervsgymnasiale område og på SU-området.
 Det påregnes, at ca. 2.000 elever, svarende til ca. 1/3 af de elever, der  

 i dag gennemfører den flerårige hhx inden indgåelse af en uddannelsesaftale  

 på en af de merkantile erhvervsuddannelser, som en konsekvens af reformen  

 ikke længere dobbeltuddanner sig, men går direkte fra grundskolen til  

 erhvervsuddannelsen.
 De samlede økonomiske konsekvenser fremgår af nedenstående oversigt:
Hvad angår tilskud i forbindelse med etablering af uddannelser begrundet i  

 regionale hensyn forudsættes tilskuddet givet til den del af udgiften, der  

 ikke dækkes af den ordinære taxameterbevilling.
Det forudsættes, at  

 udgifterne vil kunne afholdes af finanslovbevillingen opført under §  

 20.41.03. Tilskudspuljer til forsøg og udvikling samt nye uddannelser m.m.
 Forslaget har ikke administrative merudgifter.
 De samlede økonomiske konsekvenser vil blive indarbejdet i  

 finanslovforslaget for 1996 inden for Undervisningsministeriets samlede  

 rammer.
Konsekvenser i forhold til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1.
Forslaget er en tydeliggørelse, der ikke ændrer den gældende retstilstand,  

 hvorefter det er en betingelse for at fortsætte skoleuddannelsen efter 2.  

 skoleperiode i en vekseluddannelse, at uddannelsens praktikuddannelse er  

 påbegyndt.
I betænkning 1283 om fornyelse af de merkantile uddannelser  

 foreslås informatikassistentuddannelsen fremtidigt tilrettelagt som en  

 vekseluddannelse.
Gennemføres dette forslag, vil alle erhvervsuddannelser  

 fremtidigt være vekseluddannelser.
Til nr. 2 Med denne ny bestemmelse klargøres det, at den nye, fleksible 1.  

 skoleperiode er et frivilligt tilbud for alle elever, der ønsker at indlede  

 en erhvervsuddannelse.
Elever, som vil indlede en erhvervsuddannelse på  

 skole, vil herefter i alle uddannelser kunne vælge, om de vil begynde direkte  

 på en erhvervsuddannelse med 2. skoleperiode, eller om de foretrækker at  

 indlede erhvervsuddannelsen gennem erhvervsuddannelsernes 1. skoleperiode.  

 Der tegner sig herved et enklere og klarere billede af erhvervsuddannelserne,  

 idet reglerne for at begynde på en erhvervsuddannelse vil være de samme i  

 alle uddannelser, og ikke som i dag, hvor 1. skoleperiode for elever, der vil  

 indlede uddannelsen på skole, er obligatorisk i en række uddannelser, men  

 ikke i alle, ligesom 1. skoleperiode er frivillig for elever, der er fyldt 18  

 år.
Elever, der indleder uddannelsen med en uddannelsesaftale med en  

 praktikvirksomhed (praktikvejen) vil som hidtil have 2. skoleperiode som det  

 første skoleophold i uddannelsen.
Inden eleverne indgår uddannelsesaftale vil  

 de kunne vælge at følge 1. skoleperiode. 1. skoleperiode vil også blive en  

 valgfri indledning for elever, der begynder en uddannelse på handels- og  

 kontorområdet.
Til nr. 3, 4 og 5 Ændringerne er konsekvenser af forslaget i nr. 2. Ændringsforslaget i nr.  

 5 betyder, at skolen får den samme forpligtelse til at optage ansøgere i 1.  

 skoleperiode, som den har til at optage elever i de erhvervsuddannelser,  

 skolen udbyder.
 Det er forudsat, at erhvervsskolerne i fremtiden samarbejder om udbud af  

 1. skoleperiode, således at 1. skoleperiode skal være et reelt tilbud til  

 elever i et lokalområde, jf. bemærkningerne til forslaget i nr. 12.
Til nr. 6 Ændringen er en konsekvens af forslaget i nr. 3.
Til nr. 7 og 8 Ændringerne er konsekvenser af forslaget i nr. 2. Sammen med forslaget i  

 nr. 9 opnås en forenkling af lovens bestemmelser og der gives mulighed for en  

 fleksibel struktur for 1. skoleperiode samt mulighed for at forny strukturen  

 for de merkantile uddannelser, jf. betænkning nr. 1283 om fornyelse af de  

 merkantile uddannelser.
 Forslagene i nr. 7 - 9 åbner tillige generelt for en mere fleksibel  

 struktur i erhvervsuddannelserne.
Til nr. 9 Forslaget til ændring af § 12 er dels en følge af forslaget om 1.  

 skoleperiodes bortfald som en i udgangspunktet obligatorisk del af den  

 enkelte erhvervsuddannelse, jf. nr. 2, dels nødvendigt for at kunne give  

 mulighed for en fornyelse af de merkantile uddannelsers struktur og indhold,  

 jf. betænkning nr. 1283 om de merkantile uddannelser.
Med hensyn til  

 varigheden af 1. skoleperiode tænkes fastsat administrativt, at varigheden  

 kan variere inden for en ramme på fra 5 til 40 uger.
Ved ændringsforslaget i nr. 2 understreges, at varigheden af den enkelte  

 erhvervsuddannelse fastsættes uden hensyn til varigheden af den frivillige 1.  

 skoleperiode.
Ved nr. 8 i lovforslaget ophæves reglerne i loven om 2.  

 skoleperiode og de øvrige skoleperioders varighed.
De tidsmæssige rammer for  

 uddannelserne er hermed blevet tilsvarende mere rummelige.
Eventuelle nærmere  

 krav i almindelighed til skoleperiodernes varighed vil kunne indsættes i den  

 »hovedbekendtgørelse«, som ministeren fastsætter i henhold til  

 lovens § 4, stk. 1, efter indstilling fra Erhvervsuddannelsesrådet, jf.  

 lovens § 35, stk. 1, nr. 1. Inden for rammerne af loven og  

 hovedbekendtgørelsen bestemmer de faglige udvalg indholdet i regler om  

 uddannelsernes struktur, jf. lovens § 13. Undervisningsministeren fastsætter  

 som hidtil skoleundervisningens varighed i den enkelte uddannelse.
Til nr. 10 Den foreslåede ændring af § 19, stk. 1, 1. pkt., er en forenkling af  

 bestemmelsen.
 Til nr. 11.
 Ændringen er en konsekvens af ændringen i nr. 12.
 Til nr. 12.
Forslaget til affattelsen af § 24, stk. 1, er en omskrivning og  

 videreførelse af den tidligere § 22, stk. 2. Udtrykket »vælge 2.  

 skoleperiode« er ændret til »vælge uddannelse«, som en  

 konsekvensændring som ovenfor.
Tilføjelsen: »og eventuelt i andre  

 ungdomsuddannelser« er foreslået som et bidrag til, at 1. skoleperiode  

 kan fungere bredere i sit uddannelsesorienterende sigte for de elever, der  

 har brug for en orientering ud over erhvervsuddannelserne specifikt.
 1. skoleperiode skal gøres attraktiv for eleverne gennem et indhold, som  

 modsvarer elevernes behov for afklaring af grundlaget for et realistisk  

 uddannelsesvalg for den enkelte elev, og et skolemiljø, der stimulerer lysten  

 til at uddanne sig.
I 1. skoleperiode skal elevernes varierende forudsætninger og  

 uddannelsesønsker kunne tilgodeses, bl.a. ved tilbud om supplering af  

 kvalifikationer, f.eks. i basisfærdighederne fra grundskolen.
Hermed får  

 skolen mulighed for at tilbyde den enkelte elev det, den pågældende har brug  

 for, for at kunne afgøre sit uddannelsesvalg og for at forberede sig til at  

 kunne gennemføre det valgte.
1. skoleperiode skal kunne rette sig mod både de tekniske uddannelser og  

 mod de merkantile uddannelser.
I dag er 1. skoleperiode på det merkantile  

 område sammenlagt med 2. skoleperiode.
Forslaget indebærer, at denne  

 »binding« af 1. skoleperiode på disse uddannelser til 2.  

 skoleperiode skal ophøre, hvilket også er foreslået i betænkning 1283 om  

 fornyelse af de merkantile uddannelser.
Det er forudsat, at erhvervsskolerne i fremtiden samarbejder om udbud af  

 1. skoleperiode, således at alle uddannelsesområder inden for  

 erhvervsuddannelserne kan bidrage til 1. skoleperiodes indhold.
Samarbejdet  

 skal endvidere bidrage til, at 1. skoleperiode skal være et reelt tilbud til  

 elever i et lokalområde.
Ved lovændringen får 1. skoleperiode en ny rolle på  

 handelsskolerne.
Det forudsættes, at disse efter behov udbyder 1.  

 skoleperioder, der ikke ensidigt retter sig mod de merkantile uddannelser, og  

 derfor om fornødent samarbejder med en teknisk skole om at kunne udbyde de  

 elementer, som retter sig mod de tekniske uddannelser.
Omvendt må tekniske  

 skoler på tilsvarende måde efter behov sørge for at kunne tilbyde et vist  

 merkantilt element i 1. skoleperiode.
 I tilknytning til 1. skoleperiodes funktion i forhold til  

 erhvervsuddannelserne skal der i 1. skoleperiode også kunne orienteres om de  

 erhvervsgymnasiale uddannelser, som har en naturlig sammenhæng til  

 erhvervsuddannelserne, idet den indledende del af de erhvervsgymnasiale  

 uddannelser rummer målene fra en erhvervsuddannelses 2. skoleperiode foruden  

 gymnasial undervisning.
Målsætningen søges dels realiseret gennem en undervisningsform, der skal  

 tilgodese den enkelte elevs behov, dels ved at 1. skoleperiode for den  

 enkelte elev kan være kortere eller længere end de nuværende 20 uger.
Herved  

 tilgodeses også ønsket hos elever, der kan have behov for en længere  

 »modningsperiode«.
I den nye fleksible form vil der blive lagt  

 endnu mere vægt på, at eleverne skal kunne afprøve mulighederne, både hvis de  

 møder frem med et specifikt uddannelsesønske, og hvis de møder frem uden at  

 have nogen klar forestilling om, i hvilken retning deres uddannelsesbehov  

 går.
I de regler, som undervisningsministeren fastsætter efter  

 erhvervsuddannelseslovens § 25, stk. 1, forventes det endvidere at blive  

 understreget, at undervisningen i 1. skoleperiode - skal orientere og give eleven muligheder for afprøvning af evner og  

 interesse.
 - skal lægge vægt på det praktiske og konkrete og være organiseret i  

 mindre helheder, der både tillader eleven at opleve sammenhæng og giver  

 eleven valgmuligheder igennem forløbet.
- skal give eleven mulighed for at forbedre sit standpunkt i grundlæggende  

 fag på områder, hvor det kan have direkte betydning for elevens muligheder  

 for at gennemføre en valgt uddannelse.
Det gælder især dansk, matematik og  

 edb, hvorfor det blandt andet skal være muligt for eleven at melde sig til og  

 gennemføre et læsetræningskursus, som en del af 1. skoleperiodeforløbet.
Til nr. 13 Ændringen er en konsekvens af forslaget i nr. 2.
Til nr. 14 Ændringen er en konsekvens af forslaget i nr. 13.
Til nr. 15 Ændringen er en konsekvens af forslaget i nr. 3.
Til nr. 16 Den foreslåede ændring er en konsekvens af, at Teknisk Landsforbund er  

 blevet optaget som medlemsforbund i Landsorganisationen i Danmark.
Efter  

 ændringen udpeger LO fremover 9 medlemmer, og TL vil ikke længere være  

 selvstændigt repræsenteret.
Til nr. 17 Forslaget er en teknisk konsekvensændring som følge af § 1, nr. 1, i lov  

 nr. nr. 507 af 30. juni 1993 om ændring af lov om erhvervsuddannelser og lov  

 om erhvervsskoler, der bl.a. ændrede § 1, stk. 3, i lov om  

 erhvervsuddannelser, og som ved en fejl ikke blev indsat i det tidligere  

 lovforslag.
Til nr. 18 I konsekvens af forslaget i nr. 7 udgår i lovens § 35, stk. 1, nr. 7  

 ordene: »Fritagelse for 1. skoleperiode.« Som en teknisk  

 konsekvensændring som følge af § 1, nr. 8, i lov nr. nr. 507 af 30. juni 1993  

 om ændring af lov om erhvervsuddannelser og lov om erhvervsskoler, der bl.a.  

 ændrede § 21, stk. 3, i lov om erhvervsuddannelser, indsættes:  

 »Afgørelser om specialefag, hvis det følger af § 21, stk. 3.«.  

 Ændringen blev ved en fejl ikke indsat i det tidligere lovforslag.
Til nr. 19 Ændringen er en konsekvens af forslaget i nr. 7.
Til nr. 20 Ved forslaget indføres hjemmel til, at der, efter konkret sagsbehandling,  

 kan ydes tilskud til etablering og drift af en given erhvervsuddannelse, hvor  

 dette kan begrundes i særlige regionale forhold.
Til § 2 Stk. 2 medfører, at de ændringer, som er en konsekvens af  

 ændringerne i Landsorganisationen i Danmark (§ 1, nr. 16) og § 1, nr. 17, vil  

 kunne træde i kraft snarest efter lovens vedtagelse.
Begrundelsen herfor er,  

 at der er tale om tekniske korrektioner som følge af andre ændringer.
 Stk. 3 indebærer, at 1. skoleperiode med den foreslåede nye  

 fleksible struktur og de nye rammer for indholdet iværksættes fra den 1.  

 januar 1996. Bestemmelsen om tilskud til etablering, jf. § 1, nr. 20, vil  

 også få virkning fra den 1. januar 1996. Dette er begrundet med, at disse  

 forslag mest praktisk kan sættes i kraft fra et finansårs begyndelse.
De øvrige ændringer i loven, herunder vedrørende etablering af 1.  

 skoleperiode som en frivillig indledning til alle uddannelser, foreslås i  

stk. 1 at træde i kraft den 1. juli 1996, således at der kan blive  

 rimelig tid for skolerne til omstillingen, og således, at der kan ske  

 vejledning af eleverne m.v.
Det er også nødvendigt med en vis tid til  

 gennemførelse af de forudsatte administrative regelændringer.
 Forslaget til stk. 4 skal ses på baggrund af, at 1. skoleperiode  

 fra den 1. juli 1996 ikke vil være en del af den enkelte erhvervsuddannelse,  

 jf. ændringsforslaget i § 1, nr. 2. Bestemmelsen skal sikre, at elever, der  

 er begyndt på 1. skoleperiode efter de hidtidige regler, kan gennemføre deres  

 uddannelse uden at uddannelsestiden bliver forlænget, fordi 1. skoleperiode  

 fra den nævnte dato ikke mere indregnes i den uddannelsestid, som fastsættes  

 for den enkelte uddannelse i henhold til lovens § 13. Datoen den 15. august  

 1996 er valgt som skæringsdag for at give fleksibilitet, med f.eks. mulighed  

 for afholdelse af sommerferie mellem 1. skoleperiodes afslutning pr. 1. juli  

 1996 og begyndelse på 2. skoleperiode.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 2, stk. 1 , indsættes efter »således at  

 der«: » senest efter gennemførelse af 2. skoleperiode«.
 § 2. Uddannelserne tilrettelægges i almindelighed som  

 vekseluddannelser, således at der skiftes mellem skoleundervisning og  

 praktikuddannelse i en eller flere virksomheder.
Stk. 2. - - - 2. I § 3 indsættes som stk. 3 :
»Stk. 3. Før begyndelsen af den enkelte uddannelse kan eleven  

 vælge at gennemføre erhvervsuddannelsernes 1. skoleperiode.
Den enkelte  

 uddannelses skoleundervisning begynder med 2. skoleperiode.«.
 § 3. En uddannelse indledes af den enkelte elev enten på skole  

 eller i en virksomhed på grundlag af en uddannelsesaftale.
 Stk. 2. En uddannelse er fælles for eleverne, uanset om den  

 enkelte elev indleder uddannelsen på skole eller i en virksomhed.
 3. I § 5 indsættes efter stk. 1 som nyt stykke:
 »Stk. 2. Alle, der opfylder betingelsen i stk. 1, har krav på  

 at blive optaget til erhvervsuddannelsernes 1. skoleperiode.«.
 Stk. 2-4 bliver herefter stk. 3-5.
 4. I § 5, stk. 2, der bliver stk. 3, udgår: »1.  

 og«.
 § 5. Adgang til en erhvervsuddannelse har alle, der har opfyldt  

 undervisningspligten efter folkeskoleloven.
 Stk. 2. Alle, der opfylder betingelsen i stk. 1, og som vil  

 indlede en erhvervsuddannelse på skole, har krav på at blive optaget til  

 uddannelsens 1. og 2. skoleperiode efter eget valg, jf. dog § 9.
 Stk. 3. Alle, der opfylder betingelsen i stk. 1, og som har  

 indgået en uddannelsesaftale, har krav på at blive optaget på skole til  

 undervisning i overensstemmelse med reglerne for den pågældende uddannelse.
Stk. 4. En skole kan optage elever til en erhvervsuddannelses 3.  

 og følgende skoleperioder uden uddannelsesaftale, hvis eleven har gennemført  

 de forudgående skoleperioder, og hvis eleven er eller umiddelbart før  

 optagelsen har været i lønnet beskæftigelse i udlandet af passende varighed  

 og med uddannelsesformål inden for arbejdsområder og funktioner, som indgår i  

 praktikuddannelsen i erhvervsuddannelsen.
Skolen underretter vedkommende  

 faglige udvalg om optagelsen.
 5. I § 6, stk. 1, indsættes som 2. pkt .:  

 »Tilsvarende gælder om optagelse til 1. skoleperiode.«.
 § 6. En skole har inden for de erhvervsuddannelser, skolen  

 udbyder, pligt til at optage alle ansøgere, der efter § 5 har krav på at  

 blive optaget, eller til at drage omsorg for, at de optages på en anden skole  

 eller andre skoler med samme uddannelse.
Stk. 2. - - - 6. I § 9 ændres »§ 5, stk. 2« til: »§ 5,  

 stk. 3«.
 § 9. Undervisningsministeren kan under hensyn til  

 beskæftigelsesmulighederne efter indstilling fra Erhvervsuddannelsesrådet  

 fastsætte regler om begrænsning af adgangen i henhold til § 5, stk. 2, til  

 skoleundervisningen inden for de enkelte uddannelser.
 7. § 10 ophæves.
 § 10. For elever uden uddannelsesaftale består en uddannelses 1.  

 skoleperiode af 20 ugers erhvervs- og uddannelsesorienterende undervisning,  

 hvor der gives en grundlæggende orientering og indføring i et eller flere  

 uddannelsesområder.
 Stk. 2. For elever med uddannelsesaftale træder praktikuddannelse  

 i stedet for 1. skoleperiode. Øvrige skoleperioder er fælles for eleverne i  

 den enkelte uddannelse, jf. dog § 11, stk. 1.
Stk. 3. Undervisningsministeren kan efter indstilling fra  

 Erhvervsuddannelsesrådet og vedkommende faglige udvalg fastsætte, at alle  

 elever i en uddannelse er fritaget for 1. skoleperiode, uden at den samlede  

 uddannelsestid bliver tilsvarende afkortet.
Elever, der er fyldt 18 år, er på  

 tilsvarende vilkår fritaget for 1. skoleperiode.
 8. § 11 ophæves.
§ 11. En uddannelses 2. skoleperiode varer 20 uger i tidsmæssig  

 forlængelse af 1. skoleperiode.
Den kan være delt i kortere perioder for  

 elever med uddannelsesaftale.
 Stk. 2. Øvrige skoleperioder med værkstedsundervisning varer  

 normalt 10 uger.
Stk. 3. For handels- og kontoruddannelser kan 1. og 2.  

 skoleperiode være sammenlagt til een periode af 40 ugers varighed.
Reglerne i  

 § 10, stk. 3, finder da ikke anvendelse.
 Stk. 4. Bestemmelsen i stk. 1 kan fraviges for uddannelser med  

 særligt kort skoleundervisning.
 Stk. 5. For elever, der har indgået uddannelsesaftale inden for  

 handels- og kontoruddannelserne, jf. § 5, stk. 3, kan skoleundervisning finde  

 sted i kortere perioder end hele uger.
 9. § 12 affattes således:
§ 12. Erhvervsuddannelsernes 1. skoleperiode kan for den enkelte  

 elev vare indtil 40 uger.
Undervisningsministeren fastsætter nærmere regler  

 om varigheden af 1. skoleperiode.
Stk. 2. Uddannelserne varer i almindelighed ikke over 4 år.  

 Undervisningsministeren fastsætter regler om varigheden af den enkelte  

 uddannelses skoleundervisning.
Varigheden kan normalt ikke overstige 80  

 uger.'.
§ 12. Uddannelserne varer i almindelighed ikke over 4 år.  

 Undervisningsministeren fastsætter varigheden af den enkelte uddannelses  

 skoleundervisning.
Varigheden kan normalt ikke overstige 80 uger.
 10. § 19, stk. 1, 1. pkt. , affattes således:
 »Staten yder tilskud til dækning af de direkte undervisningsudgifter,  

 fraregnet indtægter, ved skoleundervisning efter denne lov.«.
 § 19. Staten yder tilskud til dækning af de direkte  

 undervisningsudgifter, fraregnet indtægter, ved uddannelserne og ved de  

 supplerende kurser, jf. § 16. Tilskuddet til undervisningsudgifter bestemmes  

 ud fra antal årselever ved uddannelserne og et gennemsnitligt tilskud pr.  

 årselev fastlagt i de årlige finanslove for større grupper af uddannelser.
Stk. 2-4. - - - 11. § 22, stk. 2, ophæves.
§ 22. - - - Stk. 2. 1. skoleperiode skal lægge vægt på en grundlæggende  

 orientering og indføring i et eller flere uddannelsesområder, herunder på, at  

 eleven ved afprøvning af evner og interesser får et godt grundlag for at  

 vælge 2. skoleperiode i uddannelsen.
 12. § 24, stk. 1, affattes således:
»I erhvervsuddannelsernes 1. skoleperiode gives en grundlæggende  

 orientering om og indføring i erhvervsuddannelserne.
I tilknytning hertil kan  

 der eventuelt gives orientering om andre ungdomsuddannelser.
Eleven skal ved  

 afprøvning af evner og interesser få et godt grundlag for at vælge og  

 gennemføre uddannelse.«.
 13. § 24, stk. 3, ophæves.
 § 24. Undervisningen i 1. skoleperiode omfatter praktisk og  

 teoretisk undervisning i emner fra et eller flere uddannelsesområder samt  

 valgfag af betydning for elevens fortsatte uddannelse.
Stk. 2. - - - Stk. 3. For handels- og kontoruddannelser kan 1. skoleperiode  

 tilrettelægges sammen med den øvrige skoleundervisning efter bestemmelserne i  

 stk. 2, jf. § 11, stk. 3.
 14. I § 25, stk. 1 udgår: », jf. dog § 24, stk.  

 3«.
 § 25. Skolerne tilrettelægger undervisningen i 1. skoleperiode  

 inden for regler fastsat af undervisningsministeren efter indstilling fra  

 Erhvervsuddannelsesrådet, jf. dog § 24, stk. 3.
Stk. 2-4. - - - 15. I § 31, stk. 3, og § 48, stk. 1, ændres »§  

 5, stk. 4« til: »§ 5, stk. 5«.
§ 31. - - - Stk. 2. - - - Stk. 3. Skolen træffer afgørelse om, hvorvidt praktikuddannelse i  

 form af beskæftigelse i udlandet, jf. § 5, stk. 4, kan sidestilles med  

 praktikuddannelse i henhold til stk. 1.
 § 48. Det er en betingelse for gennemførelse af en  

 erhvervsuddannelse, at der mellem eleven og en eller flere virksomheder er  

 indgået en uddannelsesaftale, jf. dog § 5, stk. 4, og § 31, stk. 3. Aftalen  

 skal omfatte alle uddannelsens praktik- og skoleophold, herunder en eventuel  

 svendeprøve.
Stk. 2-6. - - - 16. § 34, stk. 1, affattes således:
»Undervisningsministeren nedsætter et erhvervsuddannelsesråd og  

 udpeger formanden.
Rådets medlemmer udpeges af følgende organisationer  

 således:
Dansk Arbejdsgiverforening 8 Sammenslutningen af Landbrugets Arbejdsgiverforeninger 1 Amtsrådsforeningen i Danmark, Kommunernes Landsforening, Københavns  

 Kommune og Frederiksberg Kommune i forening 1 Landsorganisationen i Danmark 9 Funktionærernes og Tjenestemændenes Fællesråd 1«.
§ 34. Undervisningsministeren nedsætter et erhvervsuddannelsesråd  

 og udpeger formanden.
Rådets medlemmer udpeges af følgende organisationer  

 således:
Dansk Arbejdsgiverforening 8 Sammenslutningen af Landbrugets Arbejdsgiverforeninger 1 Amtsrådsforeningen i Danmark, Kommunernes Landsforening, Københavns  

 Kommune og Frederiksberg Kommune i forening.
1 Landsorganisationen i Danmark 8 Funktionærernes og Tjenestemændenes Fællesråd 1 Teknisk Landsforbund 1 Stk. 2-9. - - - 17. § 35, stk. 1, nr. 2, affattes således:
 »2) Oprettelse af nye uddannelser og nedlæggelse af uddannelser, jf.  

 § 1, stk. 3, og om indstillinger fra ad hoc udvalg, jf. § 37, stk. 2.«.
 18. § 35, stk. 1, nr. 7, affattes således:
 »7) Afgørelser om specialer, hvis det følger af § 21, stk. 3.«.
 § 35. Erhvervsuddannelsesrådet afgiver indstilling til  

 undervisningsministeren om:
1) - - - 2) Oprettelse af nye uddannelser og nedlæggelse af uddannelser, for så  

 vidt som der herved sker fravigelse af regler om uddannelserne i  

 almindelighed, der er fastsat efter indstilling af rådet, herunder udtalelse  

 om indstillinger fra ad hoc udvalg, jf. § 37, stk. 2.
- - - 7) Fritagelse for 1. skoleperiode, jf. § 10, stk. 3.
- - - Stk. 2-5. - - - 19. I § 38, stk. 7, udgår: »om fritagelse for 1.  

 skoleperiode, jf. § 10, stk. 3,».
§ 38. - - - Stk. 2-6. - - - Stk. 7. De faglige udvalg afgiver indstilling om fritagelse for 1.  

 skoleperiode, jf. § 10, stk. 3, om supplerende kurser, jf. § 16, og om forbud  

 mod ansættelse af unge under 18 år uden uddannelsesaftale, jf. § 44, stk. 1.
Stk. 8. - - - 20. I § 67, stk. 1, nr. 1, indsættes efter  

 »uddannelser«: »og etablering af uddannelser begrundet i  

 regionale hensyn«.
 § 67. Der afsættes på de årlige finanslove rådighedsbeløb til  

 dækning af:
 1) Særlige udgifter i forbindelse med iværksættelse af nye uddannelser.
