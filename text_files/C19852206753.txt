(Til de højere  

 uddannelsesinstitutioner.) 1. Baggrunden for retningslinierne .
 Med de skærpede kvalifikationskrav i forbindelse med den ny  

 stillingsstruktur for videnskabeligt ansatte og omstillingen inden for de  

 videregående uddannelser, er der konstateret en række overgangs- og  

 tilpasningsproblemer ved besættelse af videnskabelige stillinger.
Problemerne har været drøftet med repræsentanter fra Rektorkollegiet samt  

 med Akademikernes Centralorganisation.
Der er endnu ikke opnået afklaring af  

 spørgsmålet om ansættelse af lærere med undervisning som hovedopgave.
Det er ministeriets opfattelse, at de opståede rekrutteringsproblemer i  

 videst muligt omfang bør løses gennem en personaleplanlægning og udnyttelse  

 af de eksisterende lønmidler på en sådan måde, at korttidsansættelser som  

 vikarer under lektorniveau begrænses mest muligt, og at løn- og  

 stipendiemidler så vidt muligt anvendes således, at rekrutteringssituationen  

 varigt forbedres.
Hensigten er, at afsatte midler til forskning udnyttes  

 effektivt til forskning og forskeruddannelse på det i stillingsstrukturen  

 forudsatte kvalificerede niveau.
Gennemførelsen af rekrutteringsplanen stiller i sig selv økonomiske krav  

 til udbygning af stipendiepuljen, apparatur, og teknisk/administrativ  

 bistand.
Det er derfor vigtigt, at de frit disponible midler, som midlertidig  

 ledighed i de videnskabelige stillinger repræsenterer, udnyttes bedst muligt,  

 primært til institutionernes egenfinansiering af tildelte stillinger i  

 forbindelse med rekrutteringsplanen, men f.eks. også til stipendier ved  

 områder, hvor der er rekrutteringsproblemer eller til apparatur.
Det er imidlertid klart, at der kan være situationer, hvor nødvendige  

 undervisningsopgaver kun kan varetages ved tidsbegrænset og ofte hurtig  

 vikaransættelse eller tilsvarende.
I en overgangsperiode kan der således være  

 situationer, hvor antallet af ansøgere, der opfylder kvalifikationskravene  

 for adjunkt- og lektoransættelse er utilstrækkeligt.
 Nedenfor beskrives, hvorledes direktoratet afvejer de forskellige hensyn  

 overfor hinanden, og hvilke dispositionsmuligheder, der herefter foreligger  

 ved de enkelte institutioner/hovedområder.
2. Midlertidig omdannelse af videnskabelige stillinger og betingelse r  for ansættelse af vikarer .
 Mulighed for midlertidig omdannelse af lektorstillinger til  

 adjunktstillinger.
 2.1. Såfremt der råder usikkerhed, om der til en lektorstilling findes  

 kvalificerede ansøgere, kan institutionen ved opslaget meddele, at stillingen  

 også kan søges som en adjunktstilling.
 De, der søger stillingen, må oplyse, om de ønsker at blive bedømt på  

 adjunkt- eller lektorniveau, eventuelt begge dele.
Ansøgere, der søger stillingen på adjunktvilkår kommer kun i betragtning,  

 hvis det i bedømmelsesudvalget konstateres, at der ikke er kvalificerede  

 ansøgere på lektorniveau.
Ansøgere til adjunktansættelse bedømmes ikke , hvis  

 der er kvalificerede ansøgere til lektoransættelse.
Hvis stillingen besættes på adjunktniveau omdannes lektorstillingen  

 midlertidigt.
Omdannelsen meddeles efterfølgende til direktoratet og  

 reguleres for 1985 på forslag til tillægsbevillingslov.
Det gælder således generelt, at institutionerne midlertidig kan omdanne  

 lektorstillinger til adjunktstillinger, hvis der ikke findes kvalificerede  

 ansøgere.
Omdannelsen til adjunktstilling samt tilbagekonverteringen skal  

 altid meddeles direktoratet.
 2.2. Undervisningsministeriet har på ændringsforslag til finanslovforslag  

 1985 fået generel tilladelse til overflytning af midler fra puljerne for  

 adjunktansættelser og ekstraordinære lektorater til stipendiepuljen på §  

 20.08.89. på forslag til tillægsbevillingslov for 1985. Omdisponeringen af  

 disse midler henvises til pkt. 3 nedenfor.
Tilsvarende har direktoratet søgt budgetdepartementet om tilladelse til at  

 de højere uddannelsesinstitutioner, der råder over tilskudsbevillinger til  

 kandidatstipendier, kan overføre midler mellem institutionens lønbevilling og  

 institutionens tilskudsbevilling til kandidatstipendier, således at  

 hovedområder, med store rekrutteringsbehov kan øge antallet af  

 kandidatstipendier.
Budgetdepartementets afgørelse foreligger endnu ikke, men  

 såfremt ordningen ikke kan godkendes, vil der blive udsendt meddelelse herom  

 i den nærmeste fremtid.
 2.3. Ligesom for lektorstillingerne gælder, at en adjunktstilling  

 midlertidigt kan omdannes til et stipendium, såfremt der inden for det  

 pågældende område ikke findes kvalificerede ansøgere til adjunktstillinger.
 Omdannelsen og tilbagekonverteringen skal meddeles direktoratet og for  

 1985 reguleres på forslag til tillægsbevillingslov.
 2.4. Adgangen til ansættelse af vikarer i faste stillinger ændres ikke i  

 forhold til hidtidig praksis, hvis ansættelse kan ske på lektorniveau med  

 opfyldelse af kvalifikationskravene i den nye stillingsstruktur.
2.5. Hvis der opstår midlertidig ledighed af under 2 års varighed i en  

 fast stilling, og a. der ikke er mulighed for kvalificeret vikaransættelse på lektorniveau, b. der heller ikke er mulighed for, at allerede ansat videnskabeligt  

 personale midlertidigt kan varetage undervisningsopgaverne, c. eller for ansættelse af en adjunkt for en 4-årig periode med henblik  

 på, at adjunkten senere kan varetage andre undervisningsopgaver, når den  

 indtrufne midlertidige ledighed ophører, d. og/eller for midlertidig anvendelse af deltidslærere i øget omfang, kan der foretages vikaransættelse på adjunktvilkår for ikke under 1/2 år  

 og max. 2 år.
 Hovedområder, der ikke deltager med selvfinansiering af deres andel af  

 adjunktpuljen, kan dog generelt ikke foretage vikaransættelse på  

 adjunktvilkår.
 Forudsætningen for vikaransættelse på adjunktvilkår er, at den ansatte er  

 kvalificeret på adjunktniveau.
 Ved vikaransættelse på adjunktvilkår udover 1 år fratrækkes den del af  

 ansættelsesperioden, som ligger ud over 1 år fra ansættelsestiden på 4 år ved  

 umiddelbar efterfølgende adjunktansættelse på samme institut.
 Personer, der tidligere har været ansat i adjunktstilling ved  

 institutionen i 4 år, kan ikke komme i betragtning ved en vikaransættelse på  

 adjunktvilkår.
2.6. Hvis en adjunkt, der finansieres over den centrale pulje på §  

 20.08.89., bevilges orlov uden løn, kan institutionen frit disponere over  

 stillingen og årsværket til anden 4-årig adjunktansættelse.
På det tidspunkt,  

 hvor adjunkten eventuelt vender tilbage, må institutionen modsvarende undlade  

 besættelse af anden nybevilget/ledig adjunktstilling.
Det normale er derfor,  

 at  der ikke ansættes vikarer i adjunktstillinger ved midlertidig  ledighed.
 Hvis den undervisningsmæssige situation svarer til de beskrevne  

 forudsætninger vedrørende vikaransættelse i fast stilling på adjunktniveau  

 (jfr. pkt.2.5.(a.-d.)),kan vikaransættelse i en adjunktstilling dog  

 gennemføres efter konkret forelæggelse for  direktoratet og under  

 forudsætning af, at der er tale om et vikariat af ikke under 1/2 års varighed  

 og ikke over 2 års varighed, samt at stillingen kan besættes med en  

 kvalificeret ansøger på adjunktniveau.
De enkelte institutioner skal efter hvert semester for hvert hovedområde  

 afgive indberetning til direktoratet om antallet af vikaransættelser på  

 adjunktniveau.
Der vil til dette formål blive udsendt særlige  

 indberetningsskemaer.
 3. Udnyttelse af ikke forbrugte beløb fra adjunkt- og lektorpuljen .
 Hvad angår de midler til forskerrekrutteringen, der er afsat under §  

 20.08.89. agter direktoratet i videst muligt omfang at anvende ikke forbrugte  

 beløb til yderligere kandidatstipendier til de faglige hovedområder, hvor  

 rekrutteringsbehovet i adjunktstillinger overstiger rekrutteringsmulighederne  

 via kandidatstipendier.
Det betyder, Institutionerne kan dog for hovedområder, der har medvirket til  

 finansiering af adjunktpuljen, søge om tilbageførsel af  

  selvfinansieringsandelen til anvendelse som undervisningsårsværk med løn til  

 deltidsansatte lærere.
Tilbageføring vil kun blive godkendt på forslag til  

 tillægsbevillingslov, hvis institutionen fuldt ud anvender afsatte lønmidler  

 på eget budget, og hvis undervisningsbelastningen er stigende som følge af  

 tilgangsudvidelser i 1985 og tidligere.
TEK/NAT-området ved Aalborg Universitetscenter, handelshøjskoler og  

 samfundsvidenskabelige hovedområder ved universiteter og universitetscentre  

 kan umiddelbart disponere over stipendiemidler svarende til uforbrugte  

 årsværk i de adjunkt- og lektorstillinger, som de pågældende områder har fået  

 tildelt.
Endvidere vil de pågældende områder i 1985 efter ansøgning kunne få  

 rådighed over beløb til ekstra stipendietildelinger i 1985 under forudsætning  

 af, at den ved rammefordelingen meddelte stipendieramme for 1986 overholdes,  

 eller at hovedområdet på anden måde selv finansierer de afledte udgifter i  

 1986 eller holder stillinger over den centrale pulje ubesatte, til de  

 pågældende stipendier udløber.
 Endelig skal det bemærkes, at der vil blive udsendt en skrivelse  

 vedrørende stillingsopslag og bedømmelser i forbindelse med den nye  

 stillingsstruktur.
 P.d.v.
Hugo von Linstow fm.
