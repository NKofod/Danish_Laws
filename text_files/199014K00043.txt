Nr BTL 43 Betænkning over Forslag til lov om ændring af lov om radio- og  

 fjernsynsvirksomhed (Flerårig fastsættelse af licens m.v.)   

 Nr L 43 1990-91, 1. samling Afgivet af Kulturudvalget Afgivet: 19901107 Udvalget har behandlet lovforslaget i et møde og har herunder stillet spørgsmål til kommunikationsministeren, som denne har besvaret skriftligt.
 Endvidere har udvalget modtaget en skriftlig henvendelse fra  

 Radiobranchen, der tillige har haft foretræde for Kulturudvalget.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialistisk Folkepartis medlemmer af  

 udvalget) opfordrer ministeren til tidligt i folketingsåret 1990-91 at  

 fremsætte endnu et lovforslag til revision af radio- og tv-lovgivningen.
I den forbindelse er det efter mindretallets opfattelse vigtigt at  

 overveje 1) sammensætningen af TV 2's bestyrelse, herunder de regionale stationers  

 repræsentation, 2) forholdet mellem TV 2's lands- og regionalprogrammer, herunder  

 fordeling af ressourcer og sendetid, 3) entreprisemodellens gennemførelse og 4) lokalradiofondens hidtidige og fremtidige struktur og funktion.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, idet mindretallet  

 bemærker, at den stigende brug af sponsoreret tv samt den positive og  

 glædelige udvikling i form af stigende reklameindtægter for TV 2 burde komme  

 befolkningen til gode i form af lavere tvangslicens.
