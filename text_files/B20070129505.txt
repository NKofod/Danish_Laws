Bekendtgørelse om ændring af bekendtgørelse om vederlag til stævningsmænd og til vidner i fogedforretninger (Regulering af vederlag m.v.) § 1 I bekendtgørelse nr. 508 af 1. juli 1998 om vederlag til stævningsmænd og til vidner i fogedforretninger, som ændret ved bekendtgørelse nr. 149 af 10. marts 2003, bekendtgørelse nr. 1304 af 14. december 2004, bekendtgørelse nr. 1121 af 24. november 2005 og bekendtgørelse nr. 1146 af 20. november 2006, foretages følgende ændringer:
1. I § 1, stk. 1, 1. pkt., ændres »30,10 kr.« til: »30,76 kr.« 2. § 1, stk. 1, 2. pkt. affattes således:
»Vederlaget udbetales også, hvis stævningsmanden 3 gange forgæves har forsøgt at gennemføre forkyndelsesforretningen.« § 2 Bekendtgørelsen træder i kraft den 1. januar 2008.
