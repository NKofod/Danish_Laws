GODKENDELSES- OG PRØVNINGSBETINGELSER FOR KONTRAVENTILER TIL BRUGSVANDSINSTALLATIONER JANUAR 1985 0.1 Gældende forskrifter Bygningsreglementet (BR 1982).
 DIF's norm for vandinstallationer, 1978 (DS 439).
0.2 Gyldighedsområde Nærværende betingelser vedrører kontraventiler i dimensioner 3/8'» -  

 2«» beregnet til montering i brugsvandsinstallationer i bygninger.
1.0 Funktion og udførelse En kontraventil er en tilbagestrømningssikring, der indsættes i et  

 rørsystem for at sikre, at væsken kun kan strømme i een bestemt retning.  

 Ændres de for kontraventilen normale driftsforhold således, at trykket på  

 ventilens tilgangsside bliver mindre end trykket på afgangssiden, lukker  

 ventilen automatisk for gennemløbet i ledningen.
Kontraventilen kan være  

 udformet som en separat ventil eller være forsynet med supplerende manuel  

 lukning.
 Kontraventiler til anvendelse i brugsvandsinstallationer må ikke give  

 anledning til forurening af det gennemstrømmende vand ved afgivelse af  

 tungmetaller eller andre stoffer i sådanne mængder, at vandet ikke opfylder  

 de krav, som stilles til drikkevand.
 Kontraventiler skal være konstrueret og udført med en sådan bestandighed  

 overfor normalt forekommende påvirkninger af mekanisk, kemisk og termisk art,  

 at en tilfredsstillende funktion og hygiejne kan påregnes i et rimeligt  

 udskiftningsinterval.
Kontraventilens indvendige overflader skal være glatte og fri for  

 ujævnheder, grater o.lign.
Lukkelegemet skal være sikkert styret og være let  

 bevægeligt.
Det må ikke kunne trykkes igennem, fastklemmes eller forandres  

 ved de tryk- og temperaturpåvirkninger, kontraventilen udsættes for i et  

 rørsystem.
I kontraventiler, der monteres i rørsystemer på steder, hvor  

 opvarmning eller afkøling af dele af rørsystemet kan medføre ekstremt høje  

 tryk på kontraventilens lukkeanordninger (fx i brandslukningsanlæg), skal  

 lukkeanordningen være udført af metal eller andet materiale, der er  

 bestandigt overfor sådanne ekstreme påvirkninger.
 Lukkelegeme og anslagsflade skal være således udformet, at eventuelle  

 fremmedlegemer (urenheder, pakgarn o.lign.) ikke kan hindre ventilens  

 funktion, d.v.s. at ventilen skal være selvrensende.
 Kontraventilen skal være konstrueret således, at den ved normale  

 driftsforhold ikke forårsager generende støj eller skadelige trykstød.
2.0 Difinitioner Kontraventil: Armatur som sikrer, at vandet kun kan strømme i een  

 bestemt retning.
3.0 Mærkning Kontraventiler skal være forsynet med et uforgængeligt mærke, der muliggør  

 identifikation, når kontraventilen er monteret i den brugsfærdige  

 installation.
 Gennemstrømningsretningen skal være tydeligt angivet med en pil på  

 ventilhuset.
 De enkelte kontraventiler, der løbende afprøves med tilfredsstillende  

 resultat af anerkendt prøvningsinstitution eller fabrikanten selv, som  

 angivet under pkt. 5.0 Kontrol, stemples med godkendelsesmærket Va.
Højden af bogstaver og tal afpasses efter dimensionen, men skal være  

 mindst 3 mm.
Mærket kan enten være istøbt huset eller være istemplet.
4.0 Prøvning Kontraventiler afprøves i henhold til nedenstående prøvningsbetingelser på  

 en af Boligministeriet anerkendt prøvningsinstitution.
Der udføres normalt  

 kun de prøver, der er relevante for det pågældende armatur, således som det  

 fremgår af prøvningsbetingelserne.
Den udarbejdede prøverapport må ved  

 ansøgningen om godkendelse højst være 1 år gammel.
Prøveresultatet indgår i  

 en samlet vurdering af armaturets egnethed til godkendelse.
Denne vurdering  

 foretages bl.a. på grundlag af de retningslinier, der er anført i forbindelse  

 med nedenstående prøvningsbetingelser.
5.0 Kontrol Fabrikanten (indehaveren af godkendelsen) er forpligtet til at levere  

 kontraventiler, der er i overensstemmelse med de kontraventiler, der er  

 afprøvet som grundlag for godkendelsen.
 Ændringer af formgivning, fremstillingsmetode eller udgangsmateriale skal  

 omgående meddeles Boligministeriets VA-Godkendelsessekretariat, som derefter  

 meddeler, om der skal udføres supplerende afprøvninger.
 Tyopegodkendte kontraventiler underkastes en kontrol, der udføres enten  

 som en »egenkontrol« eller som en »løbende kontrol«.  

 Forinden typegodkendelse meddeles, skal der være truffet aftale om den valgte  

 kontrol.
Der skal til såvel Boligministeriets VA-Godkendelsessekretariat som til  

 kontrolinstitutionen afleveres 1 stk. kontraventil som norm for den  

 godkendte.
Den skal være mærket, som angivet under pkt. 3.0.
5.1 Løbende kontrol Hver enkelt kontraventil skal indsendes til Jydsk Teknologisk Institut for  

 tæthedsprøvning ved et vandtryk på 0,3 kPa (30 mm vandsøjle) på udløbssiden.  

 prøvningen udføres med koldt vand, og trykket skal fastholdes mindst 20  

 sekunder.
Lukkelegemet aktiveres før prøvning.
 Evt. pakningsmateriale kontrolleres og sammenlignes ved stikprøver med  

 typegodkendt eksemplar ved hjælp af hårdhedsmåling.
 Godkendte kontraventiler stemples af JTI med godkendelsesordningens mærke:  

 Va.
5.2 Egenkontrol Forinden tilladelse til egenkontrol kan meddeles, skal producenten  

 (importøren) have indgået aftale med Jydsk Teknologisk Institut om udførelse  

 af intern og ekstern kontrol af produktionen, og fabrikkens eget  

 prøvearrangement skal være godkendt af JTI.
 Kontrollen og den eksterne besigtigelse kan eventuelt efter nærmere aftale  

 med Boligministeriet og JTI udføres helt eller delvis af en anerkendt lokal  

 prøvningsinstitution.
 Egenkontrollen udføres som en intern produktionskontrol samt en statistisk  

 kvalitetskontrol efter følgende retningslinier:
1 Intern kontrol (produktionskontrol) Hver enkelt kontraventil skal, inden den forlader fabrikken, underkastes  

 en afprøvning for tæthed mod tilbagestrømning ved et vandtryk på højst 300 mm  

 vandsøjle på udløbssiden i mindst 20 sekunder.
Prøvningen udføres med koldt  

 vand.
Der skal føres protokol over prøvningerne.
Protokollen skal findes  

 tilgængelig og kontrolleres af kontrolinstitutionen.
2 Ekstern kontrol (kvalitetskontrol) Prøvningsinstitutionen (kontrolinstitutionen) udfører statistisk  

 kvalitetskontrol af produktionen.
Udtagning af stikprøver foretages på  

 fabrikken (hos importøren) og/eller fra grossist eller agenturlager.
Antallet af stikprøveemner baseres på det årlige salg, dog mindst salget  

 det foregående kalenderår.
For det første år bestemmes kontrolomfanget af  

 Boligministeriet.
 For kontraventiler, der indgår i en serie i samme udførelse, men med  

 forskelige dimensioner, beregnes antallet af stikprøveemner på basis af det  

 totale antal solgte kontraventiler i området 3/8'» - 2«».  

 Antallet af stikprøveemner i de enkelte dimensioner bestemmes og vælges  

 derefter på grundlag af salget af de enkelte dimensioner.
 Antallet af stikprøveemner fremgår af nedenstående stikprøveplan.
Stikprøveplan Planen er en enkel stikprøveplan baseret på en AQL = 1 % (AQL =  

 acceptabelt kvalitetsniveau). Signifikansniveauet (alpha) ligger i  

 intervallet 0,02 mindre eller lig alpha mindre eller lig 0,15.
 Stikprøveplanen består af en normal, en reduceret og en skærpet  

 inspektionsplan.
Anvendelse af inspektionsplan Skiften mellem de enkelte enkelte planer er beskrevet nedenstående samt i  

 rutediagrammet vist i tabel 5.
Normal inspektion Ved indgåelse af kontrolaftale startes der med normal inspektion (tabel  

 1).
 Hvis tre på hinanden følgende prøver godkendes, anvendes der for de næste  

 prøver reduceret inspektionsplan (tabel 2).
 Afvises en prøve ved anvendelse af normal inspektion, anvendes der for de  

 næste prøver skærpet inspektionsplan (tabel 3). Samtidig afgiver det  

 pågældende firma en forklaring på det observerede samt en beskrivelse med  

 forslag til rettelseshandling fra firmaets side.
Reduceret inspektion Ifølge reduceret inspektionsplan er der mulighed for at godkende  

 produktionen med samtidig skift til normal inspektion for følgende prøver.  

 Afvises derimod en prøve under anvendelse af reduceret inspektionsplan, er  

 proceduren den samme som under normal inspektion.
Skærpet inspektion Hvis to på hinanden følgende prøver godkendes ved anvendelse af skærpet  

 inspektion, anvendes der for de næste prøver normal inspektion.
Afvises en  

 prøve ved anvendelse af skærpet inspektion, tages kontrolaftalen med firmaet  

 op til vurdering.
Prøveudtagninger Det årlige antal prøveudtagninger er angivet i tabel 4.
 Når antallet af prøveudtagninger er bestemt, findes prøvepartistørrelsen  

 ved at dividere det forløbne års salgstal med antal prøveudtagninger og  

 derefter gå ind i stikprøveplan normal, reduceret eller skærpet og finde  

 stikprøvestørrelsen samt godkendelsestallet.
Kontrolprøvning Samtlige stikprøveemner afprøves for tæthed ved et vandtryk på 0,3 kPa (30  

 mm vandsøjle) på udløbssiden.
Prøvningen udføres med koldt vand, og trykket  

 skal fasthioldes mindst 20 sekunder.
Evt. kegle aktiveres før prøvning.
 Ved hver stikprøve udtages 3 af emnerne for afprøvning i overensstemmelse  

 med VA/DK nr. 3.1, 3.2, 3.3 og 3.4.
 Endvidere udføres på de 3 emner hårdhedsmåling af eventuelt  

 pakningsmateriale for kontrol og sammenligning med typegodkendt eksemplar.
Normal inspektionsplan Tabel 1. Stikprøveplan til normal prøveudtagning.
Reduceret inspektionsplan Tabel 2. Stikprøveplan til reduceret prøveudtagning.
Skærpdet inspektionsplan Tabel 4. Bestemmelse af antal prøveudtagninger pr. år.
5.3 Rapport Prøvningsinstitutionen udarbejder prøvningsrapport, som tilsendes  

 Boligministeriets VA-Godkendelsessekretariat.
Såfremt det ved kontrollen konstateres, at kontraventilerne eller  

 fabrikkens interne kontrol ikke opfylder de stillede krav, kan godkendelsen  

 tilbagekaldes.
Misbrug af godkendelsesmærket til stempling af  

 ikke-tyopegodkendte armaturer medfører tilbagekaldelse af tilladelsen til  

 egenkontrol.
5.4 Fornyelse af typegodkendelse For gengodkendelse skal der foreligge tilfredsstillende afprøvninger af  

 alle de for typegodkendelse nødvendige afprøvninger.
Afprøvninger fra den  

 eksterne produktionskontrol fra den forudgående godkendelsesperiode kan  

 lægges til grund.
 Endvidere skal fabrikkens eget prøvningsarrangement og den interne kontrol  

 være besigtiget og godkendt af prøvningsinstitutionen.
6.0 Gebyr For udstedelse af godkendelse betaler ansøgeren et gebyr, som fastsættes  

 af Boligministeriet.
Betaling for prøvninger og kontrol erlægges særskilt til  

 den pågældende prøvningsinstitution efter regning.
KONTROLVENTILER VA/DK nr. 0 Alment PRØVNINGSBETINGELER FOR KONTROLVENTILER TIL BRUGSVANDSINSTALLATIONER I BYGNINGER 0 Alment En dimension.
Prøvninger udføres på et antal af 3 kontrolventiler,  

 der udtages af et repræsentativt udsnit af den pågældende produktion.  

 Udtagelsen sker efter nærmere aftale.
Prøvningerne udføres på 1 eller 3  

 prøveemner, som angivet efterstående under de enkelte prøvninger, se også  

 nedenstående tabel 6. Særlig udformning eller materialevalg kan nødvendiggøre  

 et støre antal prøveemner.
Flere dimensioner.
Ved afprøvning af en serie armaturer i samme  

 udførelse, men med forskellige dimensioner, kan antallet af prøvninger  

 reduceres efter nærmere aftale med VA-Godkendelsessekretariatet.
Vejledende  

 for omfanget af prøvninger vil være de i tabel 7 angivne retningslinier.
Det  

 reducerede antal prøveemner udtages efter nærmere aftale fra et  

 repræsentativt udsnit af den pågældende produktion.
 Sammem med prøveemnerne fremsendes til prøvningsinstitutionen oplysninger  

 i form af tegninger, konstruktions- og materialebeskrivelse,  

 monteringsvejledning m.v.
 Kontraventiler, som er indbygget i atapningsarmturer eller  

 afspærringsarmaturer, afprøves efter nærværende prøvningsbetingelser kun for  

 mekaniske egenskaber (VA/DK nr. 3.1 - 3.9). Aftapningsarmaturerne afprøves  

 tillige som beskrevet i Boligministeriets »Godkendelses- og  

 prøvningsbetingelser for aftapningsarmaturer til brugsvandsanlæg«, VA  

 1.40/DK 003, maj 1977. Afspærringsarmaturerne afprøves tillige som beskrevet  

 i Boligministeriets »Godkendelses- og prøvningsbetingelser for  

 afspærrings- og reguleringsarmaturer i bygninger«, VA 1.50/DK 011,  

 november 1980. Afprøvning af langtidsholdbarheden for kontraventiler udføres  

 ikke på de armatureksemplarer, der har gennemgået  

 langtidsholdbarhedsprøvningen for afspærrings- eller aftapningsarmaturer.
+ + + FIGUR + + + KONTRAVENTILER VA/DK nr. 1 Udførelse Prøvning VA/DK nr. 1 - Udførelse Antal prøveemner: 3 1.1 Dimensioner Prøveemnernes overensstemmelse med beskrivelse, tegninger og eventuelle  

 standarder kontrolleres.
1.2 Udvendlige overflader Armaturet skal være flat og fri for skarpe kanter og fremspring, der kan  

 være til fare for installatør eller bruger.
1.3 Selvrensningsevne Indtil nærmere specificerede prøvningsbetingelser foreligger, foretages en  

 almen bedømmelse af risikoen for, at armaturets funktion forringes ved, at  

 urenheder eller fremmelegemer i vandet fastholdes eller aflejres i armaturet.
KONTRAVENTILER VA/DK nr. 2 Materiale side 1 af 2 sider Prøvning VA/DK nr. 2 - Materiale Antal prøveemner: 1 2.1 Materialesammensætning Ansøgeren eller fabrikanten skal give oplysning om de anvendte materialers  

 kemiske, fysiske og biologiske stabilitet.
2.2 Opløsning af tunge metaller Nedennævnte prøve udføres på 1 armatur (fabriksnyt).
Prøveopløsning Der fremstilles en prøveopløsning (syntetisk brugsvand) ved, at der til  

 destilleret eller demineraliseret vand tilsættes 50 mg/l NaC1, 50 mg/l Na2SO3  

 og 50 mg/l CaCO3 (analyserene reagenser). Vandet gennemblæses under omrøring  

 med CO2, til alt CaCO3 er opløst.
Der gennemblæses derefter med luft under  

 stadig omrøring, til pH er steget til 7,0 plus/minus 0,1. CaCO3 opløses meget  

 langsomt, og det er vigtigt at sikre sig, at alt er opløst, før man  

 gennemblæser med luft, idet opløsningen ellers ikke er stabil.
Prøveopløsningen kan også fremstilles ved, at der til destilleret eller  

 demineraliseret vand tilsættes 50 mg/l NaCl, 50 mg/l Na2SO4 og 37 mg/l  

 Ca(OH)2 (analyserene reagenser). Når saltene er opløst, gennemblæses vandet  

 med CO2 under omrøring, til pH er mindre end 5. Der gennemblæses derefter med  

 luft under stadig omrøring, til pH er steget til 7,0 plus/minus 0,1. Ved  

 denne fremstillingsmetode er det lettere at opløse de tilsatte stoffer, men  

 da Ca(OH)2 er vandsugende, må der udvises påpasselighed med hensyn til  

 korrekt opbevaring af kemialiet.
Det må endvidere tilses, at urenhedsniveauet  

 i Ca(OH)2 er tilfredsstillende lavt.
Blindprøve udtages.
Det syntetiske brugsvand fremstilles frisk umiddelbart  

 forud for hver 10 dages test.
Propper Propper af farveløs polyethylen eller propper dækket af polyethylenfolie.  

 Der kan eventuelt anvendes andet materiale, som ikke afgiver cadmium eller  

 bly.
Analyseudstyr Atomabsorptionsapparat, apparat til potentiometrisk stripping eller andet  

 analyseudstyr med stor følsomhed.
Acceptable detektionsgrænser: 0,5 my g Cd/l  

 og 5 my g Pb/l.
KONTRAVENTILER VA/DK nr. 2 Materiale side 2 af 2 sider Procedure Til prøvearmaturet tilpasses propper.
Emnet affattes i ren methanol.  

 Armaturet monteres dernæst i en prøvestand og gennemstrømmes 1 time med  

 vandværksvand.
Vandstrømmen skal have en sådan størrelse, at trykfaldet over  

 armaturet er ca. 10 kPa.
Armaturet demonteres, og nogle af plastpropperne sættes på.
Armaturet  

 skylles umiddelbart efter med syntetisk brugsvand ved, at armaturet fyldes  

 halvt med vand, tilproppes og rystes ca. et halvt minut, hvorefter vandet  

 hældes bort.
Straks efter fyldes armaturet omhyggeligt helt op med syntetisk  

 brugsvand, idet der sørges for, at der ikke står luftfyldte hulrum noget sted  

 i armaturet.
Der tilproppes.
Vandet henstår 1 døgn og udskiftes efter rumfangsbestemmelse påny med  

 syntetisk brugsvand.
Udskiftningen fortsætter således, at der foretages  

 vandskift efter 1., 2., 3., 4., 7., 8., 9. og 10. døgn.
Det kontrolleres, at  

 den aftappede vandmængde er konstant (Plus/minus 10 %).
Vandprøverne fra døgn 9 og 10 analyseres for cadmium (Cd) og bly (Pb).  

 Resultatet angives i my g/l.
Det beregnes endvidere, hvad totalmængden af  

 opløst Cd og Pb har været fra armaturet ved eksponeringen i 9. og 10. døgn.  

 Det oplyses, hvor stort rumfang vand armaturet rummede.
2.3 Afzinkningsbestandighed(* 1) Prøven udføres på 1 armatur.
 Armaturer afprøves efter SMS 3226. Armaturer udføt af en kobberlegering,  

 der er godkendt som afzinkningsbestandig efter denne prøve, afprøves ikke  

 særskilt.
2.4 Pakningsmateriale Evt. pakningsmaterialer kontrolleres, og der udføres hårdhedsmåling.
2.5 Øvrige materialeegenskaber Indtil nøjere specificerede prøvningsmetoder er udarbejdet, undersøges  

 øvrige materialeegenskaber på bedste måde.
KONTRAVENTILER VA/DK nr. 3 Mekaniske egenskaber Prøvning VA/DK nr. 3 Mekaniske egenskaber Kontraventilers mekaniske egenskaber eftervises ved efterfølgende  

 prøvninger 3.1 - 3.9. De fleste af prøvningerne kan udføres ved hjælp af  

 nedenstående prøveopstilling.
Prøveopstilling (se prEN 211 pkt. 6.1) + + + FIGUR + + + Prøveopstillingen omfatter:
- Udstyr for opnåelse af de krævede vandmængder og vandtryk - to vandforsyningsledninger til:
kredsløb A med et afspærringsarmatur (1) og et manometer (P 1) kredsløb B med et afspærringsarmatur (5) og et manometer (P 2) - et prøvningskredsløb (12) med et aftapningsarmatur (tømmearmatur) (2),  

 et afspærringsarmatur (7) og et 1 m langt stålrør i overensstemmelse med ISO  

 65 og hvis diameter er lig med den afprøvede ventils nominelle dimension.  

 Røret skal være forsynet med gevind i begge ender og i den ene ende være  

 tilsluttet den afprøvede kontraventils gevind og i den anden ende tilsluttet  

 et tilpasningsstykke.
 - en fastgørelsesramme (15) hvorpå kontraventilen er fastgjort under  

 prøvningerne.
 - et sidekredsløb (13) (fleksibelt rør) omfattende:
en rørledning, der på kontraventilens tilgangsside er i forbindelse med  

 rørledning (12) og er forsynet med to afspærringsarmaturer (3) og (4) en afgrening (10), der udmunder i et gennemsigtigt rør (14) en rørledning, der på kontraventilens udløbsside er i forbindelse med  

 rørledning (12) og er forsynet med et afspærringsarmatur (6) en rørledning, der munder ud i et rør (11), der er anbragt i en beholder  

 med et aftapningsarmatur (tømmearmatur) (8) et tømmearmatur (9) KONTRAVENTILER VA/DK nr. 3.1 Tæthed ved lavt bagtryk Prøvninge VA/DK nr. 3.1 - Tæthed ved lavt bagtryk Relevante strandarder: prEN 211 pkt. 6.2 Antal prøveemner: 3 Prøvningen vedrører kontrol af kontraventilens tæthed ved lukning under  

 lavt tryk på ventilens udløbsside.
 Kontraventilen belastes i 5 minutter med koldt vand med et tryk på  

 udløbssiden på 0,3 kPa (30 mm vandsøjle).
Prøvningens udførelse + + + FIGUR + + + Alle armaturer lukkes.
 Åben armaturerne (3), (4) og (6).
 Åben armatur (1) og fyld rørsystemet (12) og sidekredsløbene (13) og (10).  

 Rørsystemerne udluftes gennem armatur (7) og rørene (14) og (11). Når luften  

 er ude af kredsløbet, lukkes armatur (7).
 Armatur (1) lukkes så langsomt, at der dannes en »buet  

 væskeflade« øverst i røret (11).
 Armatur (4) lukkes.
 Afmærk i røret (14) vandstanden (a), der bør have samme niveau som i røret  

 (11).
 Åben armatur (2) lidt og lad vandstanden i røret (14) falde til niveau  

 (b), der ligger 30 mm under niveau (a). Mens dette gøres, lukkes aramtur (2)  

 meget langsomt.
 Væskeoverladen i røret (11) observeres i 5 minutter.
Krav I de 5 minutter, observationen varer, må der ikke være tegn på utæthed.  

 Dette verificeres ved, at væskeoverfladen i røret (11) forbliver den samme.
KONTRAVENTILER VA/DK nr. 3.2 Tæthed ved højt bagtryk Prøvning VA/DK nr. 3.2 - Tæthed ved højt bagtryk Relevante standarder: prEN 211 pkt. 6.3 Antal prøveemner: 3 Prøvningen vedrører kontrol af kontraventilens tæthed ved lukning under  

 højt tryk på ventilens udløbsside.
Kontraventilen belastes i 10 minutter med koldt vand med et tryk på indtil  

 1600 kPa.
Trykket på tilgangssiden skal være nul.
Prøvningens udførelse + + + FIGUR + + + Alle armaturer lukkes.
Armatur (1) åbnes.
Derefter åbnes armatur (7), og rørledning (12) fyldes.  

 Der udluftes.
Armatur (7) og 1 lukkes, når kredsløbet er udluftet.
Armatur (2) og (3) åbnes, og rørledningen på kontraventilens tilgangsside  

 tømmes.
Armatur (2) lukkes og armatur (1) åbnes meget lidt.
Søjlen (10)  

 fyldes, og vandstanden i røret (14) bringes op på niveau (b), defineret ved  

 prøvningen for tæthed ved lukning under lavt tryk (se VA/DK nr. 3.1).
 Armatur (1) lukkes langsomt således, at dette niveau opretholdes.
 Armatur (5) åbnes, og trykket forøges gradvis og regelmæssigt i løbet af  

 mindst 60 sekunder, indtil der opnås et tryk på 1600 kPa.
Dette tryk opretholdes i 10 minutter og sænkes derefter til 20 kPa.
Under  

 hele prøvningen iagttages væskeoverfladen i røret (14).
Krav Under prøvningen må der ikke være tegn på utæthed.
Hvis ventilen ikke er  

 tæt, viser dette sig ved, at vandstanden i røret (14) stiger.
 Endvidere må der ikke ske brud, formændringer eller andre skader på  

 kontraventilen.
KONTRAVENTILER VA/DK nr. 3.3 Blokering Prøvning VA/DK nr. 3.3 - Blokering Relevante standarder:  prEN 211 pkt. 6.4 Antal prøveemner: 3 Prøvningen vedrører kontrol af, at kontraventilen fungerer korrekt og ikke  

 er blokeret efter prøvningerne VA/DK nr. 3.1. og 3.2.
 Prøveopstilling som under VA/DK nr. 3.1 og 3.2.
Prøvningens udførelse Armaturerne (3) og (5) lukkes.
 Armatur (7) og derefter armatur (1) åbnes, indtil et tryk på 20 kPa er  

 opnået på trykmåleren (P 1).
 Rørstykket (12) observeres.
Krav Vand skal strømme ud af rørsystemet (12).
KONTRAVENTILER VA/DK nr. 3.4 Åbningstryk Prøvning VA/DK nr. 3.4 - Åbningstryk Antal prøveemner: 3 Prøvningen vedrører kontrol af det tryk, der er nødvendigt for at åbne  

 kontraventilen.
Prøvningens udførelse + + + FIGUR + + + Alle armaturer lukkes.
 Armaturerne (3), (4) og (6) åbnes.
Armatur (1) åbnes, og rørsystemerne (12), (10) og (13) fyldes.
Der  

 udluftes gennem armatur (7) og rørerne (11) og (14). Når luften er ude af  

 kredsløbet lukkes armatur (7).
 Armatur (1) lukkes så langsomt, at der dannes en »buet  

 væskeoverflade« øverst i røret (11).
 Armatur (4) lukkes.
 Afmærk i røret (14) vandstanden (a), der bør have samme niveau som i røret  

 (11).
 Armatur (1) åbnes lidt, og væskeoverfladen øverst i røret (11) observeres.  

 Armatur (1) lukkes, når vandet begynder at løbe ud af røret (11).
 Vandstanden i røret (14) er steget til niveau (b). Forskellen delta H  

 mellem de to niveauer (a) og (b) beregnes.
Krav Vandstanden delta H, der svarer til det tryk, der er nødvendigt for at  

 åbne kontraventilen, skal være mindst 100 mm (1 kPA) og højst 1,5 m (15 kPa).
KONTRAVENTILER VA/DK nr. 3.5 Høj vandhastighed Prøv ning VA/DK nr. 3.5 - Forhold ved høj vandhastighed Prøvningen vedrører kontrol af kontraventilens bestandighed mod høj  

 gennemstrømningshastighed.
Prøvningens udførelse Se prEN 211 punkt 8.5.
Krav Prøvningen er for tiden ikke krævet for godkendelse i Danmark.
KONTRAVENTILER VA/DK nr. 3.6 Bøjningsstyrke af ventilhus Prøv ning VA/DK nr. 3.6 - Bøjningsstyrke af ventilhus Prøvningen vedrører kontrol af ventilhusets modstandsevne overfor  

 bøjningspåvirkning.
 Prøvningens udførelse :
 Se prEN 211 punkt 8.4.
Krav Prøvningen er for tiden ikke krævet for godkendelse i Danmark.
KONTRAVENTILER VA/DK nr. 3.7 Trykholdbarhed af ventilhus Prøv ning VA/DK nr. 3.7 - Trykholdbarhed af ventilhus Relevante standarder: prEN 211 pkt. 8.3 Antal prøveemner: 1 Prøvningen vedrører kontrol af kontraventilens styrke overfor højt tryk.
Prøvningens udførelse Prøveopstilling som beskrevet under VA/DK nr. 3.
 Alle amaturer lukkes.
Efter åbning af armatur (1) påføres ved hjælp af en prøvningspumpe eller  

 et egnet hydraulisk kredsløb et statisk tryk med koldt vand på 2500 kPa  

 plus/minus 100 kPa.
Trykket fastholdes i 5 min.
Krav Kontraventilen må ikke vise tegn på brud, formændringer eller andre  

 skader.
KONTRAVENTILER VA/DK nr. 3.8 Temperaturbestandighed Prøv ning VA/DK nr. 3.8 - Temperaturbestandighed Antal prøveemner: 1 Prøvningen vedrører kontraventilens tæthed og temperaturbestandighed ved  

 højt tryk på ventilens udløbsside.
Røvningens udførelse Kontraventilens udløbsside tilsluttes et vandforsyningssystem.
 Kontraventilens temperatur øges til og fastholdes ved 90 grader C plus  

 5/minus 0 grader C.
Kontraventilen belastes på udløbssiden med et vandtryk på 1000 kPa  

 plus/minus 100 kPa.
Trykket fastholdes i 60 min.
Krav Kontraventilen skal være tæt.
Vand må ikke lække gennem eller fra  

 ventilen.
KONTRAVENTILER VA/DK nr. 3.9 Langtidsholdbarhed Prøvning VA/DK nr. 3.9 - Langtidsholdbarhed Relevante standarder:  prEN 211 pkt. 8.6 Antal prøveemner: 1 Prøvningen vedrører kontrol af kontraventilens funktionsegenskaber efter  

 længere tids brug.
Kontraventilen gennemstrømmes af vand af 65 grader C i 5-7 sekunder  

 efterfulgt af et tryk på 10 plus/minus 1 bar på ventilens udløbsside i 5-7  

 sekunder.
Denne cyclus gennemføres 80.000 gangen, hvorefter det verificeres,  

 at ventilen opfylder kravene i henhold til 3.1, 3.2 og 3.3.
Prøvningens udførelse Kontraventilen monteres i en opstilling som vist på fig. 1.
Krav Kontraventilen skal efter langtidsprøvningen opfylde kravene specificeret  

 for prøvningerne 3.1, 3.2 og 3.3.
+ + + FIGUR + + + Fig. 1 Prøveopstilling for langtidsafrpøvning af kontraventilen.
KONTRAVENTILER VA/DK nr. 4 Strømningsmodstand side 1 af 2 sider Prøvning VA/DK nr. 4 - Strømningsmodstand prøvningen udføres kun for armaturer med dim. mindre eller lig 50 mm.
Antal prøveemner: 1 Armaturet monteres i en opstilling som vist på fig. 2. Kontraventiler med  

 manuel afspærringsfunktion måles i helt åben stilling.
Prøverne udføres med  

 koldt vand (5-20 grader C).
Ved målingen bestemmes en række sammenhørende værdier af vandstrømmen  

 gennem armaturet og tryktabet over det.
Prøveopstillingens tryktab delta P1,  

 bestemmes som angivet i nedenstående afsnit »Måling af  

 strømningsmodstand«.
Med fuldt åbent gennemløb foretges ialt 5 målinger af sammenhørende  

 værdier af tryktab og vandstrøm.
Afhængigt af armaturets dimension foretages  

 måling af sammenhørende vædier af tryktab og vandstrøm efter følgende skema:
Der foretages mindst 5 målinger i de anførte intervaller, idet der  

 tilstræbes en jævn fordeling i intervallerne.
For armaturdimensioner større  

 end 32 mm foretages en supplerende måling for en vandstrøm, der er større end  

 5 l/s.
 Måling af vandstrømme skal foretages med en nøjagtighed på plus/minus 3%  

 og af tryk med plus/minus 5%. På grundlag af måleresultaterne optegnes  

 armaturets karakteristik på dobbelt-logaritmisk papir, fx som vist på fig. 3.
Måling af strømningsmodstand Prøveopstilling Vandforsyningen (pos. 7 pumpe) skal kunne yde 50% mere end den største  

 vandstrøm, der kræves ved prøven.
 Prøvearmaturer monteres i en lige rørstrækning (punkteret på fig. 2).  

 Rørets diameter skal mindst være som angivet i følgende tabel:
KONTRAVENTILER VA/DK nr. 4 Strømningsmodstand Prøveopstilling side 2 af 2 sider + + + FIGUR + + + Prøvningens udførelse For at elminere tryktabet i rørstykkerne mellem målehovederne i  

 beregningerne bestemmes dette først ved at indsætte et rørstykke med længden  

 L1 plus L2 og med samme diameter som det rør, der indgår i prøveopstillingen.  

 Tryktabet delta P1, bestemmes ved mindst 5 forskellige, men vilkårligt valgte  

 vandstrømme, og de målte værdier indtegnes på et dobbelt-logaritmisk papir.
 Prøvearmaturet monteres i forsøgsopstillingen, og tryktabet delta P2  

 mellem målehovederne bestemmes ved 5 forskellige, men vilkårligt valgte  

 vandstrømme, og de målte værdier indtegnes på et dobbelt-logaritmisk papir.
+ + + FIGUR + + + Fig. 3 Kontraventil.
Strømningsmodstand og støjniveau.
KONTRAVENTILER VA/DK nr. 5 Støjmæssige forhold side 1 af 3 sider Prøvning VA/DK nr. 5 - Støjmæssige forhold (støjniveau, vandtryk og kapacitet).
 Prøvningen udføres kun for armaturer med dimension mindre eller lig 25 mm.
Antal prøveemner: 1 Alment Armaturets tilgang tilsluttes det på bilag 4 vidste prøverør ved hjælp af  

 de beskrevne overgangsstykker. prøverøret er en del af den prøveopstilling,  

 der anvendes ved måling af støj fra aftapningsarmaturer.
Metoden er beskrevet  

 i DIN 52218 teil 1, 2 og 3.
Armaturets afgang forbindes med en ca. 1,5 mm slange, der i den anden ende  

 er forsynet med en støjsvag modstand.
Slangen skal i dimension være minimum  

 25 mm.
Den støj, som forårsages af slangen og den støjsvage modstand, når  

 disse er forbundet til prøverøret og gennemstrømmes af en vandstrøm på 2,0  

 l/s ved et trykfald på 300 kPa (3 bar) må ikke være større end svarende til  

 et LAP-niveau på 10 dB(A).
Metoden tilsigter kun at bedømme den del af støjen, som overføres til  

 brugsvandssystemet og derigennem til bygningsdele og til andre rum.
For den  

 støj, som armaturet forårsager i det rum, hvori det installeres, foreligger  

 der endnu ikke en vedtaget prøvningsmetode.
 Undersøgelsen udføres som en sammenligning mellem det støjniveau, som  

 forårsages af armaturet i en specificeret prøveopstilling, og det tilsvarende  

 støjniveau i samme opstilling hidrørende fra en strandardiseret støjkilde  

 (installationsstøjnormal), idet sidstnævnte gennemstrømmes af en vandstrøm,  

 svarende til et trykfald over støjnormalen på 300 kPa (3  

 kp/kvadratcentimeter). Resultatet af en sådan undersøgelse benævnes  

 armaturets differensniveau DS, hvilket er differencen mellem støjniveauet LS  

 i dB(A) forårsaget af installtionsstøjnormalen og støjniveauet L i dB(A)  

 forårsaget af aramturet.
DS = LS - L dB(A) LS bestemmes altid ved et trykfald over støjnormalen på 300 kPa (3  

 kp/kvadratcentimeter). L kan bestemmes ved en vilkårlig vandstrøm gennem  

 armaturet.
Ved angivelse af differensniveauer DS må det derfor præciseres,  

 ved hvilken vandstrøm L er bestemt.
 Ved prøver efter nærværende prøvningsbetingelser bestemmes støjniveauet  

 som angivet ved de enkelte ventiltyper.
 Prøverne udføres med koldt vand med en maksimal temperatur på 25 grader C.
KONTRAVENTILER VA/DK nr. 5 Støjmæssige forhold side 2 af 3 sider Prøvningens udførelse 1 Prøvningen gennemføres med fuldt åbent armatur.
 2 trykket foran prøveemnet (prøverørets trykudtag) fastholdes på  

 henholdsvis 300 kPa og 600 kPa.
3 Ved hvert af disse tryktrin indstilles eftermodstanden, således at  

 vandstrømmen gennem armaturet bliver lig med den for den pågældende dimension  

 angivne vandstrøm q1 4 Når vandstrømmen er konstant og lig q1, måles differensniveauet DS,q1.
 Sammenhørende værdier af q1 og DS,q1 indtegnes på den under VA/DK nr. 6  

 omtalte afbildning, se fig. 3.
KONTRAVENTILER VA/DK nr. 5 Støjmæssige forhold side 3 af 3 sider Vejled ning for anvendelsen af armaturer i støjmæssig henseende Erfaringen viser, at et aftapningsarmaturs DS-niveau stort set er det samme i  

 bygninger som i laboratorier.
Da et aftapningsarmaturs DS-niveau er et  

 differensniveau, er det imidlertid nødvendigt at indføre et referenceniveau  

 for DS-niveauet, hvis det i praksis skal være muligt at foretage en vurdering  

 af, om et armatur vil give anledning til støjgener, når det anvendes i en  

 færdig installation.
Til bestemmelse af dette referenceniveau LSR har man  

 defineret et armaturs normalstøjniveau LAP ved følgende udtryk:
LAP = LSR - DS dB(A) LSR er her det støjniveau i dB(A), støjnormalen forårsager i nærmeste  

 nabolejlighed, når den monteres på armaturets plads og gennemstrømmes af en  

 vandstrøm svarende til et trykfald på 300 kPa (3 kp/kvadratcentimeter).  

 Defineret på denne måde er LSR afhængigt af de på målestedet værende  

 bygningsmæssige og installationsmæssige forhold.
LSR kan derfor også opfattes  

 som en størrelse, der kan karaterisere en bygning og dens tilhørende  

 installationssystem i støjmæssig henseende.
Forudsætningen for den praktiske  

 anvendelse af laboratoriemålingerne er altså kendskab til den aktuelle  

 bygnings LSR-niveau, idet det endelige krav er bestemt af  

 bygningsbestemmelserne (Bygningsreglementet). Målinger til bestemmelse af LSR  

 for forskellige bygninger er endnu ikke udført.
 I Tyskland har man imidlertid på grundlag af talrige målinger udført i  

 forskellige bygninger kunnet fastsætte en gennemsnitsværdi for LSR på 45  

 dB(A). Disse målinger er udelukkende udført med henblik på bestemmelse af  

 støjniveauet forårsaget af aftapningsarmaturer, og resultaterne kan derfor  

 ikke umiddelbart overføres til andre armaturtyper.
 Ved prøvninger efter nærværende betingelser er bestemt et  

 differensstøjniveau DS,q1 og den tilhørende vandstrøm q1. Armaturets  

 støjniveau DS ved en anden vandstrøm q kan tilnærmelsesvis bestemmes ved  

 hjælp af følgende formel:
DS,q1 . DS,q ca. lig med 60 (log q - log q1) D indsættes i dB(A) q indsættes i l/s I de fleste tilfælde vil det være af interesse at vide, om armaturet kan  

 give anledning til støjgener, når det er installeret i en bygning.  

 Erfaringsmæssigt vil der være fare for støjgener, når DS er mindre end 15  

 dB(A), når det drejer sig om aftapningsarmaturer.
Antages det samme at være  

 tilfældet for kontraventiler, har man brug for at kende den vandstrøm, der  

 giver DS = 15 dB(A). Af ovenstående formel kan q ved DS = 25 dB(A) beregnes,  

 når DS,q1 er q1er målt. q ved DS = 15 dB(A) vil nomalt være angivet i  

 VA-godkendelserne.
For kontraventiler er ovenfor angivet, hvorledes man tilnærmelsesvis kan  

 bestemme den vandstrøm (og dermed det tryktab), der giver DS = 15 dB(A),  

 svarende til LAP = 45 - DS - 30 dB(A). Gennemstrømmes armaturet af en  

 vandstrøm, der er mindre end denne, vil man, under forudsætning af normale  

 bygnings- og installationsforhold og rigtig anvendelse af armaturet, kunne  

 forvente, at armaturet ikke vil give anledning til støjgener.
Det kan dog  

 være nødvendigt at foretage en støjmåling i den færdige bygning.
KONTRAVENTILER VA/DK nr. 5 Bilag A - Støjniveau Prøve rør for armaturtilslutning ved måling af støj og kapacitet Vandtilførsel fra pumpe, højdebeholder eller lignende.
Vandstrømmen måles  

 (maks. 3% fejl på målt vandstrøm).
+ + + FIGUR + + + 0: Galvaniseret gevindrør, 25 mm, DIN 2440 1: Strømtee, 25-25-25, DIN 2950 2: Hane, 25 mm med fuldt gennemløb 3: T, 25-15-25 mm, DIN 2950 4: Galvaniseret gevindrør, 25 mm, DIN 2440 5: 90 grader lang bøjning med ind- og udvendigt gevind, DIN 2950 6: Manometerhane med udluftning 7: Udtag for trykmåling (maks. 5% fejl på målt tryk, trykmåling udføres  

 kun ved kalibrering med støjnormalen) 8: Trykmålingsniveau (trykmåling udføres kun ved kalibrering med  

 støjmormalen) På A (25 mm nippelgevind) monteres overgangsstykker passende til  

 armaturets tilgange.
Under prøvningen bestemmes sammenhørende værdier af vandstrøm og  

 støjniveau.
Det vil være nødvendigt at tilslutte en støjsvag eftermodstand på  

 prøvearmaturet (se VA/DK nr. 5 side 1).
KONTRAVENTILER VA/DK nr. 6 Trykstød Prøvning VA/DK nr. 6 - Trykstød Prøvningsmetode er under udarbejdelse.
 (* 1) For tiden er denne prøvning ikke en betingelse for godkendelse i  

 Danmark.
