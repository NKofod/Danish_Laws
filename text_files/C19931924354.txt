 Til samtlige kommuner og amtskommuner mfl.
 Hermed fremsendes:
 ./.1. Orientering om ændringer i Socialministeriets bekendtgørelse og  

 cirkulære om social pension samt supplement til orientering af 25. juni 1993  

 om lov nr. 497 af 30. juni 1993 om ændring af lov om social pension  

 (Ændringer som følge af skatteomlægning, ændret satsregulering mv.) og lov  

 nr. 496 af 30. juni 1993 om ændring af lov om social bistand (Bruttoficeret  

 kontanthjælp) mm.
 ./.2. Socialministeriets bekendtgørelse af 29. november 1993 om social  

 pension (korrektureksemplar).
 ./.3. Socialministeriets cirkulære af 29. november 1993 om social pension  

 (korrektureksemplar).
 Såvel bekendtgørelsen som cirkulæret træder i kraft den 1. januar 1994.
Karen Jespersen Leif Sondrup áááááááá&aacute  

 ;áááááááá&aacute  

 ;áááááááá&aacute  

 ;áááá  

 áááááááá&aacute  

 ;áááááááá&aacute  

 ;áááááááá&aacute  

 ;áááá á I pkt.
I er der redegjort for hovedtrækkene i de ændringer, der sker fra  

 den 1. januar 1994 i Socialministeriets bekendtgørelse og cirkulære om social  

 pension.
Til orientering vedlægges ./. korrektureksemplarer af bekendtgørelsen og cirkulæret.
I pkt.
II er der medtaget en uddybende orientering om de ændringer, der  

 sker på pensionsområdet m.v. som følge af den omlægning på skatte- og  

 pensionsområdet, der sker fra 1. januar 1994.
Socialministeriet udsendte den 25. juni 1993 til samtlige kommuner m.fl.  

 en orientering om de ændringer på pensionsområdet, der som følge af  

 skatteomlægningen, blev vedtaget af Folketinget samme dag med ikrafttræden  

 den 1. januar 1994. Pkt.
II i denne orientering supplerer orienteringen af  

 25. juni 1993.
I pkt.
III er der redegjort for kommunalbestyrelsens pligt til at  

 orientere skatteforvaltningen om tilkendelse af eller afslag på  

 førtidspension med henblik på opgørelse af de skattemæssige konsekvenser  

 heraf.
I. Ændringer i Socialministeriets bekendtgørelse og cirkulære om social pension áááááááá&aacute  

 ;áááááááá&aacute  

 ;áááááááá&aacute  

 ;áááá  

 áááááááá&aacute  

 ;áááááááá&aacute  

 ;áááááááá&aacute  

 ;áááá á A.
Bekendtgørelsen Vedlagte bekendtgørelse er en sammenskrivning af Socialministeriets  

 bekendtgørelse nr. 511 af 4. juli 1990 om social pension og Socialstyrelsens  

 bekendtgørelse nr. 558 af 30. juli 1990 om ansøgning og udbetaling af social  

 pension og ophæver disse to bekendtgørelser.
Udover ændringer i opgørelsen af  

 beregningsgrundlaget for varmetillæg, jf. kap. 7, ændring i opgørelse af  

 indtægtsgrundlag i forbindelse med tilkendelse af behovsbestemt  

 førtidspension, jf. § 20, og ændring i opgørelse af indtægt ved personligt  

 arbejde for folkepensionister, jf. § 24, er der ikke sket indholdsmæssige  

 ændringer.
Den nye bekendtgørelse træder i kraft den 1. januar 1994, dog kan  

 kommunalbestyrelsen vælge at lade bekendtgørelsens kap. 7 om personligt  

 tillæg til varmeudgifter træde i kraft for den enkelte pensionist, når der i  

 løbet af og senest ved udgangen af 1994 foreligger en ny årlig dokumenteret  

 udgift til varme.
Kommunalbestyrelsen skal afslutte varmeregnskabsåret og  

 efterregulere varmetillæg efter de indtil dette tidspunkt gældende regler,  

 før der beregnes og udbetales varmetillæg efter de nye regler.
Beløbene nævnt  

 i kap. 7 træder i kraft den 1. januar 1994.
 1. Ændringer i opgørelsen af beregningsgrundlaget for  

 varmetillæg.
I bekendtgørelsen er der fastsat nye regler om opgørelse af  

 beregningsgrundlaget for varmetillæg i medfør af pensionslovens § 17, stk. 2,  

 2. pkt.
Overgangsordningen for varmetillæg er opretholdt, jf.  

 bekendtgørelsens § 38.
 De nye regler om varmetillæg er fastsat på grundlag af de hidtil indvundne  

 erfaringer med tildeling af varmetillæg efter de generelle regler og  

 erfaringerne fra frikommuneforsøgene i Faaborg og Herlev kommuner.
 De væsentligste ændringer er, at varmetillæg skal beregnes på grundlag af  

 et gennemsnit af tidligere års forbrug, og at der ikke skal ske  

 efterregulering, når der foreligger et endeligt varmeregnskab.
Beregningsgrundlaget for varmetillæg svarer, jf. dog maksimumgrænsen, til  

 gennemsnittet af udgifterne af de sidste 3 års dokumenterede udgifter til  

 opvarmning for den benyttede bolig.
Foreligger disse oplysninger ikke - fx  

 fordi pensionisten ikke har haft boligen så længe - udgør  

 beregningsgrundlaget henholdsvis gennemsnittet af de seneste to års eller det  

 seneste års dokumenterede udgifter til opvarmning.
Foreligger der ikke en  

 dokumenteret årlig opvarmningsudgift, fastsættes beregningsgrundlaget på  

 grundlag af den forventede årlige udgift, jf. § 33 i bekendtgørelsen.
Hvis  

 beregningsgrundlaget ikke er fastsat på grundlag af gennemsnittet af tre års  

 opvarmningsudgifter, skal der fastsættes et nyt beregningsgrundlag, når der  

 foreligger en ny årlig dokumenteret udgift, jf. § 36, stk. 1, 3. pkt.
Se  

 endvidere om ændringer i opvarmningsudgiften nedenfor.
Der er fortsat et loft for beregningsgrundlaget - pr. 1. januar 1994  

 12.100 kr. - dog kan denne beløbsgrænse efter de nye regler hæves med 4.000  

 kr. for hver voksen person ud over 2 personer i husstanden, jf.  

 bekendtgørelsens § 33, stk. 3. Beregningsgrundlaget kan kun hæves, hvis  

 opvarmningsudgiften overstiger 12.100 kr.
Hvis eksempelvis 4 enlige  

 pensionister over 18 år bor sammen, og opvarmningsudgifterne udgør 25.000 kr.  

 årligt, fastsættes beregningsgrundlaget til 20.100 kr.
Hver pensionist får  

 herefter beregnet varmetillæg efter et beregningsgrundlag på 5.025 kr.
Et fastsat varmetillæg udbetales, indtil der sker væsentlige ændringer i  

 opvarmningsudgiften eller andre ændringer, der er nævnt i § 36, stk. 1. Ved  

 væsentlige ændringer i opvarmningsudgiften forstås, at gennemsnittet af den  

 aktuelle udgift til varme og de to foregående års opvarmningsudgifter afviger  

 med 10 % eller mere fra det beregningsgrundlag, der anvendes iht. § 31.  

 Herefter fastsættes et nyt varmetillæg på baggrund af det nye  

 beregningsgrundlag.
Dette varmetillæg udbetales, indtil der igen sker  

 væsentlige ændringer i opvarmningsudgiften eller andre ændringer iht. § 36,  

 stk. 1.
 Undtagelsesvis, jf. § 36, stk.3, skal varmetillægget omregnes, hvis den  

 aktuelle årlige opvarmningsudgift overstiger det benyttede beregningsgrundlag  

 efter § 31 med 10 pct. eller mere, selv om der ikke er tale om væsentlige  

 ændringer, jf. § 36, stk. 1. Omregningen sker kun for det pågældende år og  

 foretages på grundlag af den aktuelle årlige opvarmningsudgift, jf. § 36,  

 stk. 3. Varmetillægget vil herefter igen blive fastsat efter  

 beregningsgrundlaget i § 31.
 De beløb, der er nævnt i kap. 7, er gældende fra den 1. januar 1994 og  

 reguleres første gang den 1. januar 1995, jf. § 37.
 Petroleumstillæg efter lovens § 17, stk. 4, fastsættes på grundlag af det  

 gennemsnitlige dokumenterede forbrug af petroleum de sidste tre år.  

 Foreligger dette ikke, fastsættes petroleumstillægget efter gennemsnittet af  

 de seneste årlige forbrug eller efter det forventede årlige forbrug.  

 Omregningsreglen i § 36, stk. 3, finder ikke anvendelse for petroleumstillæg.
 2. Ændring i opgørelse af indtægtsgrundlag ved  

 tilkendelse af behovsbestemt førtidspension, bekendtgørelsens § 20.
Som en konsekvens af, at der med virkning fra 1. januar 1994 indføres  

 forenklede regler om opgørelse af indtægtsgrundlag efter pensionslovens § 28,  

 stk. 1, jf.
II, pkt. 1, således at der i indtægtsgrundlaget efter § 28, stk.  

 1, i stedet for et beregnet formueafkast medregnes aktieindkomst, jf.  

 personskattelovens § 8a, stk. 2, indgår der fra dette tidspunkt, heller ikke  

 et beregnet formueafkast ved opgørelse af forsørgelsesgrundlaget efter  

 Socialministeriets bekendtgørelse om social pension.
 3. Opgørelse af indtægten ved personligt arbejde mv.,  

 bekendtgørelsens § 24.
 Indtægt ved personligt arbejde efter lovens § 27, stk. 1, omfatter  

 lønindtægt eller indtægt, der midlertidigt træder i stedet herfor samt  

 indtægt fra egen virksomhed, i hvis drift den pågældende tager aktivt del,  

 hvis disse indtægter indgår i den personlige indkomst efter  

 personskattelovens § 3, stk. 1.
 Efter de gældende regler fratrækkes ved opgørelse af indtægten ved  

 personligt arbejde fra egen virksomhed for personer uden for  

 virksomhedsordningen dels formueafkast af virksomhedens nettoværdi, beregnet  

 som for selvstændige omfattet af virksomhedsordningen, dels udgifter, der er  

 anvendt til at erhverve, sikre og vedligeholde indtægten mv. efter  

 personskattelovens § 3, stk. 2, bortset fra udgifterne efter  

 personskattelovens § 3, stk. 2, nr. 3.
 Med virkning fra og med indkomståret 1993 blev der efter  

 virksomhedsskatteloven etableret en alternativ og mere enkel ordning -  

 kapitalafkastordningen - hvorefter det beregnede afkast af virksomhedens  

 aktiver fragår i skatteyderens personlige indkomst og i stedet tillægges  

 kapitalindkomsten.
Som en konsekvens heraf er § 24, stk. 2, i bekendtgørelsen forenklet.
Med  

 virkning fra 1. januar 1994 skal der særskilt for personer uden for  

 virksomhedsordningen - det vil sige personer, der alene er omfattet af  

 personskatteloven, eller personer omfattet af kapitalafkastordningen - ved  

 opgørelsen af indtægten ved personligt arbejde fra egen virksomhed alene  

 fratrækkes de udgifter, der er anvendt til at erhverve, sikre og vedligeholde  

 indtægten mv., som nævnt i personskattelovens § 3, stk. 2, bortset fra  

 udgifterne efter denne bestemmelses nr. 3.
B. Ændringer i cirkulære om social pension Det vedlagte cirkulære erstatter med virkning fra den 1. januar 1994  

 Socialministeriets cirkulære nr. 201 af 10. december 1991.
 1. I cirkulærets § 12, stk. 1, er det præciseret, at  

 kommunalbestyrelsen skal underrette Direktoratet for  

 Arbejdsløshedsforsikringen i umiddelbar tilknytning til såvel ansøgningen som  

 afgørelsen om førtidspension, når pågældende er medlem af en  

 arbejdsløshedskasse.
 2. Som følge af ophævelsen af reglerne om  

 samordningsfradrag for tjenestemandspension er cirkulærets § 12, stk. 2 og 3,  

 ændret, da den myndighed, der anviser en tjenestemandspension, ikke længere  

 har brug for at få oplysninger om udbetaling af erhvervsudygtighedsbeløb.
 Herudover er der foretaget redaktionelle ændringer i cirkulæret.
II.
Uddybende orientering om ændringer i pensionsloven m.v. som følge af  

 omlægningen på skatte- og pensionsområdet fra den 1. januar 1994.
 1. Opgørelse af indtægtsgrundlag efter pensionslovens  

 § 28.
 Reglerne om opgørelse af indtægtsgrundlaget for beregning af pension  

 forenkles således, at reglerne om beregning af fiktivt formueafkast ophæves.  

 I stedet medregnes aktieindkomster, der beskattes efter personskattelovens §  

 8a, stk. 2. Efter denne bestemmelse beskattes aktieindkomst, der overstiger  

 et grundbeløb, der pr. 1. januar 1994 udgør 32.700 kr.
Aktieindkomst, der beskattes efter personskattelovens § 8a, stk. 2, og som  

 dermed indgår i indtægtsgrundlaget, kan medføre ændringer i  

 indtægtsgrundlaget, der kan begrunde omregning af pensionen.
Omregning sker  

 efter de principper, der er beskrevet i pkt. 153 - 161 i Socialstyrelsens  

 vejledning om social pension.
 2. Opgørelsesperiode, skatteregler, regulering af  

 indtægtsgrundlag til aktuelt niveau samt satsregulering, jf. pensionslovens  

 §§ 27 og 28.
 Indtægtsgrundlaget for beregning af pension opgøres normalt på grundlag af  

 indkomsten for det senest afsluttede indkomstår med anvendelse af de  

 skatteregler, der gælder for det pågældende indkomstår.
 For 1994 og 1995 anvendes imidlertid de skatteregler og regler for  

 opgørelse af indtægtsgrundlaget, der er gældende henholdsvis pr. 1. januar  

 1994 og 1. januar 1995. Fra og med 1996 opgøres indtægtsgrundlaget som hidtil  

 på baggrund af de skatteregler, der gælder for det indkomstår, der normalt  

 ville være lagt til grund ved opgørelsen af indtægtsgrundlaget, det vil sige,  

 at de skatteregler, der gælder for 1994, lægges til grund ved opgørelsen af  

 indtægtsgrundlaget for 1996.
Ved opgørelsen af indtægtsgrundlaget for 1994 anvendes således som hidtil  

 de indkomster mv., der indgår i den skattemæssige indkomstopgørelse for 1992.  

 Efter de skatteregler og regler for opgørelse af indtægtsgrundlag, der er  

 gældende pr. 1. januar 1994, fratrækkes et arbejdsmarkedsbidrag på 5 pct. i  

 indkomsten.
Dette arbejdsmarkedsbidrag fradrages derfor i indkomsten for 1992  

 på samme måde, som det bliver fratrukket i 1994-indkomsten.
Herefter  

 opreguleres indtægtsgrundlaget med de satsreguleringsprocenter, der er  

 gældende i indkomståret og det følgende år.
For 1995 opgøres indtægtsgrundlaget efter samme princip, på basis af den  

 skattemæssige indkomstopgørelse for 1993, dog fradrages et  

 arbejdsmarkedsbidrag på 6 pct.
Fra og med 1996 vil der i den skattemæssige  

 indkomstopgørelse være taget højde for arbejdsmarkedsbidraget.  

 Indtægtsgrundlaget opgøres derfor fra dette tidspunkt som hidtil på baggrund  

 af den skattemæssige indkomstopgørelse for 1994, opreguleret med  

 satsreguleringsprocenten for indkomståret og det følgende år.
 3. Særligt pensionstillæg/pensionstillæg til reelt  

 enlige pensionister.
 Særligt pensionstillæg indtægtsreguleres ikke og fastsættes heller ikke på  

 grundlag af bopælsår efter reglerne i pensionslovens §§ 5 og 6. Tillægget  

 udbetales månedsvis forud sammen med de øvrige pensionsydelser.
 Personer, der er bosat i udlandet, og som er omfattet af Den nordiske  

 Konvention eller af EF-forordning nr. 1408/71 om social sikring m.v., har ret  

 til særligt pensionstillæg forudsat, at betingelserne herfor i øvrigt er  

 opfyldt.
Reelt enlige personer, der er fyldt 67 år, og som opfylder betingelserne  

 for at kunne modtage folkepension, har ret til særligt pensionstillæg.
Det er  

 således som udgangspunkt en betingelse for at have ret til særligt  

 pensionstillæg, at man er dansk statsborger, har bopæl her i landet, og at  

 man har haft bopæl her i landet i mindst 3 år.
Det særlige pensionstillæg udbetales til personer, der opfylder  

 betingelserne for at modtage folkepension, uanset om folkepensionen er  

 bortreguleret på grund af indtægter ud over pensionen.
Førtidspensionister  

 har derimod ikke ret til særligt pensionstillæg, hvis pensionen er  

 bortreguleret p.g.a. indtægter eller er gjort hvilende.
Særligt pensionstillæg/pensionstillæg til reelt enlige pensionister  

 bortfalder, hvis pensionisten indgår ægteskab eller indleder et  

 samlivsforhold.
Tillægget bortfalder fra den førstkommende første i måneden  

 efter, at pensionisten ikke længere kan anses som reelt enlig.
Hvis en pensionist, der er gift med en pensionist, optages i institution,  

 anses samlivet for ophævet.
Pensionen omregnes for begge ægtefæller til  

 beløbet for reelt enlige fra det tidspunkt, der gælder for den pågældende  

 institution.
Særligt pensionstillæg udbetales ikke til pensionister, som er optaget i  

 institution, hvor pensionen er nedsat eller inddraget.
Der henvises til pkt.  

 6 om udbetaling af kompensationsbeløb til pensionister optaget i  

 institutioner, hvor der udbetales beløb til personlige fornødenheder  

 (»lommepenge«).
Ved udskrivning fra institutioner nævnt i pensionslovens § 46 ophører  

 nedsættelsen eller inddragelsen af pensionen med virkning fra  

 udskrivningstidspunktet.
For gifte pensionister, der har ret til det særlige  

 pensionstillæg til reelt enlige p.g.a. af samlivsophævelse i forbindelse med  

 optagelse på institution, bortfalder det særlige pensionstillæg dog fra den  

 førstkommende første i måneden efter udskrivningen.
Der er ikke sket ændringer i reglerne om udbetaling af  

 efterlevelsespension efter pensionslovens § 48. Den efterlevende ægtefælle  

 har således ret til ægtefællernes sammenlagte pension i 3 måneder fra  

 udgangen af den måned, hvori dødsfaldet fandt sted.
Efter denne periode  

 udbetales pensionen som til en reelt enlig pensionist.
 4. Tillæg efter § 72 b til reelt enlige personer, der  

 modtager invaliditetsydelse samt bistands- eller plejetillæg.
Tillæg efter pensionslovens § 72 b udbetales til personer, der med  

 udgangen af december 1993 er reelt enlige.
Tillægget bortfalder for personer,  

 der tilkendes førtidspension, eller som ikke længere er reelt enlige.
 Reelt enlige personer, der får tilkendt invaliditetsydelse og/eller  

 bistands- eller plejetillæg med tilbagevirkende kraft fra den 1. december  

 1993 eller et tidligere tidspunkt, har ret til tillæg efter § 72 b.
Tillægget indtægtsreguleres ikke, men reguleres og fastsættes i øvrigt som  

 andre pensionsydelser.
Tillægget udbetales månedsvis forud sammen med de  

 øvrige pensionsydelser.
 5. Tillæg efter § 72 c til reelt enlige pensionister,  

 der bor i kommuner, hvor kommune-, amts- og kirkeskatteprocenten udgør mindst  

 31,8 pct.
 Udgør de sammenlagte skatteprocenter i den kommune, hvori pensionisten bor  

 den 1. januar mindst 31,8 pct., er pågældende berettiget til tillæg efter  

 pensionslovens § 72 c.
Tillægget udbetales den 1. januar som engangsbeløb til pensionister, der i  

 øvrigt får udbetalt pension på dette tidspunkt.
Personer, der får tillagt  

 pension med tilbagevirkende fra den 1. januar eller tidligere har dog også  

 ret til dette tillæg, hvis de øvrige betingelser herfor er opfyldt.
 6. Kompensationsbeløb til pensionister, som er optaget  

 i institution efter bistandslovens § 79 eller § 112, hvor der udbetales beløb  

 til personlige fornødenheder (»lommepenge«).
Til pensionister, som er optaget i institution efter bistandslovens § 79  

 eller § 112, hvor der udbetales beløb til personlige fornødenheder  

 (»lommepenge«), udbetales i indkomståret 1994 et  

 kompensationsbeløb.
Beløbet udbetales kun til pensionister, der har indtægter  

 ud over den sociale pension, og som ellers fra den 1. januar 1994 ville få et  

 tab som følge af ophævelsen af det forhøjede personfradrag efter  

 personskatteloven.
Kompensationsbeløbet skal alene kompensere et tab som følge af ændringen i  

 personfradragsreglerne - og kan højst udgøre et beløb svarende til forskellen  

 mellem den skattemæssige værdi af det forhøjede personfradrag til  

 pensionister i 1993 og personfradraget i 1994 til fuldt skattepligtige  

 personer.
Beløbet udbetales månedsvis sammen med beløbet til personlige  

 fornødenheder.
Som udgangspunkt for beregningen af kompensationsbeløbet anvendes den  

 seneste skattemæssige opgørelse eller, hvis pensionistens indtægtsforhold er  

 ændret, den forventede indtægt i 1994. Indtægten efter skat beregnes derefter  

 med anvendelse af henholdsvis 1993-personfradraget og 1994-personfradraget og  

 med de skatteprocenter, der er gældende i den pågældende kommune for disse  

 år.
En evt. difference udbetales som kompensationsbeløb inden for den  

 fastsatte maksimumsgrænse.
For nye beboere anvendes den forventede indtægt i 1994. Herefter beregnes  

 kompensationsbeløbet på samme måde med anvendelse af henholdsvis  

 1993-personfradraget og 1994-personfradraget.
Kompensationsbeløbet udbetales  

 med et månedligt beløb fra det tidspunkt, hvor pensionen nedsættes.
Ved  

 indflytning i løbet af året opregnes pensionistens indtægter og  

 skattebetaling til helårsbasis inden kompensationsbeløbet beregnes.  

 Udbetaling af kompensationsbeløbet ophører, hvis pensionisten udskrives fra  

 institutionen.
Kompensationsbeløbet medregnes ikke ved opgørelsen af den skattepligtige  

 indkomst.
Kommunernes og amternes udgifter til kompensationsbeløb refunderes  

 fuldt ud af staten.
Kompensationsbeløbet medregnes i øvrigt i pensionistens  

 indtægter i forbindelse med beregning af opholdsbetaling, jf. bistandslovens  

 § 84, stk. 1, 5. pkt.
Efter aftale med Indenrigsministeriet konteres udgifterne til  

 kompensationsbeløb under funktion 8.52 - Anden gæld, på den kommunale  

 kontoplan.
Udgifterne konteres på grupperingerne 01, 03 eller 05 afhængigt af  

 hvilken pension, den pågældende pensionist får udbetalt.
 Regeringen forventes inden årets udgang at fremlægge lovforslag med  

 henblik på at sikre, at kompensationsbeløbet kan udbetales i 1994 til  

 pensionister, der er optaget i institutioner efter bistandslovens § § 96 og §  

 105, og som får pensionen inddraget eller nedsat.
 7. Samspil mellem bruttoficeret kontanthjælp og social  

 pension.
Med virkning fra 1. januar 1994 er der gennemført en bruttoficering af  

 kontanthjælpen, således at kontanthjælp ydet efter bistandslovens § 37 bliver  

 en skattepligtig ydelse.
Hermed vil udbetalt kontanthjælp indgå i den  

 personlige indkomst og dermed påvirke indtægtsgrundlaget i forbindelse med  

 beregning af social pension.
 De nye kontanthjælpsregler får betydning for pensionsberegningen, når der  

 er udbetalt kontanthjælp for en periode, hvori der efterfølgende tilkendes  

 social pension, og ved beregning af pension til en person, der er gift med en  

 kontanthjælpsmodtager.
 1. Opgørelse af pensionsefterbetaling, som udbetales  

 for en periode, hvori der også er udbetalt kontanthjælp.
 Ved tilkendelse af førtidspension med tilbagevirkende kraft fratrækkes  

 kontanthjælp, der er udbetalt for en periode, hvori der samtidig er ret til  

 social pension, som hidtil.
Ved opgørelsen af pensionsefterbetalingen for en person, der har modtaget  

 kontanthjælp i efterbetalingsperioden, fradrages den udbetalte kontanthjælp i  

 den personlige indkomst og dermed i indtægtsgrundlaget.
Herefter beregnes  

 pensionen, og den udbetalte kontanthjælp fratrækkes som hidtil i  

 pensionsefterbetalingen.
 2. Opgørelse af indtægtsgrundlag ved beregning af  

 pensionstillæg m.v. til en person, der er gift med en kontanthjælpsmodtager  

 og beregning af kontanthjælpen.
Beregning af pensionstillæg m.v. for en person, der er gift med en  

 kontanthjælpsmodtager, forudsætter, at familiens indtægtsgrundlag, herunder  

 kontanthjælpen, er kendt.
Tilsvarende forudsætter også  

 kontanthjælpsberegningen, at pensionsindtægten er kendt.
 Pensionsberegningen sker derfor efter følgende princip:
Familien tillægges kontanthjælp beregnet efter bistandslovens § 37, stk.  

 2, dvs. enten 50 eller 80 pct. af dagpengebeløbet (afhængigt af om der er  

 børn eller ej) til hver af ægtefællerne.
Derefter beregnes den sociale  

 pension på basis af et indtægtsgrundlag, hvori alene den tillagte  

 kontanthjælp til den anden ægtefælle indgår.
 Den beregnede pension fradrages derefter i den tillagte kontanthjælp, før  

 denne udbetales.
III.
Om kommunalbestyrelsens pligt til at orientere skatteforvaltningen om  

 tilkendelse af eller afslag på førtidspension med henblik på opgørelse af de  

 skattemæssige konsekvenser heraf.
1. Fra 1. januar 1994 er personfradragets størrelse  

 ens for alle skatteydere over 18 år, og både pensionsydelser og kontanthjælp  

 er bruttoficerede, dvs. skattepligtige.
Det betyder, at de skattemæssige  

 konsekvenser af tilkendelse af eller afslag på førtidspension bliver mindre  

 end efter de gældende regler.
 Som følge af problemer med såvel restskat som overskydende skat i  

 forbindelse med både tilkendelse af og afslag på førtidspension har Told- og  

 Skattestyrelsen udsendt en meddelelse herom i Told- og Skattestyrelsens  

 elektroniske lysavis den 25. juni 1993 til de kommunale og statslige  

 skattemyndigheder samt en meddelelse i TOLD*SKAT Nyt 1993, nr. 14. Endvidere  

 vil meddelelsen fremgå af Ligningsvejledningen for 1993.
 Socialministeriet kan generelt henvise til meddelelsen fra TOLD*SKAT.
Der henvises i øvrigt til pkt. 148 i Socialstyrelsens vejledning af 29.  

 oktober 1990 om social pension og pkt. 6 i Socialministeriets vejledning af  

 12. november 1991 om omlægninger af regler om tilkendelse af førtidspension,  

 refusionssatser og ankestrukturen på det sociale område.
Det fremgår heraf  

 bl.a., at kommunalbestyrelsen i forbindelse med en ansøgning om  

 førtidspension bør henlede ansøgerens opmærksomhed på de skattemæssige  

 problemer i forbindelse med tilkendelse af og afslag på social pension, og  

 eventuelt henvise til skatteforvaltningen med henblik på nærmere orientering.
 2. Situationer, hvori der er udbetalt forskud på  

 pension, men hvor der gives afslag på førtidspension og situationer, hvori  

 der er udbetalt kontanthjælp fra ansøgningen, og hvor førtidspension  

 tilkendes med tilbagevirkende kraft m.v.
Kommunalbestyrelsen bør i hvert enkelt tilfælde straks orientere  

 skatteforvaltningen i ansøgerens bopælskommune om et pensionsafslag og en  

 pensionstilkendelse.
Med henblik på ændring af forskudsregistreringen for det  

 indeværende år samt evt. genoptagelse af skatteansættelsen for tidligere  

 indkomstår, hvori der er udbetalt forskud på pension, skal der sammen med  

 orienteringen foreligge en opgørelse for hvert indkomstår, hvoraf det  

 fremgår, om der er sket omkontering, og hvordan denne er sket.
 Underretning af skattemyndigheden om pensionstilkendelse skal også ske i  

 tilfælde, hvor pensionisten ikke har fået udbetalt en offentlig ydelse under  

 sagens behandling.
 3. Restskat/overskydende skat.
