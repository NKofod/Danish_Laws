 I tilslutning til udenrigsministeriets bekendtgørelse nr. 15 af 13.  

 februar 1970, Lovtidende C, bringes det herved til almindelig kundskab, at  

 nedennævnte lande, der tidligere har ratificeret eller tiltrådt nævnte  

 konvention har meddelt følgende:
Amerikas forenede Stater United States Marshals vil opkræve et standardbeløb på US dollars 15,- for  

 deres forkyndelser ifølge konventionen.
Enhver anmodning om forkyndelse bør  

 derfor vedlægges en international betalingsordre (check), betalbar til  

 »Treasurer of the United States« på dette beløb.
United States Marshals har kun mulighed for at forkynde over for personer,  

 der fysisk er til stede inden for deres jurisdiktion.
Det vil derfor ikke  

 være muligt at foretage forkyndelser for amerikanske statsborgere, som på  

 grund af tjeneste i USA's væbnede styrker, i offentlig tjeneste eller i anden  

 egenskab, midlertidigt opholder sig uden for landet.
Den forenede arabiske Republik Justitsministeriet i Kairo er udpeget som central myndighed i  

 konventionens forstand.
Det forenede Kongerige Storbritannien og Nordirland Ved note af 14. maj 1970 har den britiske ambassadør i Haag meddelt den  

 nederlandske regering, at konventionen er anvendelig i Hong Kong.
I denne  

 forbindelse afgaves følgende meddelelser:
 a. »The Colonial Secretary of Hong Kong« er i overensstemmelse  

 med artikel 18 i konventionen udpeget som den myndighed, der efter artikel 2  

 i konventionen er kompetent til at modtage anmodninger om forkyndelse.
 b. » The Registrar of the Supreme Court of Hong Kong« er  

 kompetent til at afgive erklæring i henhold til artikel 6 om, at forkyndelse  

 er foretaget.
 c. »The Registrar of the Supreme Court of Hong Kong« er udpeget  

 til modtagende myndighed for dokumenter, der fremsendes ad konsulær vej i  

 henhold til artikel 9.
d.
Med henvisning til bestemmelserne i konventionens artikel 10, litra b)  

 og c) meddeles, at anmodning om forkyndelse af retslige dokumenter ad  

 officielle kanaler kun vil blive modtaget i Hong Kong af den centrale eller  

 de supplerende myndigheder og kun fra judicielle, konsulære eller  

 diplomatiske embedsmænd i de øvrige kontraherende stater.
e.
Det forenede Kongeriges anerkendelse af bestemmelserne i konventionens  

 artikel 15, stk. 2, gælder også for Hong Kong.
De ovennævnte udpegede myndigheder vil forlange, at ethvert dokument, der fremsendes til forkyndelse efter bestemmelserne i denne konvention, fremsendes i to eksemplarer, og at dokumenterne i medfør af konventionens artikel 5, stk. 3, skal være affattet på eller oversat til engelsk.
 Konventionen træder i kraft for Hong Kongs vedkommende den 19. juli 1970.
 Ved note af 15. maj 1970 har den britiske ambassadør i Haag endvidere  

 meddelt, at konventionen finder anvendelse i følgende territorier fra den 19.  

 juli 1970 at regne:
 I forbindelse med denne meddelelse afgaves følgende erklæring:
a.
Den ud for hvert af de forannævnte territorier anførte myndighed er  

 udpeget som kompetent til at modtage anmodning i henhold til konventionens  

 artikel 2.
b.
Samme myndighed er kompetent i henhold til artikel 6 i konventionen til  

 at afgive erklæringer om forkyndelse.
c.
I overensstemmelse med artikel 9 skal den samme myndighed modtage  

 dokumenter fremsendt ad konsulær vej.
d.
Med henvisning til konventionens bestemmelser i artikel 10, litra b) og  

 c) meddeles, at anmodning om forkydelse ad officielle kanaler kun vil blive  

 modtaget i de ovenanførte territorier af den centrale myndighed og kun fra  

 judicielle, konsulære eller diplomatiske embedsmænd i de øvrige kontraherende  

 stater.
e.
Det forenede Kongeriges anerkendelse af bestemmelserne i konventionens  

 artikel 15, stk. 2, gælder også for de ovenanførte territorier.
 De ovenanførte centrale myndigheder vil forlange, at ethvert dokument, der  

 fremsendes til forkyndelse efter bestemmelserne i denne konvention,  

 fremsendes i to eksemplarer, og at dokumenterne i medfør af konventionens  

 artikel 5, stk. 3, skal være affattet på eller oversat til engelsk.
 Endvidere har nedennævnte lande med virkning fra de anførte datoer  

 tiltrådt eller ratificeret konventionen:
Botswana............. 1. september 1969 Barbados ............ 1. oktober 1969 Finland ............. 10. november 1969 Japan ............... 27. juli 1970 Belgien ............. 18. januar 1971.
 I forbindelse med tiltrædelsen har de nævnte landes regeringer afgivet  

 erklæringer som følger:
Botswana I henhold til konventionens artikel 2 udpeges udenrigsministeriet som  

 central myndighed.
I henhold til konventionens artikel 6 udpeges »The  

 Registrar of the High Court«.
I henhold til konventionens artikel 9  

 udpeges udenrigsministeriet.
 Botswanas regering modsætter sig forkyndelse på de i artikel 10, litra b)  

 og c) angivne måder.
 I henhold til artikel 15 kan en dommer afsige dom, hvis alle de i stk. 2 i  

 denne artikel fastsatte betingelser er opfyldt.
 Alle dokumenter må fremsendes i 2 eksemplarer på engelsk eller med engelsk  

 oversættelse.
Barbados »The Registrar of the Supreme Court of Barbados« er udpeget som  

 central myndighed, jfr. konventionens artikel 2 og artikel 18.
Finland Se udenrigsministeriets bekendtgørelse nr. 15 af 13. februar 1970,  

 Lovtidende C.
Japan 1. Udenrigsministeriet er udpeget som central  

 myndighed til at modtage anmodninger om forkyndelse fra andre kontraherende  

 stater i henhold til konventionens artikel 2, stk. 1.
 2. Den japanske underret, der har foranlediget  

 forkyndelsen iværksat, er udpeget som kompetent myndighed til i henhold til  

 artikel 6, stk. 1, at udfærdige en erklæring i overensstemmelse med den  

 model, der er optaget som bilag til konventionen.
 3. Udenrigsministeriet er udpeget som kompetent  

 myndighed til at modtage dokumenter fremsendt ad konsulær vej i henhold til  

 artikel 9, stk. 1.
 4. Den japanske regering modsætter sig de i  

 konventionens artikel 10, litra b) og c) nævnte forkyndelsesmåder.
 5. Japanske domstole kan afsige dom, hvis alle de i  

 artikel 15, stk. 2, angivne betingelser er opfyldt.
Belgien 1. I overensstemmelse med konventionens artikel 2,  

 stk. 1, er justitsministeriet, »Administration de la Legislation«,  

 Place Poelaert, 4, 1000 Bruxelles, udpeget som central myndighed.
 2. Justitsministeriet er ligeledes udpeget som  

 kompetent myndighed til at modtage dokumenter fremsendt ad konsulær vej i  

 henhold til artikel 9, stk. 1.
 3. Den belgiske regering modsætter sig forkyndelse på  

 belgisk territorium på den i artikel 8, stk. 1, angivne måde.
 4. Den belgiske regering vil benytte de i artikel 15,  

 stk. 2, indeholdte bestemmelser.
 5. De i artikel 16 nævnte anmodninger må fremsættes  

 inden et år fra dommens afsigelse at regne.
 6. Den belgiske regering finder at burde gøre  

 opmærksom på, at enhver forkyndelse i henhold til artikel 5, stk. 1, litra a)  

 eller b) finder sted ved stævningsmand, således at de dermed forbundne  

 omkostninger skal refunderes i overensstemmelse med konventionens artikel 12.
 Udenrigsministeriet, den 6. maj 1971.
 F.M.
 Paul Fischer.
