Fremsat den 14. april 1999 af socialministeren  

 (Karen Jespersen) Forslag til Lov om ændring af lov om dagpenge ved  

 sygdom eller fødsel (Ophævelse af sondringen mellem offentlige og private  

 arbejdsgivere m.v.) § 1 I lov om dagpenge ved sygdom eller fødsel, jf.  

 lovbekendtgørelse nr. 632 af 22. juli 1997, som ændret ved  

 § 5 i lov nr. 803 af 24. oktober 1997, § 32 i lov nr. 980 af 17.  

 december 1997, § 5 i lov nr. 468 af 1. juli 1998 og § 1 i lov nr.  

 1039 af 23. december 1998, foretages følgende ændringer:
 1. § 1, stk. 2, affattes således:
» 1)	arbejdsgiveren til ansatte ved sygefravær i 2 uger fra 1. hele  

 fraværsdag, 2)	arbejdsgiveren til ansatte ved fravær på grund af  

 forebyggende graviditetsundersøgelser og 3)	kommunen i øvrige tilfælde.«.
 2. § 1, stk. 3, affattes således:
» 3. § 1, stk. 4, ophæves.
 4. § 3, stk. 4, ophæves.
 5. I § 8, stk. 5, udgår: »privat«.
 6. I § 9 indsættes efter stk. 3 som nyt  

 stykke:
» Stk. 4-6 bliver herefter stk. 5-7.
 7. § 24, stk. 3, ophæves.
 Stk. 4 bliver herefter stk. 3.
 8. § 25, stk. 1-3, ophæves, og i stedet  

 indsættes:
» Stk. 4 bliver herefter stk. 2.
 9. I § 27 indsættes som stk. 2:
» 10. § 30, stk. 1, affattes således:
» 11. I § 30 b, stk. 1, ændres »de i § 1, stk. 2, nr. 1 og 2, omtalte private og  

 offentlige arbejdsgivere« til: »arbejdsgiveren «.
 12. I § 30 b, stk. 2, udgår: »de i stk. 1 nævnte«.
 13. I § 30 c, stk. 3, udgår: »private«.
§ 2 Stk. 1. Loven træder i kraft den 1. januar 2000 og  

 har virkning for sygdomstilfælde, der indtræder den 1. januar  

 2000 eller senere, jf. dog stk. 2.
 Stk. 2. § 1, nr. 6, træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Lovforslagets indhold Som et led i den del af aftalen om finansloven for 1999,  

 der drejer sig om at fremme et rummeligt arbejdsmarked, foreslås det  

 fra og med år 2000 at ændre sygedagpengelovens regler om betaling  

 af sygedagpenge for offentlige arbejdsgivere.
 Det foreslås at ophæve sondringen mellem  

 offentlige og private arbejdsgivere, således at alle arbejdsgivere,  

 uanset om de er offentlige eller private, afholder udgiften til sygedagpenge  

 i de første 2 uger af den ansattes sygefravær.
 Formålet med forslaget er bl.a. i højere grad  

 at tilskynde offentlige arbejdsgivere til at fastholde medarbejdere, der  

 bliver langvarigt syge, og at skabe en større ligestilling mellem  

 offentlige og private arbejdsgivere, fx i forbindelse med udliciteringer,  

 udbud m.v.
Efter gældende lovgivning er en privat arbejdsgiver  

 forpligtet til at afholde udgiften til sygedagpenge i de første to  

 uger af den ansattes sygdom.
Efter dette tidspunkt udbetales dagpengene af  

 kommunen, og refunderes fuldt ud af staten til og med 8. uge efter den  

 ansattes 1. hele fraværsdag.
Efter 8. uge afholdes udgifterne af stat  

 og kommune fordelt med 50 pct. til hver.
 En offentlig arbejdsgiver er derimod forpligtet til at  

 afholde udgiften til sygedagpenge til den ansatte fra 1. fraværsdag og  

 i hele sygeperioden, så længe lønmodtageren er ansat.
 At offentlige arbejdsgivere ligestilles med private i  

 forhold til udbetaling af sygedagpenge betyder således, at offentlige  

 arbejdsgivere, der ellers skulle afholde udgifterne til sygedagpenge i hele  

 sygeperioden, kun vil skulle afholde udgifterne til ansattes sygedagpenge i  

 to uger.
Den historiske baggrund er den, at der ved en  

 ændring i 1988 af den daværende lov om dagpenge ved sygdom eller  

 fødsel indførtes en sondring mellem offentlige og private  

 arbejdsgivere, hvorefter de offentlige arbejdsgivere skulle udbetale  

 sygedagpenge i 13 uger.
Denne ordning blev i forbindelse med  

 gennemførelsen af den nuværende dagpengeordning ændret  

 således, at de offentlige arbejdsgivere skal udbetale sygedagpenge i  

 hele den ansattes sygeperiode.
 Efter lovforslaget opretholdes sondringen mellem  

 offentlige og private arbejdsgivere dog i en sammenhæng, idet det  

 fortsat kun vil være mindre private arbejdsgivere, der efter  

 dagpengelovens § 27 har mulighed for at tegne en forsikring, som giver  

 arbejdsgiveren ret til at få refunderet et beløb fra kommunen,  

 som svarer til de dagpenge, som lønmodtageren har ret til fra  

 arbejdsgiveren.
 Desuden foreslås det at tydeliggøre, at  

 dagpenge til personer i fleksjob efter aktivloven, når disse er  

 fraværende p.g.a. sygdom eller barsel, beregnes på grundlag af  

 det timetal, som er lagt til grund ved beregningen af kommunens tilskud til  

 arbejdsgiveren efter aktivloven.
 Samtidig med fremsættelsen vil lovforslaget blive  

 sendt til høring hos de kommunale parter m.fl.
Administrative konsekvenser for det offentlige På grundlag af statens og kommunernes  

 opgørelse af sygdomstilfælde, der varer mere end 2 uger,  

 skønnes der at skulle oprettes ca. 27.000 nye udbetalingssager som  

 følge af, at der skal udbetales refusion til arbejdsgiverne efter en  

 sygeperiode på 2 uger.
Merudgiften pr. sag skønnes til 25 kr., hvorefter  

 den samlede merudgift bliver ca. 0,7 mill. kr.
Da langtidssyge efter 4 uger  

 efter gældende lovgivning allerede skal have kontakt med kommunerne,  

 skønnes der ikke at blive merudgifter i forbindelse med  

 opfølgning af sagerne.
Økonomiske konsekvenser for det offentlige Lovforslaget skønnes at medføre årlige  

 merudgifter til sygedagpenge på 1.434,1 mill. kr.
Heraf afholder staten  

 1.001 mill. kr., mens kommunerne afholder 433,1 mill. kr.
 De offentlige merudgifter til sygedagpenge opvejes  

 imidlertid af mindreudgifter til løn/ sygedagpenge udbetalt af det  

 offentlige som arbejdsgiver, således at lovforslaget er udgiftsneutralt  

 for det offentlige, hvad angår merudgifter til sygedagpenge og  

 mindreudgifter til løn/sygedagpenge.
Lovforslaget medfører imidlertid i alt en samlet  

 offentlig merudgift på 34,3 mill. kr. som følge af en reduceret  

 forældrebetaling for daginstitutionspladser.
Merudgiften på 34,3  

 mill. kr. er en indirekte virkning af lovforslaget, idet  

 forældrebetalingen for daginstitutionspladser vil blive sænket  

 som følge af mindreudgifter til løn og derved et mindre  

 nettobudget for de enkelte daginstitutioner.
Selv om konsekvenserne hvad angår  

 sygedagpenge/løn er udgiftsneutralt for det offentlige, har  

 lovforslaget forskellige økonomiske konsekvenser for henholdsvis stat,  

 amt og kommuner, da finansieringen af udgifter til sygedagpenge er forskellig  

 for stat, kommuner og amtskommuner og da stat, amt og kommuner har et  

 forskelligt antal ansatte.
De økonomiske konsekvenser af lovforslaget  

 er fordelt på stat, amt og kommuner, som vist i nedstående  

 tabel.
Samlede årlige økonomiske konsekvenser,  

 fordelt på stat, kommune og amt.
Merudgifter mill. kr.
stat kommuner amtskommuner ialt vedr.:
ansatte i staten -46,2 46,2 0 0 ansatte i kommuner 590,1 -590,1 0 0 ansatte i amtskomuner 192,6 81,5 -274,1 0 ansatte i tilskudsvirksomheder 17,3 0,4 -17,7 0 forældrebetaling daginstitutioner 34,3 34,3 ialt 753,8 -427,7 -291,8 34,3 Staten skønnes således at  

 få en merudgift på 753,8 mill. kr , mens kommuner og amtskommuner  

 hver får en mindreudgift på henholdsvis 427,7 mill. kr og 291,8  

 mill.
 Da lovforslaget først har virkning for  

 sygdomstilfælde, der indtræder efter den 1. januar 2000,  

 skønnes den samlede offentlige merudgift at blive 30,9 mill. kr.. I  

 overgangsåret skønnes staten herefter at få en merudgift  

 på 678,4 mill. kr, mens kommuner og amtskommuner hver får en  

 mindreudgift på henholdsvis 384,9 mill. kr og 262,6 mill.
 Forslagets økonomiske konsekvenser er fortsat under  

 forhandling med de kommunale parter.
Erhvervsmæssige og miljømæssige konsekvenser Forslaget har ingen miljømæssige eller  

 erhvervsmæssige konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i  

 hovedtræk Positive  

 konsekvenser/mindreudgifter  

 (hvis ja, angiv omfang) Negative  

 konsekvenser/merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner - 34,3 mill. kr.
Administrative konsekvenser for stat, kommuner og  

 amtskommuner - 0,7 mill. kr.
Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 3 Med de foreslåede ændringer ophæves  

 sondringen mellem private og offentlige arbejdsgivere, således at  

 offentlige arbejdsgivere ligestilles med private arbejdsgivere i relation til  

 betaling af sygedagpenge.
Herefter skal alle arbejdsgivere, der efter  

 bestemmelserne i dagpengeloven skal afholde udgiften til sygedagpenge til en  

 ansat, betale dagpenge i 2 uger fra 1. hele sygedag.
Til nr. 2 Ændringen er en konsekvens af ligestillingen mellem  

 offentlige og private arbejdsgivere.
Til nr. 4-5 Disse ændringer er alle en konsekvens af  

 ligestillingen af offentlige arbejdsgivere med private.
Til nr. 6 Formålet med bestemmelsen er at tydeliggøre,  

 at sygedagpenge til en person i fleksjob, beregnes på grundlag af det  

 timetal gange timefortjeneste, som er lagt til grund ved beregningen af  

 kommunens tilskud til arbejdsgiveren efter aktivlovens § 72. Dagpengene  

 beregnes således på grundlag af fuld tid eller deltid, hvis dette  

 er lagt til grund ved beregningen af tilskuddet.
Det er således ikke  

 den aftalte faktiske arbejdstid, der lægges til grund ved beregningen  

 af sygedagpengene til en person i fleksjob.
Til nr. 7 Ved denne ændring sker der en ligestilling mellem  

 offentlige arbejdsgivere og private med hensyn til underretning af kommunen  

 ved ansattes sygefravær.
Til nr. 8 Bestemmelsen ændres som konsekvens af ligestillingen  

 af offentlige og private arbejdsgivere.
Endelig præciseres det, ved en  

 henvisning til § 30, at uanset anvendelsen af udtrykket  

 "afholder" i § 25, er det staten, der endeligt afholder visse  

 af de udgifter, som i første omgang betales af kommunen.
Dette  

 fremgår af dagpengelovens § 30.
Til nr. 9 Det skal fortsat kun være de mindre private  

 arbejdsgivere, der skal kunne forsikre sig i forsikringsordningen for private  

 arbejdsgivere.
Da der således kun er behov for en sondring imellem  

 offentlige og private arbejdsgivere i denne sammenhæng, er den  

 definition, der efter den gældende lovgivning fremgår af lovens  

 § 1, stk. 4, overført som et nyt stykke i § 27 om  

 forsikringsadgangen.
Afgrænsningen af personkredsen private  

 arbejdsgivere er i forhold til den gældende lovgivning udvidet med  

 forældre, der har valgt at få et økonomisk tilskud til  

 privat pasning, jf. § 26 i lov om social service.
Forældre, der vælger at få et  

 økonomisk tilskud til privat pasning, jf. § 26 i lov om social  

 service, anses fortsat for private arbejdsgivere, når de ansætter  

 en børnepasser.
Da forældrene har mulighed for at forsikre sig,  

 er det nødvendigt med en bestemmelse, der fastslår, at denne  

 persongruppe anses som private arbejdsgivere - også i relation til  

 adgangen til at tegne forsikring efter dagpengeloven.
Til nr. 10-13 Ændringerne er en konsekvens af ligestillingen af  

 offentlige arbejdsgivere med private.
Til § 2 Til stk. 1 Det foreslås, at lovforslaget træder i kraft  

 den 1. januar 2000 og har virkning for sygdomstilfælde, der  

 indtræder den 1. januar 2000 eller senere.
Sygdomstilfælde, der er indtrådt før 1.  

 januar 2000, og hvor fraværet fortsætter ud over denne dato, er  

 omfattet af de gældende regler.
Der kan således i disse  

 tilfælde normalt ikke ydes refusion til offentlige arbejdsgivere.
Til stk. 2 Det foreslås, at tydeliggørelsen af  

 beregningen af dagpengene til personer i fleksjob træder i kraft dagen  

 efter bekendtgørelsen i Lovtidende.
Bilag Lovforslaget sammenholdt med gældende lov Gældende formulering Lovforslaget § 1 § 1. --- Stk. 2. Dagpenge ydes af:
1)	private arbejdsgivere til ansatte ved  

 sygefravær i 2 uger fra 1. hele fraværsdag, 2)	offentlige arbejdsgivere til ansatte ved  

 sygefravær fra 1. hele fraværsdag, 3)	private og offentlige arbejdsgivere ved fravær  

 på grund af forebyggende graviditetsundersøgelser, 4)	kommunen i øvrige tilfælde.
 1. § 1, stk. 2, affattes  

 således:
» 1)	arbejdsgiveren til ansatte ved sygefravær i 2  

 uger fra 1. hele fraværsdag, 2)	arbejdsgiveren til ansatte ved fravær på  

 grund af forebyggende graviditetsundersøgelser og 3)	kommunen i øvrige tilfælde.«.
 Stk. 3. Til personer i fleksjob, jf. kapitel 7 i  

 lov om aktiv socialpolitik, hos en privat arbejdsgiver yder kommunen  

 endvidere dagpenge i de første 2 uger fra 1. hele fraværsdag.  

 Til personer i fleksjob hos en offentlig arbejdsgiver yder kommunen dagpenge  

 i 8 uger fra 1. hele fraværsdag.
 2. § 1, stk. 3, affattes  

 således:
» Stk. 4. Offentlige arbejdsgivere er i denne lov  

 offentlige myndigheder samt private institutioner, hvis udgifter dækkes  

 med mindst 50 pct. af offentlige midler.
 3. § 1, stk. 4, ophæves.
§ 3. --- Stk. 3. Retten til dagpenge fra arbejdsgiveren  

 gælder, uanset om ansættelsen ophører inden for de  

 første 2 uger, fra 1. fraværsdag.
 Stk. 4. Retten til dagpenge fra en offentlig  

 arbejdsgiver består herudover, så længe  

 lønmodtageren er ansat, jf. dog §§ 22 og 23.
 4. § 3, stk. 4, ophæves.
§ 8. --- Stk. 5. Retten til dagpenge fra en privat  

 arbejdsgiver bortfalder, hvis lønmodtageren har pådraget sig  

 sygdommen under tjeneste, som er omfattet af lov om erstatning til skadelidte  

 værnepligtige m.fl.
 5. I § 8, stk. 5, udgår: »privat«.
§ 9. Dagpenge beregnes på grundlag af den  

 timeindtægt, som lønmodtageren ville have været berettiget  

 til under sygefraværet efter betaling af arbejdsmarkedsbidrag.
Hvis  

 denne indtægt i det enkelte tilfælde ikke er egnet til beregning  

 af dagpenge, anvendes i stedet den gennemsnitlige indtjening inden for de  

 seneste 4 uger før sygdommens indtræden.
Dagpenge fra  

 arbejdsgiveren ydes dog kun på grundlag af indtjening hos den  

 pågældende arbejdsgiver.
 6. I § 9 indsættes efter stk. 3 som nyt  

 stykke:
» Stk. 4-6 bliver herefter stk. 5-7.
Stk. 2. Dagpenge efter stk. 1 kan ikke  

 udgøre mere end 2.546 kr. divideret med den normale  

 overenskomstmæssige arbejdstid i timer pr. uge.
Beløbet  

 reguleres een gang årligt den 1. januar med satsreguleringsprocenten,  

 jf. lov om en satsreguleringsprocent.
Beløbet afrundes til  

 nærmeste hele kronebeløb.
Reguleringen sker med virkning fra den  

 mandag, der ligger nærmest reguleringstidspunktet.
Socialministeren  

 bekendtgør de regulerede beløb, herunder timetallet efter 1.  

 pkt.
Stk. 3. Dagpenge til et ledigt medlem af en  

 anerkendt arbejdsløshedskasse udgør samme beløb, som den  

 sikrede kunne have modtaget i arbejdsløshedsdagpenge, hvis den  

 pågældende ikke havde været syg.
Til personer, der ved  

 deltagelse i aktiviteter efter lov om en aktiv arbejdsmarkedspolitik eller  

 lov om arbejdsmarkedsuddannelser modtager ydelser, som træder i stedet  

 for arbejdsløshedsdagpenge, udgør dagpengene et beløb  

 svarende til den aktuelle indtjening, dog maksimalt det højeste  

 dagpengebeløb.s Stk. 4. Ved udbetaling af dagpenge fra kommunen,  

 bortset fra dagpenge ved arbejdsturnus, jf. stk. 6, kan den samlede  

 dagpengeudbetaling pr. uge ikke overstige det i stk. 2 nævnte  

 beløb.
Stk. 5. Udbetaler arbejdsgiveren løn under  

 sygdom med et beløb, der overstiger de dagpenge, som beregnes efter  

 stk. 1-4, bortfalder dagpengene fra arbejdsgiveren.
Er lønnen mindre  

 end de beregnede dagpenge, udbetales det manglende beløb som  

 supplement til lønnen.
Stk. 6. Socialministeren kan fastsætte regler  

 om, 1) i hvilke tilfælde den gennemsnitlige indtjening inden for de  

 seneste 4 uger kan anvendes, jf. stk. 1, 2) i hvilke tilfælde der kan anvendes andre beregningsperioder end  

 fastsat i nr. 1, og 3) at reglerne i stk. 1-3 kan fraviges for lønmodtagere med  

 skiftende arbejdstid.
§ 24. --- Stk. 3. Offentlige arbejdsgivere skal indberette  

 sygdomstilfælde til kommunen senest, når disse har varet i 4  

 uger.
 7. § 24, stk. 3, ophæves.
 Stk. 4 bliver herefter stk. 3.
 § 25. Private arbejdsgivere afholder  

 udgifterne til dagpenge i de første 2 uger af en fraværsperiode  

 under sygdom, mens de øvrige udgifter til dagpenge afholdes af den  

 kommune, hvor den sikrede har bopæl.
 8. § 25, stk. 1-3, ophæves, og i  

 stedet indsættes:
» Stk. 4 bliver herefter stk. 2.
 Stk. 2. Offentlige arbejdsgivere afholder  

 udgifterne til dagpenge under sygdom i hele fraværsperioden, jf. dog  

 § 3.
 Stk. 3. Private og offentlige arbejdsgivere  

 afholder udgifterne til dagpenge ved fravær på grund af  

 forebyggende graviditetsundersøgelser.
 § 27. Socialministeren fastsætter regler  

 om, at private arbejdsgivere, hvis samlede årlige lønsum ikke  

 overstiger et nærmere fastsat beløb, kan tegne en forsikring,  

 som giver arbejdsgiveren ret til at få refunderet et beløb fra  

 kommunen, som svarer til de dagpenge, som lønmodtageren har ret til  

 fra arbejdsgiveren dog højst med det beløb,  

 lønmodtageren har ret til fra kommunen, jf. § 9, stk. 4. De  

 samlede præmier til forsikringen fastsættes således, at de  

 dækker 50 pct. af udgifterne til ordningen.
 9. I § 27 indsættes som stk.  

 2:
» § 30. Staten afholder kommunens udgifter til  

 sygedagpenge i de første 8 uger, jf. § 25, stk. 1, og udgifterne  

 til barseldagpenge.
For personer ansat i fleksjob, jf. kapitel 7 i lov om  

 aktiv socialpolitik, afholder staten kommunens udgifter til sygedagpenge i de  

 første 8 uger.
I øvrigt afholder staten 50 pct. af kommunens  

 udgifter til dagpenge.
 10. § 30, stk. 1, affattes  

 således:
» § 30 b.
Kommunens indbetaling til  

 Arbejdsmarkedets Tillægspension dækkes af et bidrag fra de i  

 § 1, stk. 2, nr. 1 og 2, omtalte private og offentlige arbejdsgivere.  

 Kommunens udgifter til indbetaling efter § 30 a, stk. 3, afholdes af  

 staten.
 11. I § 30 b, stk. 1, ændres  

»de i § 1, stk. 2, nr. 1 og 2, omtalte  

 private og offentlige arbejdsgivere« til: » arbejdsgiveren«.
 Stk. 2. Arbejdsgiverbidraget beregnes i forhold til  

 antallet af lønmodtagere fra de i stk. 1 nævnte arbejdsgivere,  

 der modtager dagpenge fra kommunen.
 12. I § 30 b, stk. 2, udgår:  

»de i stk. 1 nævnte«.
§ 30 c. --- Stk.3. Socialministeren fastsætter efter  

 indstilling fra bestyrelsen for Arbejdsmarkedets tillægspension  

 nærmere regler om indbetaling af beløbet efter stk. 1 og 2 samt  

 om indberetning herom til Arbejdsmarkedets Tillægspension, herunder at  

 beløb tilbageholdt af private arbejdsgivere betragtes som, indbetales  

 og indberettes sammen med bidrag efter § 30 a, stk. 1.
 13. I § 30 c, stk. 3, udgår:  

»private«.
