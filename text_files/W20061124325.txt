Landsskatteretskendelse vedr.
Landbrug - erhvervsmæssigt  

 drevet Klagen vedrører landbrug, der  

 ikke anses for erhvervsmæssigt drevet.
Nægtet fradrag for underskud ved  

 landbrug med planteavl 47.846 kr.
Landsskatterettens afgørelse Landbruget anses ikke for  

 erhvervsmæssigt drevet.
 Skatteankenævnets afgørelse  

 om nægtelse af fradrag for underskud stadfæstes.
 Skatteankenævnets afgørelse  

 om nægtelse af fradrag for udgifter til bjærgning af halm stadfæstes.
 Skatteankenævnets afgørelse  

 om nægtelse af fradrag for udgift til forpagtning stadfæstes.
 Fradrag for den del af  

 ejendomsskatterne, der ikke vedrører stuehus med tilhørende grund og have,  

 godkendes  

 i kapitalindkomst med 5.397 kr.
Sagens oplysninger Klageren og hendes ægtefælle  

 købte ejendommen X i 1946. Ejendommen har et jordtilliggende på 16,1 ha,  

 hvoraf  

 14,5 ha er dyrkbar jord.
Klagerens datter fik i 1981  

 overdraget 50 % af ejendommen.
Denne andel ejes i dag af klagerens svigersøn.
Overfor skatteankenævnet, er  

 det oplyst, at klageren lejer 3,65 ha jord for 11.200 kr. af svigersønnen.  

 Svigersønnens resterende areal anvender denne til græs for 7 heste.
Den  

 tidligere svinestald er indrettet til hestene.
 Det fremgår af en skrivelse  

 fra 16. september 1982, at klagerens datter i 1981 bortforpagtede sin andel  

 den halve ejendom af ejendommen, i X, til klagerens ægtefælle.
Ejendommen har tidligere  

 været drevet med svin, ammekøer/kødkvæg samt planteavl.
De sidste svin er  

 solgt  

 i 1997/98 og de sidste kødkvæg i 2000/01. I omhandlende indkomstår har  

 driften  

 bestået af planteavl, og der er modtaget ha-støtte til 10,9 ha.
 Klagerens regnskabsår går fra  

 1/7 til 30/6.
 Resultatet af virksomheden  

 har siden 1996 udviklet sig således:
Indkomstår Omsætning Excl. ha-støtte Ha-støtte Resultat før afskrivninger Resultat efter afskrivninger 1996 112.711 36.200 965 -6.383 1997 104.586 43.711 18.729 0 1998 87.417 37.282 -13.401 -13.401 1999 57.930 38.351 -15.259 -15.259 2000 60.985 37.191 -85.819 -85.819 2001 91.170 46.999 -25.380 -25.380 2002 34.915 26.419 -47.846 -47.846 2003 27.054 27.045 -52.597 -52.597 2004 39.382 26.391 -27.081 -27.081 2005 38.302 24.588 -7.143 -7.143 Skatteankenævnets afgørelse Skatteankenævnet finder ikke,  

 at der kan godkendes fradrag for underskud.
 Nævnet finder, at uanset om  

 landbruget er drevet teknisk-landbrugsfagligt forsvarligt, har klagers  

 virksomhed så lav en intensitet og begrænsede indtægter, at det ikke er  

 sandsynliggjort,  

 at klager har udsigt til at opnå et driftsoverskud omkring 0 kr. efter  

 driftsmæssige afskrivninger.
Endvidere nægter  

 skatteankenævnet fradrag for omkostninger med særskilt hjemmel i  

 ligningslovens  

 § 14 og § 8 E, da disse omkostninger er fradraget i forbindelse med  

 opgørelsen  

 af nettoresultatet af virksomheden.
Da der er nægtet fradrag for underskud,  

 er  

 omkostningerne godkendt fradraget i det omfang, de kan indeholdes i indtægten  

 fra landbrugsdriften.
Der er henvist til  

 statsskattelovens § 4 og § 6, ligningslovens § 8 E og § 14,  

 Ligningsvejlednings  

 afsnit E.A.1.2.1, E.A.1.2.2 og E.A.1.2.3.1, Højesteretsdom af 15. april 1994  

 (TfS 1994.364), Vestre Landsretsdommene offentliggjort i TfS 1996.301, TfS  

 1992.566 og SKM2004.432.VLR Klagerens påstand og argumenter Klagerens repræsentant har  

 fremlagt påstand om, at der skal anerkendes fradrag for underskuddet ved  

 landbruget.
Det fremhæves, at landbruget er drevet teknisk-landbrugsfagligt  

 forsvarligt, har den fornødne intensitet og udsigt til at opnå driftsoverskud  

 omkring 0 kr. efter driftsmæssige afskrivninger.
Subsidiært er der fremlagt  

 påstand om, at klageren, uanset om der er fradrag for landbrugets underskud,  

 kan foretage fradrag for omkostninger til forpagtning og ejendomsskat efter  

 ligningslovens § 14 samt omkostninger til bjærgning af halm til halmfyring  

 efter ligningslovens § 8 E.
Repræsentanten anfører, at der er fradrag for  

 disse  

 omkostninger, uanset om der er tale om erhvervsmæssig virksomhed.
 Til støtte for påstanden om  

 teknisk-landbrugsfaglig forsvarlig drift er fremlagt følgende:
 A må antages at have de  

 fornødne faglige forudsætninger for at drive ejendommen, idet hun uafbrudt  

 siden købet i foråret 1946 (56 år!) har deltaget aktivt i driften af  

 ejendommen.
Ejendommen drives forsvarligt  

 ud fra de nuværende forudsætninger, idet der på ingen måde kan siges at være  

 afholdt unødige eller ekstravagante udgifter.
Dette indikerer, at ejendommen  

 drives på en sådan måde, at man tilsigter at opnå overskud.
 Ejendommen drives helt  

 sædvanligt (planteavl) ud fra den situation, som gælder for ejerne.
Ejendommens resultat må  

 vurderes ud fra det faktum, at der har været et omstillingsforløb fra  

 dyrehold  

 (kvæg og svin) til planteavl.
Samtidig siger det sig selv, at 2 dødsfald  

 inden  

 for familien med relativ kort mellemrum, forudgående sygdomsforløb og  

 efterfølgende rehabiliteringsperioder klart påvirker resultatet i negativ  

 retning.
Ejendommens begrænsede  

 størrelse medfører, at resultatet er meget sårbar overfor uheld.
I denne  

 forbindelse kan nævnes udgifter til reparation af mejetærsker, som væsentligt  

 har påvirket resultatet i 2002 og 2003. Til støtte for påstanden om  

 fornøden intensitet fremlægges følgende:
 Intensiteten i As  

 virksomhed er større end i den refererede højesteretsdom [TfS 1994.364], som  

 praksis hviler på.
 I højesteretsdommen var der  

 tale om en ejendom på 11 tdl. med kornavl og en ubetydelig kødkvægbesætning  

 (3  

 stk. kvæg). Den årlige indtægt ved salg af korn var i størrelsesordenen kr.  

 13.000  16.000. Herudover blev der over 3 år solgt i alt 7 stk. kvæg,  

 hvorved  

 de samlede årlige indtægter maksimalt har ligget på omkring kr. 25.000.
As ejendom omfatter 20 tdl.  

 med korn.
De årlige indtægter ved salg af korn samt EU-tilskud udgør ca. kr.  

 60.000 til kr. 65.000. ( I højesteretssagen, som vedrører årene 1985 og 1986,  

 var EU-tilskud bygget ind i salgsprisen på korn og derfor  

 indeholdt i de  

 årlige indtægter.
Fra 1991 blev EU-tilskuddet udbetalt direkte og  

 kornpriserne  

 faldt tilsvarende).
 De årlige indtægter i As  

 landbrug svarer nøje til de årlige indtægter i sagen SKM2004.432.VLR, hvor  

 fradrag for underskud blev godkendt.
I de sager, hvor fradrag er  

 nægtet med henvisning til manglende intensitet, har de årlige indtægter  

 ligget  

 betydeligt under As niveau. Med hensyn til at driften kan  

 opnå et resultat omkring 0 kr., er der over for skatteankenævnet fremlagt et  

 budget for 2004/2005. Over for Landsskatteretten er Årsrapporten for  

 2004/2005  

 fremlagt og sammenlignet med budgettet.
Årsrapport 2004/05 Budget Afvigelse Salg af korn 34.939 35.000 -61 EU-tilskud, mark 24.588 34.800 -10.212 EU-tilskud, dyr  

 (kvægtillæg) 0 0 0 Indtægter i alt 59.527 69.800 -10.273 Markudgifter 40.680 39.600 1.080 Dækningsbidrag 18.847 30.200 -11.353 Fælles udgifter 21.290 15.750 5.540 Indtjeningsbidrag -2.443 14.450 -16.893 Afskrivninger 7.747 4.940 2.807 Resultat før renter -10.190 9.510 -19.700 Årsrapport 2004/05 Budget Afvigelse Salg af korn 34.939 35.000 -61 EU-tilskud, mark 24.588 34.800 -10.212 EU-tilskud, dyr  

 (kvægtillæg) 0 0 0 Indtægter i alt 59.527 69.800 -10.273 Markudgifter 40.680 39.600 1.080 Dækningsbidrag 18.847 30.200 -11.353 Fælles udgifter 21.290 15.750 5.540 Indtjeningsbidrag -2.443 14.450 -16.893 Afskrivninger 7.747 4.940 2.807 Resultat før renter -10.190 9.510 -19.700 Til de konstaterede  

 afvigelser skal bemærkes følgende:
 Indtægter i alt:
Salg af korn består af 521  

 tdr. á gns. 67,06 kr./ tdr.
I budgettet er indregnet 20 tdl. á 25 tdr./tdl. =  

 500 tdr. á 70 kr./ tdr.
Den producerede mængde korn overstiger således  

 budgettet,  

 men på grund af lave priser (som A ingen indflydelse har på) blev indtægten  

 stort set som budgetteret.
Det kan supplerende tilføjes, at prisniveauet for  

 korn i høst 2005 ligger 7-8 kr./tdr. højere end sidste år.
 Vedrørende EU-tilskud  

 bemærkes, at den nye EU-reform først træder i kraft i kalenderåret 2005 med  

 forventet udbetaling i december 2005. Den konstaterede afvigelse er derfor  

 forventelig i 2004/05. Endvidere bemærkes, at der i budgettet mangler  

 Kvægtillæg, kr. 5.624,46, hvorved de samlede indtægter fra og med  

 2005/06  

 stiger til i alt kr. 75.424.
 Markudgifter:
Under hensyntagen til den  

 usikkerhed som der altid er indbygget i et budget, må de budgetterede  

 markudgifter siges at være meget troværdige.
En afvigelse på kr. 1.080 må  

 anses  

 som ubetydelig.
 Fællesudgifter:
Fællesudgifterne har været  

 kr. 5.540 højere end forventet.
Heri indgår forsikring med kr. 1.548, revisor  

 med kr. 1.200 og øvrige udgifter med 2.627. Udgifterne vil fortsat blive  

 tilpasset løbende, men der vil altid være en risiko for uforudsete hændelser.  

 Når forsikring f.eks. er steget, skyldes det stormen den 8/1 2005. På grund  

 af  

 stormskade er årets bonuscheck fra B udeblevet, hvorved forsikringen stiger.
 Afskrivninger:
Ved beregning af de  

 budgetterede afskrivninger var det forventet, at As mejetærsker ville  

 blive  

 afhændet, hvilket desværre ikke er sket pr. 30/6 2005, idet den potentielle  

 køber sprang fra.
Det er fortsat hensigten at afhænde den, evt. til polske  

 opkøbere, således at afskrivningerne reduceres. Landsskatterettens bemærkninger og begrundelse Landsskatteretten bemærker,  

 at underskud ved drift af en landbrugsejendom er fradragsberettiget jf.  

 statsskattelovens § 6, stk. 1, litra a, såfremt driften af ejendommen bedømt  

 ud  

 fra en teknisk-landbrugsfaglig målestok kan betegnes som sædvanlig og  

 forsvarlig samt tilsigter at opnå et rimeligt driftsresultat.
 Endvidere bemærkes, at der  

 ved bedømmelsen af, om der foreligger et rimeligt driftsresultat, lægges vægt  

 på, om ejendommen  efter driftsmæssige afskrivninger  har udsigt  

 til at give  

 et resultat omkring 0 kr. eller blive overskudsgivende.
 Retten bemærker, at uanset om  

 indtjeningen har været stigende, kan det ikke anses for  

 sandsynliggjort, at der kan opnås et  

 resultat på omkring 0 kr. efter driftsmæssige afskrivninger.
Retten finder efter de  

 foreliggende oplysninger, herunder at driften har udvist underskud før  

 afskrivninger  

 over en årrække, sammenholdt med den beskedne aktivitet, at landbruget har  

 mistet sin karakter af erhvervsmæssig drift.
Dermed er klageren ikke  

 berettiget  

 til fradrag for underskud jf. statsskattelovens § 6, stk. 1, litra a.
Med hensyn til den subsidiære  

 påstand bemærker Landsskatteretten, at ifølge ligningslovens § 8 E  

 skal landbrugeres fradrag efter  

 statsskattelovens § 6, stk. 1, litra a, for udgifter til bjærgning af halm  

 ikke  

 begrænses under hensyn til, at halmen anvendes til opvarmning af den private  

 bolig.
Da klagerens landbrugsvirksomhed ikke anses som erhvervsmæssigt  

 drevet,  

 hvorefter udgifterne i forbindelse hermed ikke er driftsudgifter omfattet af  

 SL  

 § 6, stk. 1, litra a, kan klageren ikke anses for at være omfattet af LL § 8  

 E.
 Vedrørende ligningslovens §  

 14 bemærker Retten:
Ifølge § 14 stk. 1 kan i den  

 skattepligtige indkomst fradrages beløb, som i indkomståret er anvendt til  

 skatter og afgifter, bortset fra ejendomsværdiskatter, på fast ejendom og  

 næring, til forpagtningsafgifter og lignende byrder.
Efter § 14, stk. 2, 2.  

 og  

 3. punktum er der dog ikke fradrag for udgifter til ejendomsskatter, som  

 vedrører stuehus med tilhørende grund og have, hvis stuehuset i indkomståret  

 har tjent til bolig for ejeren, og det er beliggende på en ejendom, der  

 benyttes til landbrug, gartneri, frugtplantage eller planteskole.
Da ejendommen er vurderet som  

 landbrugsejendom  

 med stuehusfordeling,  

 er klageren i medfør af  

 LL § 14 stk. 1,  

 jf. stk. 2 berettiget til fradrag for den del af ejendomsskatterne, der ikke  

 vedrører stuehus med tilhørende grund og have, hvilket beløb af klageren i  

 selvangivelsen er opgjort til 5.397 kr.
Beløbet kan ikke - som antaget af  

 skatteankenævnet -  

 anses for fradraget i  

 det omfang, det kan indeholdes i indtægten for landbrugsdriften, da det ikke  

 godkendte underskud væsentligt overstiger udgiften til ejendomsskatter.
 Da landbruget ikke anses for  

 erhvervsmæssigt, godkendes fradraget i kapitalindkomst, jf.  

 personskattelovens  

 § 4, stk. 2.
For så vidt angår påstand om  

 fradrag for betalt forpagtningsafgift på 11.300 kr. bemærkes, at  

 forpagtningsafgift  

 er karakteriseret som en leje i et lejeforhold af erhvervsmæssig karakter.
Da  

 driften af ejendommen ikke anses som erhvervsmæssig, kan den betalte  

 forpagtningsafgift ikke anses for omfattet af ligningslovens § 14, og  

 klageren  

 er ikke berettiget til fradrag herfor.
