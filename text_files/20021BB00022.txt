Fremsat den 24. oktober 2002 af Pernille Blach  

 Hansen (S), Svend Auken (S), Torben Hansen (S), Helge Mortensen (S) og Frode  

 Sørensen (S) Forslag til folketingsbeslutning om bedre adgang til naturen Folketinget opfordrer regeringen til at fremsætte  

 lovforslag og foretage de nødvendige ændringer af administrative  

 forskrifter, der sikrer befolkningen bedre adgang til naturen.
Det skal ske  

 efter følgende retningslinjer:
 1.	Veje og stier i det åbne land beskyttes ved et forbud mod  

 nedlæggelse eller omlægning af disse stier eller veje.
2.	Der gives bedre adgang til det åbne land.
Det  

 indebærer:
adgang til de dyrkningsfri bræmmer, adgang til at færdes på brakmarker i umiddelbar  

 nærhed af veje og stier eller andre områder, hvor der er lovlig  

 adgang, adgang til at stå på ski på snedækkede  

 marker, hvis det ikke skader afgrøderne, og udvidet adgang til at færdes på private, udyrkede  

 arealer, idet tidsrummet for adgang udvides fra klokken 6 til  

 solnedgang.
3.	Der indføres klarere regler for skiltning.
Det  

 indebærer, at lovlig skiltning skal foregå med autoriserede  

 standardskilte, der udstedes af amtet, og at amter og kommuner får hjemmel til at skilte med  

 sammenhængende ruteforløb gennem flere ejendomme ved hjælp  

 af mindre piktogrammer.
4.	Befolkningen sikres adgang til de private skove.
Det  

 indebærer:
adgang til at gå og opholde sig på lettilgængelige  

 arealer i umiddelbar nærhed af stier og veje i de private skove, forbud mod nedlæggelse eller omlægning af skovveje og  

 skovstier, der sikrer adgang til skoven, og udvidet åbningstid i de private skove, idet tidsrummet for  

 adgang udvides fra klokken 6 til solnedgang.
 5.	Befolkningens adgang ved salg af offentlige skove sikres, idet  

 reglerne for offentlige skove altid skal gælde, hvis en skov en gang  

 har været offentlig.
 6.	Reglerne for offentlige skove udvides til at omfatte fondsejede og  

 pensionskasseejede skove.
7.	Befolkningen får bedre adgang til strandene.
Det  

 indebærer, at der iværksættes en proces for at fjerne  

 ulovlige barrierer langs med strandene.
 8.	Der gives bedre adgang for ridning på de private veje og stier  

 samt ridning i de private skove.
 9.	Der gives bedre adgang for cykling på stier i det åbne  

 land samt cykling i de private skove.
10.	Der gives bedre adgang for organiserede aktiviteter.
Det  

 indebærer, at »bløde«  

 arrangementer kun kræver tilladelse, hvis det kan forudses, at antallet  

 af deltagere overstiger 30, eller 50 for skoleklasser med forældre  

 eller spejdere, indførelse af et anmeldelsessystem i forbindelse med offentlig  

 annoncering af de arrangementer, der under andre omstændigheder ikke  

 kræver ejerens tilladelse, og at tilladelse til aktiviteter på offentlige arealer som  

 udgangspunkt ikke kan pålægges en afgift eller anden  

 brugerbetaling, hvilket også gælder for »bløde «  

 arrangementer på private arealer.
 11.	Der gennemføres en informationskampagne for at oplyse  

 såvel befolkning som lodsejere om de nye adgangsregler.
Bemærkninger til forslaget Dette beslutningsforslag vedrørende  

 forbedring af befolkningens adgang til naturen er en del af  

 Socialdemokratiets naturreform I 1998 nedsatte den tidligere regering et adgangsudvalg,  

 der havde til formål at tage stilling til behovet for at ændre de  

 regler, der har betydning for befolkningens adgang til naturen.  

 Adgangsudvalget afgav den 12. oktober 2001 en betænkning med en  

 række fælles anbefalinger til at forbedre befolkningens adgang  

 til naturen (MPU 2001-02, 1. samling, alm. del   bilag 60). Endvidere  

 indeholdt betænkningen en række anbefalinger, hvor udvalget ikke  

 havde opnået enighed.
Nærværende beslutningsforslag bygger  

 på adgangsudvalgets arbejde.
Socialdemokratiet ønsker at  

 gennemføre de anbefalinger, der var enighed om i udvalget, samt en  

 række af de andre anbefalinger, som partiet anser for nødvendige  

 for at skabe en ordentlig naturpolitik, der er til gavn for hele den danske  

 befolkning.
I en situation, hvor det danske land ejes af stadig  

 færre mennesker, bliver det mere og mere vigtigt at sikre, at  

 befolkningen har adgang til den danske natur.
Med nye adgangsregler  

 ønsker Socialdemokratiet at styrke befolkningens adgang til de danske  

 skove og det danske landskab.
Alle skal kunne bevæge sig i naturen uden  

 at søge om tilladelse, gå lange omveje for at komme i skoven  

 eller blive skræmt væk af ulovlige skilte.
Adgangsreglerne er i dag præget af uklare begreber,  

 og mange mennesker kender ikke reglerne.
De nye adgangsregler vil skabe  

 større klarhed over adgangen til naturen gennem en forenkling af  

 reglerne samt gennem en oplysningskampagne.
Alle mennesker bør have en principiel ret til at  

 være i naturen.
Derfor skal befolkningens adgangsmuligheder beskyttes  

 af en naturpolitik, som tager udgangspunkt i fravær af forbud mod at  

 færdes i naturen, og som bygger på et princip om, at Veje og stier i det åbne land Gennem de sidste mange år er der nedlagt utallige  

 stier og små veje.
F.eks. viser undersøgelser i Jylland, at  

 antallet af markveje er gået tilbage med op til 50 pct. fra 1950 til  

 1988. Som konsekvens af samfundsudviklingen med etablering af et omfattende  

 vejnet og lignende er mange adgangsveje til skove, enge eller søer nu  

 forsvundet.
Den udvikling skal stoppes hurtigst muligt, så man i  

 fremtiden kan komme frem til naturen.
For at sikre den rekreative færdsel og for at bevare  

 private veje og stier af rekreativ og kulturhistorisk betydning  

 indføres et forbud mod nedlæggelse af veje og stier i skovene og  

 det åbne land.
Amtet kan dog give tilladelse til nedlæggelse af  

 en vej eller sti, hvis nedlæggelsen er strengt nødvendig for  

 driften, og hvis en alternativ adgangsvej oprettes.
 Hvis en vej eller sti trods forbuddet nedlægges,  

 skal ejeren genetablere vejen eller stien, medmindre den er helt underordnet.
 I forhold til de muligheder, som naturbeskyttelseslovens §  

 26 giver ejeren af veje og stier i det åbne land for at begrænse  

 befolkningens færdsel, strammes kriteriet vedrørende den  

 erhvervsmæssige udnyttelse af ejendommen, således at  

 befolkningens adgang skal være til væsentlig gene for dennes  

 udnyttelse, før ejeren kan indskrænke adgangen.
Adgang til det åbne land Undersøgelser fra Forskningscentret for Skov &  

 Landskab viser, at hver femte dansker gerne vil kunne gå langs et  

 vandløb.
Det kan man ikke i dag, selv om bræmmerne ikke benyttes  

 som landbrugsjord, men ligger hen som naturarealer.
Der gives derfor med  

 dette beslutningsforslag adgang til at gå på de dyrkningsfri  

 2-meters-bræmmer langs vandløb og søer under 1 ha, der er  

 en del af disse vandløb.
Fra vandsiden kan sejlende også opholde  

 sig på bræmmerne.
Denne ret til adgang kan indskrænkes af ejeren under  

 hensyn til væsentlige erhvervsinteresser, privatlivets fred eller  

 naturen.
Amtet kan dog helt eller delvis tilsidesætte ejerens  

 begrænsning af adgangen.
Samtidig kan amtet under særlige  

 omstændigheder begrænse adgangen til bræmmerne, jf.  

 naturbeskyttelseslovens § 27.
Befolkningens muligheder for at færdes i naturen  

 styrkes desuden ved at give adgang til at færdes på brakmarker i umiddelbar  

 nærhed af veje og stier eller andre områder med lovlig adgang, adgang til at stå på ski på snedækkede  

 marker, hvis det ikke skader afgrøderne, samt udvidet adgang til at færdes på private, udyrkede  

 arealer, idet tidsrummet udvides fra klokken 6 til solnedgang.
Adgangsmulighederne skal yderligere øges  

 væsentligt gennem frivillige aftaler, specielt i det åbne land,  

 hvor særlige rekreative interesser gør sig gældende   det  

 gælder f.eks. adgangen til strande, skove, udyrkede arealer,  

 udsigtspunkter, kulturmiljøer og arealer omkring søer.
De  

 frivillige aftalers udbredelse evalueres efter 5 år.
Skiltning Det danske landskab og de danske skove skæmmes af  

 ulovlige skilte eller bomme, der forhindrer folk i at komme ud i naturen.  

 Mange forbydes på ulovlig vis at færdes på veje og stier  

 og afholdes dermed fra naturoplevelser i skove og ved søer.
For at undgå uklarhed om skiltningens lovlighed skal  

 skilte i det åbne land være autoriserede standardskilte.
Ejeren  

 erhverver disse ved henvendelse til amtet, og amtet sikrer, at skiltets  

 oplysninger er i overensstemmelse med lovgivningen.
De autoriserede  

 standardskilte skal oplyse om adgangen til et område, eventuelt  

 suppleret med forklaring om områdets karakter.
 For at styrke befolkningens oplevelsesmuligheder skal der  

 gives hjemmel i lovgivningen til, at amter og kommuner kan skilte med  

 sammenhængende ruteforløb gennem flere ejendomme ved hjælp  

 af mindre piktogrammer.
Private skove For at give mere plads til almindelig færdsel og for  

 at åbne for flere naturoplevelser forbedres befolkningens adgang til  

 de private skove ved, at der gives adgang til, at man kan gå og  

 opholde sig på lettilgængelige arealer i umiddelbar nærhed  

 af stier og veje i de private skove.
På den måde kan  

 børnene lovligt lege og familien plukke blomster og nyde madpakken i  

 skovbunden.
Herudover udvides åbningstiden i de private skove, så  

 der er adgang fra klokken 6 til solnedgang.
For at sikre den rekreative færdsel i skovene og  

 muligheden for at bevæge sig rundt i skovene indføres forbud mod  

 nedlæggelse eller omlægning af skovveje og skovstier, der sikrer  

 adgang til skovene.
Amtet kan dog give tilladelse til nedlæggelse af en  

 vej eller sti, hvis nedlæggelsen er strengt nødvendig for  

 driften og hvis en alternativ adgangsvej oprettes.
 Adgangsreglerne for de private skove skal fremgå  

 tydeligt ved skiltning i skovene.
Offentlige skove Reglerne for offentlige skove udvides til fortsat at  

 gælde for offentlige skove, der sælges.
Det medfører, at  

 hvis en skov en gang har været offentlig, skal reglerne for adgang til  

 offentlige skove altid gælde for den pågældende skov.  

 På den måde undgås, at befolkningens muligheder for at  

 opholde sig i skoven indskrænkes ved salg af skoven.
 Endvidere udvides reglerne for offentlige skove til at  

 gælde for fondsejede og pensionskasseejede skove.
 I skove, hvor reglerne for offentlige skove gælder,  

 skal adgangsreglerne fremgå tydeligt ved skiltning.
Strande For at skabe bedre adgang til strandene  

 iværksættes en proces for at fjerne ulovlige barrierer for  

 færdsel langs med strandene.
Ridning I det åbne land gives adgang til ridning på  

 veje og stier, og der gives adgang for ridning på fællesveje og  

 stier i private skove, såfremt det aftales med ejeren.
Både for  

 ridning på veje og stier i det åbne land og for ridning i private  

 skove gælder, at ridning er tilladt, medmindre det er forbudt af ejeren  

 ved skiltning eller på anden måde.
Amtet kan dog  

 tilsidesætte et forbud mod ridning på private fællesveje,  

 ligesom amtet helt eller delvis kan tilsidesætte et forbud mod ridning  

 på private fællesveje i skovene.
 Endvidere bør regler for ridning på strandene  

 undersøges med henblik på en lempelse af disse.
Cykling Befolkningen har ret til at færdes på cykel  

 på alle veje i det åbne land og på stier, der er velegnede  

 til denne slags færdsel.
I private skove må cykling også  

 finde sted på veje og stier   dog må cykling kun finde sted  

 på stier, der fremtræder som egnede til cykling.
Både for  

 cykling på stier og for cykling i private skove gælder, at det  

 skal være muligt for ejeren ved skiltning at forbyde cykling på  

 smalle stier, hvis der kan dokumenteres problemer med cyklingen.
Amtet kan  

 dog tilsidesætte et sådant forbud.
Organiserede aktiviteter Adgangsreglerne for organiserede aktiviteter ændres,  

 således at der kun kræves tilladelse fra ejeren af området,  

 hvis det kan forudses, at deltagerantallet for såkaldte bløde  

 arrangementer som f.eks. vandreture, cykelture eller fugleture vil overstige  

 30. For skoleklasser med forældre og for spejdere er grænsen dog  

 50 deltagere.
For kommercielle aktiviteter fastholdes et uændret  

 krav om opnåelse af ejerens tilladelse, men betegnelsen For at undgå, at en ejer tilfældigt  

 gøres bekendt med et arrangement på sin ejendom, indføres  

 i forbindelse med offentlig annoncering af arrangementer et  

 anmeldelsessystem, der indebærer, at der senest 14 dage før et  

 arrangements annoncering skal ske anmeldelse herom til ejeren (i den  

 udstrækning ejeren er at finde). Anmeldelsessystemet gælder kun  

 for arrangementer, der under andre omstændigheder ikke kræver  

 tilladelse fra ejeren, mens det for erhvervsmæssige arrangementer,  

 sportsarrangementer og lign. fortsat gælder, at de kræver ejerens  

 tilladelse, og den offentlige annoncering må først ske,  

 når tilladelsen foreligger.
 Reglerne om afmærkning m.v. ændres  

 således, at ejerens tilladelse til afmærkning ikke kræves,  

 hvis de materialer, som anvendes, findes naturligt på stedet eller  

 arrangementet foregår i løbet af få dage.
 Tilladelse til aktiviteter på offentlige arealer kan  

 som udgangspunkt ikke betinges af betaling, medmindre der er tale om  

 arrangementer, der forudsætter særlig omkostningskrævende  

 ydelser eller arrangementer med egentligt erhvervsmæssigt sigte.
For aktiviteter på private arealer gælder, at  

 ovenfor nævnte Muligheden for nedsættelse af et fællesudvalg  

 med deltagelse af ejer- og brugerorganisationer bør undersøges.  

 Fællesudvalget kan med udgangspunkt i adgangsudvalgets  

 drøftelser udveksle erfaringer og drøfte problemer  

 vedrørende reglernes funktion, herunder vurdere rimeligheden af  

 betaling i konkrete tilfælde samt betalingens størrelse.
Informationskampagne Med indførelse af de nye adgangsregler  

 gennemføres en informationskampagne med henblik på at oplyse  

 såvel befolkningen som lodsejerne om reglernes indhold.
Ved oplysning om befolkningens adgang til naturen  

 lægges særligt vægt på at oplyse om de rettigheder og  

 pligter, man har, når man færdes i naturen.
Over for lodsejere  

 lægges vægt på at oplyse om forbuddet mod nedlæggelse  

 eller omlægning af veje og stier, de nye adgangsregler for det  

 åbne land og de private skove samt de nye regler for skiltning med  

 henblik på at sikre, at alle ulovlige skilte fjernes.
Andet Som generelle ændringer opgives betegnelsen »anlagte  

 veje og befæstede stier«, og formuleringen Skriftlig fremsættelse Pernille Blach Hansen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre adgang til  

 naturen.
(Beslutningsforslag nr.
B 22).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
