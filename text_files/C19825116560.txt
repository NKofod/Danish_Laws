 Hermed fremsendes meddelelse nr. 023 om vejledning vedrørende revision af  

 grundplaner for hovedlandeveje med tilhørende bilag.
 Meddelelsen og bilaget er godkendt af gruppen vedrørende eventuel  

 rationalisering af sagsbehandling inden for samarbejdsaftalen om bestyrelsen  

 af hovedlandevejene.
 Yderligere eksemplarer vil kunne rekvireres ved henvendelse til:
Vejdirektoratet Anlægs-og driftsområdet Sagskoordinationskontoret Postbox 2169 1016 København K Tlf.: (01) 11 33 38.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
Aage Andersen overingeniør Administrative og tekniske retningslinier for sagsbehandling i henhold til  

 samarbejdsaftalen om bestyrelsen af hovedlandevejene.
Meddelelse nr. 023 Vejledning vedrørende revision af grundplaner for hovedlandeveje.
Af hensyn til bl.a. drift-og vedligeholdelse af hovedlandevejene påhviler  

 det amtsrådene/kommunalbestyrelserne at drage omsorg for, at grundplaner og  

 servitutter m.v. vedligeholdes.
Arbejdets gennemførelse .
 Vedlagte bilag er gældende ved revision af grundplaner.
 I henhold til meddelelse nr. 013 kan revision af grundplaner bortgives  

 efter indhentet underhåndsbud og eventuelt i regning uden forelæggelse for  

 Vejdirektoratet såfremt udgiften til arbejdet er under 100.000 kr.  

 (prisniveau 1.januar 1980). Iøvrigt henvises til afsnit 6.2 i vedlagte bilag.
 P.D.V.
Aage Andersen overingenør BILAG A: Registreringsskema BILAG B.
Retningslinier for samarbejdet med Matrikeldirektoratet/  

 Vejdatalaboratoriet BILAG C: Eksisterende/nyfremstillet grundplan BILAG D: Eksisterende/ajourført grundplan 1. SAMMENFATNING Grundplaner Administration af en hovedlandevej er bl.a. baseret på kort over  

 vejanlægget i målforhold 1:1000. Disse kort betegnes grundplaner.
Grundplaners indhold og udseende fremgår af Vejdirektoratets meddelelse  

 nr. 006.03 »Regler for overdragelse af vejanlæg fra anlægsmyndighed til  

 vedligeholdelsesmyndighed«.
Disse regler sikrer bl.a., at grundplaner  

 for nye vejanlæg får et ensartet udseende og indhold.
Revision af eksisterende planer Planmaterialet for ældre vejanlæg er derimod ofte af meget varierende  

 kvalitet og i mange tilfælde uegnet eller for mangelfuldt til at kunne  

 anvendes i bl.a. drifts- og vedligeholdelsesmæssig sammenhæng.
Der kan derfor  

 være et behov for revision af planmaterialet.
Ved gennemgang af det eksisterende planmateriale skal der for det første  

 tages stilling til, om planerne for de konkrete strækninger er så  

 mangelfulde, at der er behov for en revision.
Dernæst skal det besluttes,  

 hvordan revisionen skal ske.
Nyfremstilling eller ajourføring I visse tilfælde vil der være behov for at udføre en total nymåling og  

 deraf følgende kortlægning, således at det endelige resultat svarer til det  

 planmateriale, der er foreskrevet i meddelelse nr. 006.03.
I andre tilfælde vil en ajourføring af det eksisterende - planmateriale  

 være tilstrækkelig.
Dette arbejde kan eksempelvis omfatte ajourføring af de  

 matrikulære forhold, supplering af planen uden for eller inden for  

 vejgrænserne, ajourføring af servitutforhold eller registrering af  

 adgangsforhold.
Ved nymålinger skal fikspunkterne og de omregnede skelpunktskoordinater  

 indordnes i det landsdækkende fikspunktnet.
Herved sikres bl.a., at det  

 udarbejdede materiale kan udnyttes som nye måleblade for hovedlandevejene, og  

 arbejdet gennemføres derfor i samarbejde med Matrikeldirektoratet, som  

 godkender beregningerne.
Landinspektørarbejde Hvad enten revisionen foretages ved nyfremstilling eller ved ajourføring  

 af eksisterende planmateriale, skal grundplanernes matrikulære indhold  

 attesteres af en landinspektør.
I de tilfælde, hvor arbejdet medfører  

 ændringer i de matrikulære forhold, skal disse foretages af en praktiserende  

 landinspektør.
Servitutter I forbindelse med revision af planmaterialet gennemgås de servitutter,  

 hvor vejbestyrelsen er påtaleberettiget.
Ved gennemgangen skal der tages  

 stilling til, om servitutterne skal opretholdes, ændres, aflyses eller  

 erstattes af nye.
Arbejdets gennemførelse Revision af grundplaner kan gennemføres som en kombination af arbejde i  

 eget regi cg anvendelse af fremmed teknisk bistand, jfr. i øvrigt  

 Vejdirektoratets meddelelse nr. 013 »Almindelige vilkår for  

 gennemførelse af drifts- og vedligeholdelsesarbejder samt mindre  

 anlægsarbejder på hovedlandeveje inklusive motorveje«.
 Såfremt arbejdet gennemføres ved licitation er Vejdirektoratets  

 udbudsforeskrifter for kortlægning gældende.
 Ved regningsarbejder rekvireres assistance fra praktiserende landinspektør  

 eller fotogrammetrisk firma i henhold til meddelelse nr. 012 »Paradigma  

 for overenskomst med praktiserende landinspektører«.
 Uanset på hvilken måde arbejdet gennemføres, kan de fremkomne priser  

 vurderes på grundlag af de i meddelelse nr. 012 angivne vejledende honorarer.
2. BEHOV OG PRIORITERING Det eksisterende planmateriale udgøres for en meget stor del af de  

 såkaldte »landevejsplaner«.
Disse planer er normalt i målforhold 1:1000 og omfatter en strækning på  

 ca. 1 km.
Planerne viser vejarealets skel målsat ortogonalt på  

 fikspunktnettet, vejens anlæg vist ved planumskanter, grøfter og overkørsler  

 samt enkelte bygninger og faste genstande på de tilgrænsende ejendomme.
 Planerne er typisk udfærdiget og evt. ajourført over en periode på ca. 50  

 år, startende i 1929 med Landbrugsministeriets cirkulære om opmåling af  

 landeveje.
En del af de eksisterende planer er således af ældre dato og mangelfuldt  

 eller slet ikke ajourført.
Planerne kan derfor være misvisende i relation til  

 de faktiske forhold i marken og meget mangelfulde i forhold til den standard,  

 som er beskrevet i Vejdirektoratets meddelelse nr. 006.03.
2.1 VURDERING AF BEHOVET FOR REVISION AF PLANMATERIALET Et samlet overblik over revisionsbehovet kan opnås ved en systematisk  

 gennemgang af planerne og registrering på skemaform.
Et eksempel på et sådant  

 skema er vist i bilag A .
 I skemaet registreres for de enkelte hovedlandeveje hver plans  

 stationering, udførelsesdato evt. ajourføringsdatoer og strækningens  

 topografiske karakter (by/land). Desuden angives planernes standard, og der  

 suppleres med oplysninger om evt. planlagte projekter, berigtigelser o.lign.
2.1.1 Planmaterialets standard Vurderingen af planernes standard udføres efter følgende retningslinier.  

 Standard efter Vejdirektoratets regler Planerne er fremstillet efter reglerne i meddelelse nr. 006.03 eller  

 svarende til retningslinierne for nyfremstilling i afsnit 4.1. God standard Planerne er inden for de sidste år ajourført og renoveret svarende til  

 retningslinierne for ajourføring i afsnit 4.2. Middel standard Planerne er i det store og hele overenstemmende med forholdene i marken og  

 kan ved mindre suppleringer, evt. sammentegning og renovering, bringes op til  

 standard »god«.
Ringe standard Planernes indhold er mangelfuldt sammenholdt med matrikelkort og evt.  

 luftfoto, udstyret er uklart, der er for mange rettelser og materialet er af  

 dårlig kvalitet.
På grundlag af registreringen udarbejdes en oversigt, der for hver  

 hovedlandevej angiver planernes standard fordelt på de fire kategorier.
Ved  

 summation fås et udtryk for revisionsbehovet for hovedlandevejsnettet.
 En oversigt kan desuden vises på kort i f.eks. målforhold 1:100.000  

 svarende til Vejdirektoratets kortværk over hovedlandeveje og landeveje, og  

 således at delstrækningernes standard angives med en farve for hver kategori.  

 Herved opnås et umiddelbart overblik, bl.a. til brug ved den efterfølgende  

 prioritering af arbejderne.
2.2 PRIORITERING AF ARBEJDERNE OG HANDLINGSPROGRAM På grundlag af registreringen foretages en prioritering af  

 revisionsarbejderne.
Udgangspunktet vil normalt være, at planer af ringeste  

 standard revideres først, men desuden skal der tages hensyn til bl.a.  

 følgende forhold:
- lokalkendskab vil ofte umiddelbart pege på enkelte strækninger, hvor  

 behovet for revision er påtrængende af hensyn til vejens drift og  

 vedligeholdelse eller administration - påtænkte anlægsaktiviteter vil ofte medføre behov for supplering eller  

 nytegning af planmaterialet, - behovet for revision vil - alt andet lige - være særlig udtalt i og ved  

 byområder, hvor der siden planernes udarbejdelse er sket en betydelig  

 udvikling, - revision af sammenhængende strækninger bør ofte foretrækkes ud fra såvel  

 administrative som økonomiske hensyn.
 Prioriteringen af arbejderne bør på denne baggrund gennemføres løbende.
 Under hensyn til de forventede bevillingsmuligheder og heraf følgende  

 tidshorisont for revisionsarbejderne kan der herefter udarbejdes et forslag  

 til handlingsprogram.
3. PRINCIPPER OG PLANTYPER Den ønskelige revision af planmaterialet kan beskrives i en målsætning på  

 lang henholdsvis kort sigt.
Dette medfører et behov for to forskellige  

 plantyper.
 Valget af plantype er behandlet nedenfor, mens kravene til indholdet er  

 nærmere beskrevet i afsnit 4.
3.1 MÅLSÆTNING FOR REVISIONSARBEJDET Målsætningen på lang sigt er, at planmaterialet bringes til at opfylde  

 Vejdirektoratets standard for grundplaners indhold, således som fastsat i  

 meddelelse nr. 006.03. Kravene til denne plantype er beskrevet i afsnit 4.1  

 »Nyfremstilling af grundplaner«.
På kort sigt er målsætningen, at det eksisterende planmateriale revideres  

 og ajourføres til opnåelse af ensartet indhold og standard.
Kravene til denne  

 plantype er beskrevet i afsnit 4.2 »Ajourføring af eksisterende  

 planer«.
En del ældre planer vil være så mangelfulde, at ajourføring ikke er  

 forsvarlig eller hensigtsmæssig, hvorfor nyfremstilling må foretrækkes.
Andre  

 planer kan derimod ved mindre suppleringer og renovering bringes til at  

 opfylde kravene på kort sigt.
Kriterier for dette valg er nærmere beskrevet  

 nedenfor.
3.2 VALG AF PLANTYPE Der kan ikke gives præcise regler for valg af plantype men generelt  

 gælder, at omfattende suppleringer og revisioner bør erstattes af total  

 nymåling.
Nyfremstilling Nyfremstilling af grundplaner vil derfor oftest være aktuel i og ved  

 byområder og på strækninger med kompleks topografi.
Dette gælder således,  

 hvor hovedlandeveje går igennem områder med relativ tæt bebyggelse eller  

 områder med mange vejtilslutninger, overkørsler og teknik, og hvor der er et  

 behov for entydig definition af forholdene af hensyn til drift og  

 vedligeholdelse eller administration.
 Nyfremstilling kan i øvrigt være aktuel på strækninger, hvor det  

 eksisterende planmateriale ikke ved mindre suppleringer kan udgøre et  

 tilstrækkeligt grundlag for nært forestående projekterings- eller  

 anlægsaktivitet (jfr. nedenfor).
Ajourføring Ajourføring af eksisterende planer vil oftest være tilstrækkelig på kort  

 sigt for strækninger i det åbne land, hvor der ikke er nogen væsentlig  

 bebyggelse, og hvor der er relativt få tilslutninger og overkørsler.
Ajourføring vil endvidere ofte være aktuel på strækninger med påtænkte  

 anlægsaktiviteter.
Forudsætningen herfor er dog, at det ajourførte  

 planmateriale udgør et tilstrækkeligt grundlag for projekteringen.
Efter  

 arbejdets gennemførelse erstattes planmaterialet af nye grundplaner, som  

 fremkommer i forbindelse med den matrikulære berigtigelse.
Planernes brug Uanset valg af plantype vil en revision efter retningslinierne i denne  

 vejledning give et planmateriale, der kan bruges i såvel administrative og  

 projekteringsmæssige sammenhænge som ved drifts- og vedligeholdelsesopgaver.
 Det vil på denne baggrund normalt være mest hensigtsmæssigt, hvis en  

 enkelt afdeling/sektion varetager arbejdet omkring grundplanernes standard og  

 deres anvendelse.
4.AKTIVITETSBESKRIVELSE 4.1 NYFREMSTILLING AF GRUNDPLANER Fremstillingsprocessen sker i princippet efter følgende model De enkelte elementer i processen er beskrevet nedenfor mens  

 retningslinierner for samarbejdet med  

 Matrikeldirektoratet/Vejdatalaboratoriet er beskrevet i bilag B .
 Resultatet af fremstillingsprocessen er-illustreret i bilag C.
4.1.1 Aktiviteter ved nyfremstilling På grundlag af den eksisterende plan m.m. fastlægges arbejdets omfang og  

 udførelsen af de enkelte aktiviteter.
Af hensyn til arbejdets fremme bør den fornødne bistand fra  

 Matrikeldirektoratet rekvireres så tidligt som muligt.
Fikspunktgrundlag Kvaliteten af det eksisterende fikspunktnet vurderes af  

 Matrikeldirektoratet.
Evt. nødvendig omkoordinering udføres som netmåling,  

 tilsluttet system 34 og omfattende et passende antal eksisterende eller  

 retablerede fikspunkter 2-3 pr. km).
Matrikeldirektoratet foretager herefter beregning af det grundlæggende net  

 og ved hjælp af de oprindelige observationer tillige en nyberegning af  

 koordinaterne til samtlige fikspunkter på strækningen.
De nye koordinater  

 anføres på fikspunktskitserne, og er herefter gældende.
 Vurdering, fremskaffelse af fornødent materiale og udførelse af beregning  

 afholdes vederlagsfrit.
Genafmærkning af eksisterende fikspunkter forlanges normalt ikke.
Med  

 hensyn til eventuel etablering af nye fikspunkter henvises til bilag B.  

 Beregning af skelpunktskoordinater Skelpunktskoordinaterne beregnes i system 34 til udskilte vejgrænser ved  

 anvendelse af eksisterende udskillelsesmåling, opbygget på det omkoordinerede  

 fikspunktgrundlag.
På grundlag af nymåling beregnes desuden koordinater til sikringspunkter,  

 enkelte bygningshjørner o.lign jfr.
Vejdirektoratets meddelelse nr. 006.03.
 Der foretages ikke skelafmærkning i marken.
Nymaling til skelpunkter foretages kun, hvor uoverensstemmelse umiddelbart  

 kan konstateres og berigtigelse må gennemføres.
Supplerende måling Supplerende måling udføres til tilgrænsende bygninger kørebanekanter,  

 overkørsler og anden betydende teknik, jfr. meddelelse nr. 006.03.
På grundlag af de eksisterende måloplysninger i Matrikeldirektoratet og de  

 supplerende målinger kan det topografiske og matrikulære kort fremstilles.  

 Når servitutterne herefter revideres, kan grundplanen færdiggøres.  

 Servitutter Oversigtsservitutter, byggelinier og eventuelle andre servitutter med  

 påtaleret for vejbestyrelsen konstateres og vises i det omfang, det er  

 muligt, på planen, jfr. i øvrigt afsnit 5. Grundplanen Grundplanen konstrueres/udplottes og rentegnes efter reglerne i meddelelse  

 nr. 006.03.
I byområder anbefales det at udføre konstruktionen i målforhold 1:500 til  

 brug ved evt. fremtidig projektering.
Den færdige grundplan kan enten  

 anvendes i dette målforhold eller nedfotograferes til 1:1000 Grundplanen kan evt. fremstilles ved samkopiering af flere temaplaner.
 Grundplanen underskrives af udførende landinspektør.
4.1.2 Registrering i Matrikeldirektoratet Kopi af grundplanerne med påførte fikspunkt- og skelpunktkoordinater bør  

 indsendes og registreres i Matrikeldirektoratet.
Kopierne fremstilles på et  

 af Matrikeldirektoratet godkendt materiale.
Kopier kan herefter rekvireres i  

 lighed med matriklens øvrige dokumenter.
 Matrikeldirektoratets registrering er betinget af, at skelpunktberegning  

 og udplotning enten udføres af Vejdatalaboratoriet eller sker ved godkendt  

 program, således at resultatet kan godkendes af Matrikeldirektoratet ved  

 kontrol af input.
 Såfremt skelpunktsberegning og konstruktion udføres manuelt, vil  

 grundplanen kun undtagelsesvis kunne forventes registreret i  

 Matrikeldirektoratet.
 Nærmere retningslinier for samarbejdet med  

 Matrikeldirektoratet/Vejdatalaboratoriet fremgår af bilag B.
4.2 AJOURFØRING AF EKSISTERENDE PLANER Ajourføring af eksisterende planer skal som minimum omfatte ajourføring af  

 følgende forhold:
- den matrikulære situation, - bygninger m.v., - overkørsler, - servitutter, - stationering.
 Derudover kan ajourføring omfatte indlæggelse af centerlinie (til brug ved  

 evt. projektering.
 For at opnå et ensartet udseende og standard af planerne kan ajourføringen  

 endvidere omfatte:
- at planerne for en given strækning ved sammentegning eller samkopiering  

 bringes til at omfatte en hel km, - at planerne renoveres, dvs. ved fotoproces overføres til målfast plast  

 med korrektion for indkrympning og fjernelse af evt. uønsket påskrift m.v., - at planerne suppleres med administrationsfelt, standardhoved o.lign.
 Ajourføring efter disse retningslinier er illustreret i bilag D .
5. SERVITUTTER I forbindelse med revision af planmaterialet foretages en revision af de  

 tinglyste servitutter.
Det fremgår af afsnit 4, at oversigtsservitutter,  

 byggelinier og øvrige servitutter med påtaleret for vejbestyrelsen skal  

 konstateres og vises i det omfang, det er muligt, på de nyfremstillede eller  

 ajourførte grundplaner.
Servitutterne vises ved signatur og eventuelt  

 tinglysningsdato.
5.1 REVISION AF SERVITUTTER Til brug for revision af servitutterne foretages en tingbogsundersøgelse  

 for samtlige tilgrænsende ejendomme.
Efter gennemgangen rekvireres alle  

 relevante servitutdokumenter, som ikke allerede findes hos vejbestyrelsen.
 På dette grundlag tages stilling til, om servitutterne skal opretholdes,  

 aflyses, ændres eller erstattes med nye.
De ajourførte servitutter vises i princippet på grundplanerne.
Visse  

 servitutter kan dog vanskeligt vises.
Det gælder f.eks. adgangsbegrænsning og  

 servitutter om rådighedsindskrænkninger.
Disse servitutter vil derfor ofte  

 kun fremgå af servitutarkivet, jfr. nedenfor.
5.2 SERVITUTARKIV De reviderede servitutter indordnes i servitutarkivet, der normalt er  

 opdelt i:
- adgangsdeklarationer, - byggelinier, - oversigtsservitutter, - øvrige servitutter.
 De enkelte dokumenter er heri ordnet efter hovedlandevejens stationering,  

 der er påført dokumenterne.
Dokumentarkivet kan være udbygget med et servitutkatalog for hver  

 hovedlandevej.
Heri er alle tinglyste servitutter (og evt. utinglyste  

 aftaler), registreret i relation til vejens stationering.
6. UDFØRELSE På grundlag af det godkendte handlingsprogram kan den konkrete opgave  

 herefter defineres og igangsættes.
6.1 OPGAVEFORMULERING Vejbestyrelsen tager stilling til arbejdets omfang og fastlægger,  

 hvorledes de enkelte delaktiviteter skal udføres, herunder definerer behovet  

 for fremmed teknisk bistand.
6.1.1 Nyfremstilling af grundplaner Når grundplanerne skal udføres ved nyfremstilling kan nedenstående  

 checkskema anvendes som hjælp ved opgaveformuleringen.
Med »x-er«  

 er angivet, hvem der kan udføre de forskellige delaktiviteter.
 6.1.2 Ajourføring af eksisterende planer.
 Ved ajourføringsopgaver må opgaveformuleringen tage udgangspunkt i  

 revisionens omfang og karakter, jfr. aktivitetsbeskrivelsen i afsnit 4.2.
6.2 ARBEJDETS GENNEMFØRELSE I meddelelse nr. 013 er angivet de administrative bestemmelser for  

 arbejdets gennemførelse.
Revision af grundplaner kan gennemføres ved  

 vejbestyrelsens egen foranstaltning.
 Almindeligvis vil arbejderne dog blive gennemført med bistand fra  

 praktiserende landinspektører eller fotogrammetriske firmaer.  

 Omkostningsniveauet, der er bestemmende for, hvornår arbejdet, der vedrører  

 denne bistand, skal udbydes i licitation eller kan udføres i regning, er  

 angivet i meddelelse nr. 013.
 Afholdelse af licitation vil normalt kun være aktuelt for nyfremstilling  

 af grundplaner, da arbejdet med ajourføring af eksisterende planmateriale  

 almindeligvis er af begrænset omfang.
6.2.1 Licitation Vejdirektoratets udbudsforskrifter for kortlægning skal anvendes, når  

 revisionsarbejderne baseres på licitation.
 Såfremt revision af grundplaner medfører matrikulære ændringer, skal denne  

 del af arbejdet ikke være indeholdt i licitationsmaterialet, men skal, efter  

 nærmere aftale med vejbestyrelsen, udføres af praktiserende landinspektør og  

 afregnes efter de af Monopoltilsynet godkendte honorarregler.
6.2.2 Regningarbejder Regningsarbejder baseres på indhentning af overslag på følgende grundlag:
- denne vejledning vedrørende revision af grundplaner for hovedlandeveje, - oplysning om vejstrækning, stationering og eksisterende planmateriale, - oplysning om plantype (nyfremstilling eller ajourføring), - oversigt over aktivitetsfordeling og aktivitetsbeskrivelse efter  

 retningslinierne i denne vejledning, - Vejdirektoratets meddelelse nr. 012 »Paradigma for overenskomst med  

 praktiserende landinspektører«, herunder oplysning om, at der ved evt.  

 endelig rekvisition vil blive stillet som vilkår, at såfremt der under  

 arbejdets udførelse skulle fremkomme forhold, som efter den udførendes skøn  

 vil medføre en overskridelse af de skønnede udgifter, skal der omgående gives  

 meddelelse herom; hvorefter vejbestyrelsen tager stilling til, i hvilket  

 omfang arbejdet skal fremmes, - og oplysning om færdiggørelsesfrist.
 For nyfremstilling af grundplaner gælder endvidere:
- Vejdirektoratets meddelelse nr. 006.03 »Regler for overdragelse af  

 vejanlæg fra anlægsmyndighed til vedligeholdelsesmyndighed«, - og redegørelse for samarbejdet med  

 Matrikeldirektoratet/Vejdatalaboratoriet, jfr. bilag B i denne vejledning.
Beregning og udplotning forudsættes at ske hos  

 Matrikeldirektoratet/Vejdatalaboratoriet.
Såfremt den udførendes eget anlæg  

 benyttes, forudsættes dette at ske uden udgift for vejbestyrelsen.
7. VEJLEDENDE HONORARER Overslagsberegning udføres ved opstilling af handlingsprogram og ved  

 vurdering af fremkomne priser ved licitation eller indhentede overslag.  

 Beregningen baseres på en vurdering af omkostningerne for de enkelte  

 aktiviteter.
 Ved ajourføring af eksisterende planer beror vurderingen af omkostningerne  

 på et skøn over arbejdets karakter og omfang på den konkrete strækning.
 Ved nyfremstilling efter vejledningens retningslinier vil omkostningerne  

 for alle de i afsnit 4.1 anførte arbejder normalt svare til følgende  

 vejledende honorarer (eksklusive udlæg):
 - ca. 55% af de i Vejdirektoratets meddelelse nr. 012 anførte beløb for  

 matrikulær berigtigelse af vejanlæg, heraf :
- ca. 30% til netmåling og beregning af skelpunktskoordinater, - ca. 60% til supplerende målinger og udarbejdelse af topografisk og  

 matrikulært kort, - ca. 10% til undersøgelse og revision af servitutter.
BILAG A BILAG B Retningslinier for samarbejdet med  

 Matrikeldirektoratet/Vejdatalaboratoriet.
1. Indledning For at kunne beregne koordinater i system 34 i en rimelig kvalitet til  

 skelpunkter, bygningshjørner m.m. vil det ofte være nødvendigt først at  

 foretage en nykoordinering af de fikspunkter, hvortil detailmålingerne er  

 knyttet.
 Som grundlag for denne nykoordinering må der foreligge en tilknytning til  

 GI punkter eller andre godt koordinerede punkter, således at risikoen for  

 senere koordinatændringer på grund af nye målinger minimeres.
 Endvidere bør der foreligge tilstrækkeligt med observationer til, at de  

 eksisterende fikspunktsystemer kan knyttes sammen.
2. Vurdering af eksisterende fikspunkter For at den netmåling, der skal danne grundlag for nykoordineringen, kan  

 udføres mest hensigtsmæssigt foretager Matrikeldirektoratet en undersøgelse  

 af kvaliteten af det eksisterende fikspunktnet.
 Matrikeldirektoratet udarbejder herefter oversigtskort med oplysning om,  

 hvilke GI eller andre gode punkter, som målingen kan tilknyttes, og hvilke  

 ældre fikspunkter målingen endvidere bør omfatte.
3. Netmåling Ved planlægning af netmålinger bør følgende tages i betragtning:
4. Netberegning- og nyberegning af koordinater Matrikeldirektoratet foretager en beregning af det grundlæggende net, og  

 når dette er i orden, foretages ved hjælp af de gamle observationer en  

 nyberegning af koordinaterne til samtlige de i vejstrækningen registrerede  

 fikspunkter.
 Matrikeldirektoratet afholder udgifterne til beregningerne.
 5. Skelpunktkoordinater m.m.
 Sideløbende med netmaling og netberegning forberedes beregningen af system  

 34 koordinater til skelpunkter, bygningshjørner m.m.
Kopi af de nødvendige måleblade bestilles i Matrikeldirektoratet.  

 Målebladene gennemgås med hensyn til, hvilke skel der stadig er gældende  

 vejskel og hvilke der er bortfaldet som følge af senere matrikulære ændringer  

 af vejskel, nye tilslutninger m.m.
De gældende skel nummereres efter  

 Vejdirektoratets regler.
Beregning og plotning foretages af Vejdatalaboratoriet eller den udførende  

 5.1. Vejdatalaboratoriet Den udførende foretager opstilling af data i særlige skemaer og indsender  

 disse til Vejdatalaboratoriet.
Her foretages en indtastning og beregning med efterfølgende automatisk  

 plotning af punkter.
Beregningen resulterer bl.a. i en koordinatliste, der  

 kan anvendes til indkopiering på planerne.
Planer, beregninger og  

 koordinatlister leveres til den udførende.
 Omkostningerne ved beregning og plotning afregnes mellem  

 Vejdatalaboratoriet og vejbestyrelsen.
Til udveksling af data mellem Matrikeldirektoratet og Vejdatalaboratoriet  

 forudsættes oprettet en forbindelse, således at beregningsresultater kan  

 overføres fra den ene institution til den anden. 5.2. Den udførende Beregning af detailpunktskoordinater og den efterfølgende plotning må  

 foretages automatisk, således at der er fuld sikkerhed for, at der er  

 overensstemmelse mellem inddata, koordinatliste og plotning.
Hvis grundplanen  

 skal registreres i Matrikeldirektoratet, skal skelpunktberegning og  

 udplotning ske ved godkendt program.
6. Grundplan Grundplaner, der fremsendes til registrering i Matrikeldirektoratet,  

 forsynes med følgende påtegning:
 »Skelpunktskoordinaterne er beregnet på grundlag af nykoordinering af  

 fikspunktnettet, og anvendelse af gældende måloplysninger, jfr.  

 Matrikeldirektoratets approberede sager M.C.J. ... nr. ...«.
 Påtegningen underskrives af udførende landinspektør.
