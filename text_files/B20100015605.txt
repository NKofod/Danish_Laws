Bekendtgørelse om ændring af bekendtgørelse om tilskud til projekter under program for brugerdreven innovation (Ophør af visse indsatsområder og nedlæggelse af programbestyrelse) § 1 I bekendtgørelse nr. 241 af 20. marts 2007 om tilskud til projekter under program for brugerdreven innovation, som ændret ved bekendtgørelse nr. 616 af 24. juni 2008, foretages følgende ændringer:
 1. I bekendtgørelsens titel ændres »program for brugerdreven innovation« til: »pulje for medarbejderdreven innovation«.
 2. I tekstoverskriften før § 1 ændres »Programmets område og formål« til: »Tilskudsmodtagere«.
 3. §§ 1-2 ophæves.
 4. Tekstoverskriften»Programbestyrelsens nedsættelse og rolle« ophæves.
 5. §§ 5-6 ophæves.
 6. § 8 affattes således:
»§ 8. Tilskud tildeles inden for indsatsområdet medarbejderdreven innovation i den offentlige sektor.
Indsatsen skal fremme medarbejderdreven innovation som metode til bedre opgaveløsning og øget kvalitet i den offentlige sektor.
Under indsatsen kan fx igangsættes forsøgs- og demonstrationsprojekter.
Stk. 2. Ansøgning om tilskud under indsatsen medarbejderdreven innovation i den offentlige sektor kan indgives til Erhvervs- og Byggestyrelsen under en nærmere fastsat frist.
Ansøgningerne forelægges en ekspertgruppe, som vurderer og prioriterer ansøgningerne.
Stk. 3. Ekspertgruppen består af 7 medlemmer. 6 medlemmer udpeges af Økonomi- og Erhvervsministeriet efter indstilling fra Finansministeriet, Akademikernes Centralorganisation, FTF, LO, Kommunernes Landsforening og Danske Regioner. 1 medlem udpeges af Økonomi- og Erhvervsministeriet.
Erhvervs- og Byggestyrelsen sekretariatsbetjener ekspertgruppen.« 7. I § 9, stk. 1, nr. 1, ændres »program for brugerdreven innovation« til: »puljen for medarbejderdreven innovation«.
 8. § 10 affattes således:
»§ 10. Ekspertgruppen vurderer og prioriterer ansøgningerne om tilskud under indsatsen medarbejderdreven innovation i den offentlige sektor på baggrund af tildelingskriterierne, jf. § 12, og afgiver indstilling til Erhvervs- og Byggestyrelsen herom.« 9. § 11 affattes således:
»§ 11. Erhvervs- og Byggestyrelsen træffer afgørelse i sager om tilskud under indsatsen medarbejderdreven innovation i den offentlige sektor på baggrund af ekspert-gruppens vurdering og prioritering.« 10. § 12 affattes således:
 »§ 12 . Ved tildeling af tilskud foretages en samlet vurdering af projekterne på baggrund af følgende tildelingskriterier:
1) Udgangspunkt i medarbejderne som kilde til innovation.
Det tillægges vægt, i hvor høj grad et produkt udvikler, afprøver og formidler metoder til medarbejderdreven innovation.
Dette indebærer, at en bred gruppe af medarbejdere bidrager aktivt og systematisk til innovationsprocessen på tværs af faggrænser og organisatoriske grænser, og at medarbejdernes viden og idéer er en væsentlig kilde til innovationsprocessen og resultaterne heraf.
2) Høj nyhedsværdi.
Det tillægges vægt, i hvor høj grad projektets metoder eller tilgang adskiller sig fra almindelig praksis, er nyskabende og tænker i nye og utraditionelle baner i forhold til fx målgruppe, administration, samarbejdspartnere og tankesæt.
3) Målbar effekt.
Det tillægges vægt, at projektet kan give konkrete og blivende resultater.
Dette kan vurderes kvalitativt eller kvantitativt på fx medarbejder-, virksomheds-, institutions- og samfundsniveau.
4) Anvendelighed for andre.
Det tillægges vægt, i hvor høj grad den viden, der opnås i projektet, er relevant og anvendelig for andre.
5) Formidling af resultater til en bredere kreds.
Det tillægges vægt, i hvor høj grad projektets resultater formidles til aktører uden for projektets deltagerkreds.
6) Additionalitet.
Det tillægges vægt, i hvilken udstrækning projektet omfatter aktiviteter, der ellers ikke ville blive udført eller kun ville blive udført i meget begrænset omfang.
7) Samarbejde.
Det tillægges vægt, at der er mindst to samarbejdspartnere i et projekt, og at mindst én er en offentlig institution, som bredt inddrager medarbejderne i udviklingen af deres egne produkter eller ydelser.« 11. § 13, stk. 5, affattes således:
 »Stk. 5. Tilskud til projekter gives bl.a. i henhold til:
1) Statsstøttesag nr.
N 229/2009 - Danmark.
2) EFs statstøtteregler om de minimis (Kommissionens forordning (EF) nr. 1998/2006).« § 2 Bekendtgørelsen træder i kraft den 15. februar 2010.
