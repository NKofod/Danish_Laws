Nr LSF 37 Forslag til Lov om ændring af lov om statsgaranti og rentetilskud m.m. ved  

 udlån til yngre jordbrugere Fremsat af landbrugsministeren (Tørnæs) den 7. oktober 1992 Vedtaget ved tredjebehandling den 20. november 1992 Lov nr. 917 af 25/11/1992 § 1 I lov om statsgaranti og rentetilskud m.m. ved udlån til yngre  

 jordbrugere, jf. lovbekendtgørelse nr. 110 af 25. februar 1991, som ændret  

 ved § 26 i lov nr. 380 af 6. juni 1991, foretages følgende ændringer:
 1. Efter § 14 indsættes:
» § 14 a.
Låntagere, der har opnået lån efter reglerne i denne  

 lov, kan i tilfælde, hvor lånet er udmålt på grundlag af en kontant  

 handelsværdi beregnet på grundlag af en vurdering, hvori der er foretaget  

 fradrag for værdi af mælkekvote, opnå et supplerende lån, hvis lovens  

 betingelser i øvrigt er opfyldt.
 Stk. 2. Lånet beregnes som differencen mellem det udbetalte lån og  

 det lån, der kunne være ydet, såfremt der i vurderingen ikke var foretaget  

 fradrag for værdi af mælkekvote.
Stk. 3. Landbrugsministeren kan fastsætte nærmere regler for  

 ydelse af lån efter stk. 1, herunder om egenkapitalkravet, jf. § 4 a.« 2. Overskriften til kapitel 5 affattes således:
 » Administration og straffebestemmelser ».
 3. Efter § 19 a indsættes:
» § 19 b.
Den, der til brug for afgørelser, der træffes i  

 henhold til denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
Stk. 2. Er overtrædelsen begået af et aktieselskab, anpartsselskab  

 eller lignende, kan der pålægges selskabet som sådant bødeansvar.« § 2 Stk. 1. Loven træder i kraft ved bekendtgørelsen i Lovtidende.
 Stk. 2. Ansøgning om lån efter § 14 a, som affattet ved denne lovs  

 § 1, skal indgives inden 6 måneder efter lovens ikrafttræden.
Oprindeligt fremsat forslag § 1 I lov om statsgaranti og rentetilskud m.m. ved udlån til yngre  

 jordbrugere, jf. lovbekendtgørelse nr. 110 af 25. februar 1991, som ændret  

 ved § 26 i lov nr. 380 af 6. juni 1991, foretages følgende ændringer:
 1. Efter § 14 indsættes:
» § 14 a.
Låntagere, der har opnået lån efter reglerne i denne  

 lov, kan i tilfælde, hvor lånet er udmålt på grundlag af en kontant  

 handelsværdi, beregnet på grundlag af en vurdering, hvori der er foretaget  

 fradrag for værdi af mælkekvote, opnå et supplerende lån, hvis lovens  

 betingelser i øvrigt er opfyldt.
 Stk. 2. Lånet beregnes som differencen mellem det udbetalte lån og  

 det lån, der kunne være ydet, såfremt der i vurderingen ikke var foretaget  

 fradrag for værdi af mælkekvote.
Stk. 3. Landbrugsministeren kan fastsætte nærmere regler for  

 ydelse af lån efter stk. 1, herunder om egenkapitalkravet, jf. § 4 a.« 2. Overskriften til kapitel 5 affattes således:
 » Administration og straffebestemmelser ».
 3. Efter § 19 a indsættes:
» § 19 b.
Den, der til brug for afgørelser, der træffes i  

 henhold til denne lov eller de i medfør af loven fastsatte regler, giver  

 urigtige eller vildledende oplysninger eller fortier oplysninger af betydning  

 for afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse, eller som forsøger herpå.
Stk. 2. Er overtrædelsen begået af et aktieselskab, anpartsselskab  

 eller lignende, kan der pålægges selskabet som sådant bødeansvar.« § 2 Loven træder i kraft ved bekendtgørelsen i Lovtidende.
 Stk. 2. Ansøgning om lån efter § 14 a, som affattet ved denne lovs  

 § 1, skal indgives inden 6 måneder efter lovens ikrafttræden.
Bemærkninger til lovforslaget Almindelige bemærkninger Lovforslaget tilsigter at åbne mulighed for at yde et særligt supplerende  

 yngre jordbruger-lån til landmænd, der i slutningen af 1991 og begyndelsen af  

 1992 har fået udmålt lån på grundlag af en værdiansættelse, hvori der er  

 foretaget fradrag for værdi af mælkekvote.
 I efteråret 1991 besluttede Realkreditrådet at ændre vurderingspraksis for  

 mælkeproduktionsejendomme, således at der blev taget udgangspunkt i en  

 værdiansættelse af ejendommen uden mælkekvote.
Dansk Landbrugs Realkreditfond, der administrerer ordningen med lån til  

 yngre jordbrugere, ændrede tilsvarende sin vurderingspraksis.
Afhængig af  

 ejendommens karakter indebar den ændrede praksis en væsentlig reduktion af  

 værdiansættelsen ved vurderingen og dermed af låneudmålingsgrundlaget.
 Baggrunden for den ændrede vurderingspraksis var, at det af et af  

 Justitsministeriet udarbejdet notat af 12. august 1991 om mælkekvotens  

 panteretlige stilling fremgik, at en mælkekvote næppe kan anses for omfattet  

 af pant i fast ejendom (Tinglysningslovens § 37).
 Landbrugsministeren nedsatte i januar 1992 en arbejdsgruppe, som skulle  

 fremkomme med forslag til løsning af de herved opståede problemer.
Arbejdsgruppens arbejde har resulteret i en løsning, der indebærer, at  

 disse ejendomme nu kan realkreditbelånes uden fradrag for værdi af mælkekvote  

 ved vurderingen.
Løsningen består først og fremmest i, at en ejendom, der  

 kommer på tvangsauktion senest 3 år efter at mælkekvoten er solgt fra under  

 en ophørsordning, påny kan få tildelt mælkekvote.
 Som følge af Dansk Landbrugs Realkreditfonds ændrede vurderingspraksis er  

 yngre jordbrugerlån til mælkeproduktionsejendomme i en periode blevet op til  

 ca. 40 pct. mindre end de ville have været på grundlag af den indtil da  

 gældende vurderingspraksis.
Dansk Landbrugs Realkreditfond har oplyst, at den ændrede  

 vurderingspraksis berører 18 låneforhold.
Låntagerne har fået udbetalt lån,  

 der er fra 1.800 kr. til 80.700 kr. mindre eller ialt 577.000 kr. mindre, end  

 hvis lånene var blevet udmålt på grundlag af en vurdering uden fradrag for  

 værdi af mælkekvote.
 Formålet med lovforslaget er at stille jordbrugerne i de 18 ovennævnte  

 låneforhold lige med de jordbrugere, der har opnået yngre jordbrugerlån på  

 grundlag af en vurdering, hvori der ikke er foretaget fradrag for  

 mælkekvoter, ved at yde jordbrugerne i de 18 omhandlede låneforhold et  

 supplerende lån.
 Udmålingsgrundlaget for det i lovforslagets § 1 omhandlede lån medregnes  

 ved opgørelse af det resterende udmålingsgrundlag for et eventuelt fremtidigt  

 supplerende lån, jf. lovens § 14, stk. 1.
 Endvidere foreslås i overensstemmelse med praksis i Landbrugsministeriets  

 nyere lovgivning indføjet straffebestemmelser i loven.
Administrative og statsfinansielle konsekvenser Loven administreres af Dansk Landbrugs Realkreditfond.
Dansk Landbrugs  

 Realkreditfond vil rette henvendelse til de berørte landmænd.
Lånet vil blive  

 ydet på grundlag af den tidligere indsendte ansøgning om yngre jordbrugerlån.
 Forslaget har ikke administrative konsekvenser for kommuner og  

 amtskommuner.
Hvis alle berørte låntagere optager det supplerende lån, vil statens  

 udgifter til ydelsestilskud udgøre ca. 70.000 kr. årligt i de første 4 år,  

 hvorefter udgiften aftrappes.
Der må endvidere forventes et begrænset  

 udgiftsbeløb til indløsning af statsgarantier.
Disse beløb indgår i de  

 budgetterede udgifter til ordningen, idet der ikke ved budgetteringen har  

 været forudsat reduktion i udmålingsgrundlaget for værdien af mælkekvoten.
