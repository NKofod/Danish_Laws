Lov  

 om ændring af udlændingeloven (Kontraktordning for afviste asylansøgere, der samarbejder  

 om udrejse) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I udlændingeloven, jf. lovbekendtgørelse nr. 945 af 1.  

 september 2006, som ændret senest ved § 1 i lov nr. 379 af 25. april  

 2007,  

 foretages følgende ændringer:
 1. Efter  

 § 33 indsættes:
»§ 33 a.  

  

 Udlændinge, som samarbejder om udrejsen  

 og indgår en kontrakt om opkvalificeringsforløb og frivillig udrejse med  

 Udlændingeservice, jf. § 43 c, skal uanset den fastsatte udrejsefrist,  

 jf.  

 § 33, først udrejse, når opkvalificeringsforløbet i Danmark er afsluttet  

 eller ophørt.« 2.  

  

 Efter  

 § 43 b indsættes:
 »§ 43 c.  

  

 Ministeren  

 for flygtninge, indvandrere og integration kan fastsætte nærmere regler om de  

 vilkår, jf. §§ 42 a-42 f, der skal gælde for udlændinge, der har fået  

 endeligt afslag på opholdstilladelse efter § 7, og som samarbejder om  

 udrejse og indgår en kontrakt om opkvalificeringsforløb og frivillig udrejse  

 med Udlændingeservice.
Stk. 2.  

  

 En aftale  

 om opkvalificeringsforløb kan alene indgås, hvis der som led i en  

 genopbygningsindsats  

 af den pågældende udlændings hjemland efter krig planlægges eller er iværksat  

 større støtteprojekter og der er indledt forhandlinger om tilbagetagelse  

 eller praktiske  

 aftaler om tilbagetagelse eller accept af tvangsmæssig udsendelse eller det  

 grundet situationen i landet ikke er muligt at indlede sådanne forhandlinger  

.  

  

 « § 2 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 Udlændingelovens  

 § 43 c som affattet ved denne lovs § 1, nr. 2, finder alene  

 anvendelse  

 på udlændinge, som inden den 16. maj 2007 har indgivet ansøgning om  

 opholdstilladelse efter udlændingelovens § 7, under forudsætning af, at  

 de  

 pågældende efterfølgende bliver registreret som asylansøgere efter § 48  

 e, stk. 1.
§ 3 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for disse landsdele med  

 de  

 afvigelser, som de særlige færøske eller grønlandske forhold tilsiger.
Givet på Christiansborg Slot, den 6. juni  

 2007 Under Vor Kongelige Hånd og Segl Margrethe R.
