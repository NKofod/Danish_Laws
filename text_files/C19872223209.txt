(Til de højere  

 uddannelsesinstitutioner) Efter at rigsrevisionen havde henledt Undervisningsministeriets  

 opmærksomhed på, at der ved nogle af de højere uddannelsesinstitutioner blev  

 ydet befordringsgodtgørelse til deltidsbeskæftigede lærere (timelønnede  

 undervisningsassistenter m.fl.), der var bosiddende i større afstand fra  

 institutionerne, meddelte man ved skrivelse af 29. september 1975 til de  

 højere uddannelsesinstitutioner, at Undervisningsministeriet måtte være af  

 den principielle opfattelse, at der ikke kunne ydes befordringsgodtgørelse -  

 eller time- og dagpenge - til de pågældende lærere, men at de for  

 undervisningen fastsatte vederlag måtte forudsættes at være bruttobeløb, der  

 i overensstemmelse med almindeligt gældende regler og praksis skulle omfatte  

 dækning af udgifter til befordring mellem bopæl og arbejdssted.
Man anmodede  

 samtidig om, at eksisterende befordringsordninger - efter udløbet af en  

 angiven overgangsperiode - måtte blive bragt til ophør, og at der, såfremt  

 det måtte blive anset for nødvendigt at yde befordringsgodtgørelse til  

 deltidsbeskæftigede lærere i enkeltstående tilfælde, måtte blive indsendt  

 nærmere begrundet indstilling til ministeriet herom.
 Ministeriet har herefter - efter indstilling fra vedkommende institution -  

 godkendt ydelse af befordringsgodtgørelse, hvor afstandsforhold m.v. i særlig  

 grad har talt for det.
 Det må fastholdes, at udgiften til befordring mellem bopæl og arbejdssted  

 i princippet er staten uvedkommende, og at der ikke af deltidsbeskæftigede  

 lærere kan gøres krav på ydelse af befordringsgodtgørelse.
 På denne baggrund bemyndiger man herved med virkning fra den 1. september  

 1987 de højere uddannelsesinstitutioner til  undtagelsesvis at yde  

 detidsbeskæftigede lærere befordringsgodtgørelse under forudsætning af:
 En eventuel godtgørelse kan som hovedregel kun ydes for befordring med  

 billigste offentlige transportmiddel på grundlag af dokumentation for den  

 afholdte udgift.
Der kan i ganske særlige tilfælde, hvor benyttelse af offentlige  

 transportmidler vil være uøkomomisk eller indebære en meget væsentlig og  

 urimelig forøgelse af rejsetiden, eller hvor andre forhold måtte gøre det  

 påkrævet, gives tilladelse til benyttelse af egen bil, således at der på  

 grundlag af kørselsregnskab ydes godtgørelse efter den for tjenesterejser  

 fastsatte laveste km-takst jfr. senest Finansministeriets cirkulære af 6.  

 juli 1987 (LP.nr. 060/87) om godtgørelse for benyttelse af eget  

 befordringsmiddel på tjenesterejser.
Er benyttelse af eget befordringsmiddel  

 nødvendiggjort af transport af undervisningsmaterialer, kan der endvidere  

 bortses fra sædvanlige krav til afstand mellem bopæl/hovedarbejdssted og  

 institution.
 Såfremt der er benyttet eget befordringsmiddel, uden at dette er godkendt  

 som grundlag for befordringsgodtgørelse, kan der i det enkelte tilfælde efter  

 omstændighederne - på grundlag af kørselsregnskab - ydes en godtgørelse, der  

 højst kan udgøre udgiften ved benyttelse af billigste offentlige  

 befordringsmiddel (og som ikke kan overstige godtgørelsen pr.km). I tilfælde,  

 hvor der er benyttet fly, kan der på tilsvarende måde efter dokumentation for  

 den afholdte udgift ydes befordringsgodtgørelse i forhold til udgiften ved  

 benyttelse af billigste transportmiddel.
 Befordringsgodtgørelse bør kun ydes for et semester ad gangen under  

 hensyntagen til de konkrete forhold i det pågældende semester.
Det understreges, at det er en afgørende forudsætning for den herved  

 meddelte delegation af kompetencen til at træffe afgørelse i sager om  

 befordringsgodtgørelse i særlige tilfælde til deltidsbeskæftigede  

 lærerkræfter, at hovedreglen om, at transport mellem hjem og arbejdssted er  

 staten uvedkommende, fastholdes, således at delegationen ikke medfører en  

 ændring af praksis i retning af et større antal dispensationer, end fortsat  

 behandling af sagerne i Undervisningsministeriet ville have medført.
Det  

 forudsættes endvidere at Undervisningsministeriet til enhver tid hos  

 institutionerne vil kunne indhente de fornødne oplysninger om omfang m.v. af  

 udbetalte ydelser.
 Det tilføjes, at der som hidtil vil være adgang til at dække udgifter til  

 befordring m.m. for gæsteforelæsere i specielle fag eller emner.
 P.m.v.
 e.b.
Karen Jepsen fm.
