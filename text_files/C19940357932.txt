 Tvungen ferie i relation til beregning af minimumsretten på 12 måneder,  

 jfr. § 133, stk. 2, i aktiv-bekendtgørelsen.
 Tvungen ferie i et jobtræningsforløb medregnes i minimumsretten, når  

 arbejdsgiveren har udbetalt løn under ferien.
 De hidtil gældende regler om forlængelse af et arbejdstilbud i  

 ATB-bekendtgørelsens § 22, er ikke videreført for så vidt angår jobtræning.  

 Der er derfor opstået tvivl om, hvorvidt en periode med tvungen ferie el.  

 lign. medregnes ved beregning af den lediges ret til et sammenlagt forløb på  

 12 måneder.
Spørgsmålet må besvares med udgangspunkt i § 133, stk. 2, i bekendtgørelse  

 om en aktiv arbejdsmarkedsindsats.
Denne bestemmelse må fortolkes således, at  

 tilbud efter bekendtgørelsen, hvortil AF eller A-kassen har udbetalt støtte  

 medregnes for så vidt angår den faktiske periode, der er udbetalt støtte.
 I relation til spørgsmålet om tvungen ferie, vil beregning af  

 minimumsretten derfor bero på, om der er udbetalt løn eller andre ydelser til  

 den pågældende, jfr. § 63, stk. 2, idet perioder, hvor arbejdsgiveren har  

 udbetalt løn, og AF derfor har udbetalt løntilskud, medregnes i  

 minimumsretten.
