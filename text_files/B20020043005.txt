 Bekendtgørelse om fredning af krybdyr,  

 padder, fisk,  

 hvirvelløse dyr, planter m.m.
 I medfør af § 30, stk.1, § 70,  

 stk. 2, § 71, stk. 2, og § 89, stk. 3, i lov om  

 naturbeskyttelse, jf. lovbekendtgørelse nr. 85 af 4.februar 2002  

 fastsættes 1) :
Fredede dyr og planter § 1. Bekendtgørelsen freder de dyre- og  

 plantearter, som er opført på følgende bilag:
1)	Bilag 1 vedrørende fisk, krybdyr og padder, 2)	Bilag 2 vedrørende hvirvelløse dyr  

 (invertebrater), 3)	Bilag 3 vedrørende planter og 4)	Bilag 4 vedrørende dyr der ikke må udnyttes  

 erhvervsmæssigt.
 Stk. 2. Ved fredning forstås i denne  

 bekendtgørelse de forbud, som er fastsat i §§ 2 - 5.
Stk. 3. Bestemmelserne om dyr i denne bekendtgørelse  

 gælder også for yngel og dele og produkter af dyr og yngel.
Ved  

 yngel forstås alle livsstadier f.eks. æg, larver, pupper og  

 haletudser.
 Stk.  4. Bestemmelserne om planter i denne  

 bekendtgørelse gælder også for dele og produkter af  

 sådanne, herunder planternes frø.
Fredningens indhold § 2. Vildtlevende dyr, som er nævnt i bilag  

 1 og 2, må ikke slås ihjel eller indsamles, jf. dog bilag 1,  

 afsnit B.
 Stk. 2. Dyr, der er taget fra naturen i strid med bestemmelsen  

 i stk. 1, eller stammer fra sådanne, må ikke sælges,  

 købes, opbevares, konserveres, transporteres, byttes eller  

 udstilles.
Stk. 3. Insekter må ikke indsamles i udendørs  

 lysfælder, der er indrettet så insekterne dræbes ved  

 fangsten.
Dette gælder dog ikke for offentlige myndigheders og -  

 institutioners fangst af insekter, når denne sker til videnskabeligt  

 formål eller i undersøgelsesøjemed.
 § 3. Planter, som er nævnt i bilag 3,  

 må ikke beskadiges eller fjernes fra deres voksested bortset fra haver,  

 gartnerier og andre områder, hvor de opformeres kunstigt.
 Stk. 2. Planter, som er taget fra naturen i strid med  

 bestemmelsen i stk. 1, eller stammer fra sådanne, må ikke  

 sælges, købes, opbevares, konserveres, transporteres, byttes  

 eller udstilles.
 § 4. Dyr, som er nævnt i bilag 4, må  

 ikke indsamles i erhvervsmæssigt øjemed udenfor områder,  

 hvor de opformeres kunstigt.
 Stk. 2. Dyr, der er taget fra naturen i strid med bestemmelsen  

 i stk. 1, eller stammer fra sådanne, må ikke sælges,  

 købes, opbevares, byttes, konserveres, transporteres eller  

 udstilles.
Internationale naturbeskyttelsesforpligtelser § 5. Krybdyr, padder, fisk, hvirvelløse dyr  

 og planter, der er opført på bilag IV i Rådets direktiv  

 nr. 92/43/EØF af 21. maj 1992 (EF-Habitatdirektivet) eller på  

 liste I over strengt beskyttede plantearter eller Liste II over strengt  

 beskyttede dyrearter i konventionen af 19. september 1979 om beskyttelse af  

 Europas vilde dyr og planter samt naturlige levesteder (Bern-konventionen)2) , og som ikke er omfattet af bestemmelserne i  

 § 1, må ikke sælges, købes, opbevares, transporteres,  

 byttes, konserveres eller udstilles, medmindre det kan godtgøres, at  

 de er erhvervet lovligt før den 1. marts 1991, for så vidt  

 angår Kamillebladet Månerude og Stilk-månerude dog  

 før den 7. januar 1998, og for såvidt angår  

 snæbelen, den tykskallede malermusling, liden Najade, Stor Ildfugl og  

 mnemosyne før denne bekendtgørelses ikrafttræden.
 Stk. 2. Undtaget fra bestemmelserne i stk. 1 er  

 autoriserede zoologiske konservatorer, under forudsætning af at  

 reglerne i Miljø- og Energiministeriets bekendtgørelse nr. 925  

 af 8. november 1994 om erhvervsmæssig konservering af visse dyrearter  

 (Konservatorbekendtgørelsen) overholdes.
 Stk. 3. Det er tilladt at opbevare og omsætte
lovligt konserverede zoologiske produkter.
 Dispensation og klage m.v.
 § 6. Bestemmelserne i § 2, stk. 1 og  

 § 3, stk. 1 er ikke til hinder for en normal jordbrugsmæssig  

 udnyttelse af en ejendom eller anden lovlig udnyttelse af denne.
 Stk. 2. Det påhviler ejeren eller besidderen af  

 fredede dyr og planter at godtgøre, at disse ikke er taget fra naturen  

 i strid med bestemmelserne i denne bekendtgørelse eller stammer fra  

 sådanne.
 § 7. Skov- og Naturstyrelsen kan tillade  

 fravigelser fra bestemmelserne i §§ 2 - 5. Tilladelsen kan gives  

 på vilkår.
 Stk. 2. Skov- og Naturstyrelsen kan uanset bestemmelserne  

 i § 2, jf. bilag 1, afsnit A, 3 i særlige tilfælde tillade,  

 at arter, der ikke er hjemmehørende i den danske natur, og som anses  

 for skadedyr, kan udryddes.
 Stk. 3. Skov- og Naturstyrelsen kan i særlige  

 tilfælde tillade, at arter af planter på bilag 3, der ikke er  

 hjemmehørende i Danmark, og som anses for skadelige, kan udryddes.
 Stk. 4. Skov- og Naturstyrelsens afgørelser kan  

 ikke påklages til anden administrativ myndighed.
Straf § 8. Overtrædelse af §§ 2 - 5 eller af  

 vilkår, der er fastsat i tilladelser efter § 7, stk. 1,  

 straffes med bøde, med mindre strengere straf er forskyldt efter anden  

 lovgivning.
Stk. 2. Straffen kan stige til fængsel i indtil 1  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	forvoldt skade på de interesser, som lov om naturbeskyttelse  

 §1, stk. 1 og 2 tilsigter at beskytte, eller fremkaldt fare derfor  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 § 9. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 Ikrafttrædelse m.v.
 § 10. Bestemmelser i fredningsafgørelser
og lignende om fredning af dyr og planter, der er omfattet af denne  

 bekendtgørelse, er fortsat gældende i det omfang de ikke strider  

 mod reglerne i denne bekendtgørelse.
 Stk. 2. Denne bekendtgørelse medfører ingen  

 ændringer i bestemmelserne i bekendtgørelse nr. 84 af 23. januar  

 2002 og de gældende EF-forordninger om gennemførelse af  

 konventionen om international handel med udryddelsestruede vilde dyr og  

 planter (Washington-konventionen).
 § 11. Bekendtgørelsen træder i kraft  

 den 14. juni 2002.
 Stk. 2. Bekendtgørelse nr. 67 af 4. februar 1991 om  

 fredning af krybdyr, padder, hvirvelløse dyr, planter m.m.  

 ophæves.
Miljøministeriet, den 2. juni 2002 Hans Chr.
Schmidt /Ole Christiansen Bilag 1 Fisk Snæbel (Coregonus oxyrhynchus)3) Krybdyr og padder A.
Alle i Danmark vildtlevende krybdyr og padder er fredede.
 De fredede krybdyr og padder omfatter:
 1. 	De for tiden her i landet regelmæssigt forekommende arter  

 af krybdyr og padder, der er følgende:
Krybdyr Stålorm (Anguis fragilis) Markfirben (Lacerta agilis) Skovfirben (Lacerta vivipara) Snog (Natrix natrix) Hugorm (Vipera berus) Padder Lille vandsalamander (Triturus vulgaris) Stor vandsalamander (Triturus cristatus) Bjergsalamander (Triturus alpestris) Klokkefrø (Bombina bombina) Løgfrø (Pelobates fuscus) Strandtudse (Bufo calamita) Grønbroget tudse (Bufo viridis) Skrubtudse (Bufo bufo) Butsnudet frø (Rana temporaria) Spidssnudet frø (Rana arvalis) Springfrø (Rana dalmatina) Grøn frø (Rana esculenta) Latterfrø (Rana ridibunda) Løvfrø (Hyla arborea) 2. 	Andre naturligt hjemmehørende arter af krybdyr og  

 padder, som må antages at have etableret sig i den danske natur med  

 levedygtige bestande, samt naturligt hjemmehørende arter, der  

 forekommer tilfældigt.
3. 	Andre arter af krybdyr og padder, som må antages at have  

 etableret sig med levedygtige bestande, samt arter, der forekommer  

 tilfældigt.
Dette gælder dog ikke arter af krybdyr og padder, som  

 må antages at være indslæbt, udsatte eller undslupne fra  

 fangenskab.
B.
Undtagelser fra fredningen 1. 	Uanset fredningen er det tilladt i begrænset omfang at  

 indsamle yngel af Lille vandsalamander, Skrubtudse, Butsnudet frø og  

 Grøn frø til ikke erhvervsmæssigt formål.
Når  

 ynglen er forvandlet til voksenindivider skal disse genudsættes  

 på indsamlingsstedet eller, når dette ikke er muligt eller  

 foreneligt med hensynet til dyrenes tarv, på et andet naturligt  

 levested for arten, så tæt på det oprindelige  

 indsamlingssted som muligt.
 2. 	Såfremt der ikke er forbud herimod i medfør af anden  

 fredningslovgivning, er det tilladt højere læreranstalter,  

 skoler og andre undervisnings- og forskningsinstitutioner i begrænset  

 omfang at indsamle eksemplarer af nedennævnte arter til undervisnings-  

 og forskningsformål:
Stålorm Skovfirben Lille vandsalamander Skrubtudse Butsnudet frø Grøn frø 3. 	På Læsø, Endelave, øerne syd for Fyn  

 mellem Ærø og Langeland (Det sydfynske Øhav),  

 Ærø, Langeland, Lolland, Falster, Møn og Bornholm er det  

 tilladt at indsamle op til 50 æg eller yngel af Spidssnudet Frø  

 og Springfrø til undervisningsformål, under forudsætning  

 af at dette ikke medfører en indsamling af samtlige æg eller al  

 ynglen på indsamlingsstedet.
Når ynglen er forvandlet til  

 voksenindivider, skal disse genudsættes på indsamlingsstedet  

 eller, når dette ikke er muligt eller foreneligt med hensynet til  

 dyrenes tarv på et andet naturligt levested for arten så  

 tæt på det oprindelige indsamlingssted som muligt.
4. 	Hugorm kan indsamles og flyttes, når den træffes i  

 umiddelbar nærhed af boliger og skønnes at udgøre en  

 risiko for mennesker.
Under tilsvarende forhold kan hugorm, såfremt der  

 ikke er mulighed for indsamling og flytning, slås ihjel.
3)   De understregede arter på bilag  

 1 og 2 findes på EF-habitatdirektivets bilag IV.
Udover de  

 understregede dyrearter indeholder bilag IV også følgende  

 pattedyrarter: Småflagermus, Hasselmus, Birkemus, Odder og Hvaler, som  

 er omfattet af lov om jagt og vildtforvaltning, jf. lovbekendtgørelse  

 nr. 114 af 28. januar 1997.
Bilag 2 Hvirvelløse dyr (invertebrater) Følgende invertebrater er fredede:
Biller Bred Vandkalv (Dytiscus latissimus) Lys Skivevandkalv (Graphoderus bilineatus) Eremit (Osderma eremita) Eghjort (Lucanus cervus) Guldsmede Grøn Mosaikguldsmed (Aeshna viridis) Grøn Kølleguldsmed (Ophiogomphus  

 cecilia) Stor Kærguldsmed (Leucorrhinia pectoralis) Sommerfugle Herorandøje (Coenonympha hero) Hedepletvinge (Euphydryas aurinia) Sortplettet blåfugl (Maculinea arion) Stor ildfugl (Lycaena dispar) Mnemosyne (Parnassius mnemosyne) Muslinger Flodperlemusling (Margaritifera margaritifera) Tykskallet Malermusling (Unio crassus) Bilag 3 Planter Følgende planter er fredede:
Ulvefod Bjerg-ulvefod (Lycopodium alpinum) Brasenføde Gulgrøn Brasenføde (Isoëtes  

 echinospona) Bregner Kongebregne (Osmunda regalis) Radeløv-arter (Asplenium spp.) Enkelt Månerude (Botrychium simplex)4) Kamillebladet Månerude (Botrychium  

 matricariifolium) Stilk-Månerude (Botrychium multifidum) Skjoldbregne (Polystichum aculeatum) Hjortetunge (Phyllitis scolopendrium) Enkimbladede blomsterplanter Blå Iris (Iris spuria) Ederkoppeurt-arter (Anthericum spp.) Liden Najade (Najas flexilis) Orkidéer (Orchidaceae) Orkidefamilien  

 med for tiden ca. 40 vildtvoksende arter i Danmark5) .
Vandranke (Luronium natans) Tokimbladede blomsterplanter Blegblå Anemone (Anemone apennina) Gul Stenbræk (Saxifraga hirculus) Vår-Kobjælde (Pulsatilla vernalis) Læge-Stokrose (Althea officinalis) Melet Kodriver (Primula farinosa) Skotsk Lostilk (Ligusticum scoticum) Mose-Post (Ledum palustre) Himmelblå Lungeurt (Pulmonaria angustifolia) Storblomstret Brunelle (Prunella grandiflora) Gyvelkvæler-arter (Orobanchaceae) Hestetunge (Mertensia maritima) 4)   De understregede arter på bilag  

 3 findes på EF-habitatdirektivets bilag IV.
5)   Der er 2 af de danske  

 orkidéarter, som findes på EF-habitatdirektivets bilag IV:  

 Fruesko (Cypripedium calceolus) og Mygblomst (Liparis Loeselli) Bilag 4 Igler og snegle Lægeigle (Hirudo medicinalis) Vinbjergsnegl (Helix pomatia) 1)   Bestemmelserne fastsættes  

 også til gennemførelse af konventionen af 19. september 1979 om  

 beskyttelse af Europas vilde dyr og planter samt naturlige levesteder  

 (Bern-konventionen) med senere ændringer af konventionens lister, samt  

 til gennemførelse af visse bestemmelser i Rådets direktiv nr.  

 92/43/EØF af 21. maj 1992 (EF-Habitatdirektivet) med senere  

 ændringer.
2)   Oplysninger om hvilke plante- og  

 dyrearter, der til enhver tid er optaget på henholdsvis  

 EF-Habitatdirektivets bilag og Bernkonventionens lister, kan fås ved  

 henvendelse til Skov- og Naturstyrelsen.
Oplysningerne om de for tiden  

 gældende lister kan desuden for arter omfattet af EF-Habitatdirektivets  

 vedkommende findes i EF-tidende 1992 nr.
L 206, side 38ff, og for  

 Bernkonventionens vedkommende i Udenrigsministeriets bekendtgørelse  

 nr. 83 af 15. september 1986 og nr. 97 af 20.oktober 1994.
