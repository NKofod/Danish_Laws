INDHOLDSFORTEGNELSE Kapitel I.
Indledning Kapitel II. § 112-institutionerne 1- 5: Institutionsforpligtelsen generelt 6- 10: Obligatoriske og valgfrie ydelser for beboerne 11- 27: Særlige forhold vedr. beboernes betaling m.v.
Kapitel III.
Ydelserne og betaling herfor 28- 39: Obligatoriske ydelser, dvs. ydelser, der ikke kan fravælges af  

 beboerne (bolig, el og varme) 40- 69: Øvrige ydelser 70: Klageadgang Kapitel IV.
Administration og finansiering efter lov om social pension og bistandsloven 71- 74: Lov om social pension 75- 77: Bistandsloven Kapitel V.
Brugerindflydelse 78- 81: Beboerråd m.v.
Kapitel VI.
Midlertidigt døgnophold.
 82- 86: Midlertidigt døgnophold.
BILAGSFORTEGNELSE Bilag 1. Socialministeriets bekendtgørelse nr. 1186 af 23. december 1993  

 om ydelser og betaling for bolig m.v. i § 112-institutioner samt om betaling  

 for midlertidigt døgnophold Bilag 2. Socialministeriets bekendtgørelse nr. 1185 af 23. december 1993  

 om ydelser og betaling for bolig m.v. i plejehjem, beskyttede boliger,  

 daghjem og dagcentre Bilag 3. Socialministeriets vejledning om administration af pension m.v.  

 af 24. august 1994 Bilag 4. Regneeksempler vedrørende betaling for bolig i §  

 112-institutioner INDLEDNING Ved lov nr. 1132 af 22. december 1993 om ændring af lov om social bistand,  

 lov om social pension m.v. (udbetaling af pension til beboere i plejehjem  

 m.v.) er der gennemført en række ændringer i reglerne vedrørende betaling for  

 ophold i plejehjem, institutioner for personer med fysiske eller psykiske  

 handicap herunder særlige plejehjem samt forsorgshjem m.v.
 Socialministeriet har den 17. december 1993 udsendt en  

 orienteringsskrivelse med tillæg af 15. februar 1994 om de nye regler.
 Ændringerne indebærer, at beboerne i de pågældende institutioner får  

 udbetalt deres pension og betaler for de ydelser, de modtager som led i  

 opholdet.
 Ændringerne er bl. a. gennemført på baggrund af erfaringerne fra de  

 forsøgsordninger med udbetaling af pension til plejehjems- og  

 institutionsbeboere, der har været iværksat med hjemmel i de hidtidige  

 bestemmelser i bistandslovens §§ 85a og 119.
De nye regler er trådt i kraft den 1. januar 1994 for de institutioner,  

 som har deltaget i de tidligere forsøgsordninger med udbetaling af social  

 pension til beboere i § 79-og § 112-institutioner, medens der er fastsat en  

 overgangsperiode på et år for de institutioner, der ikke har deltaget i disse  

 ordninger, således at disse institutioner i løbet af 1994 og senest pr. 1.  

 januar 1995 overgår til den nye ordning.
Der er i § 4, stk. 2, i lov nr. 1132  

 af 22. december 1993 fastsat særlige overgangsregler vedr. beboernes betaling  

 i de institutioner, der ved ikrafttrædelsen af loven var omfattet af de  

 hidtidige bestemmelser i bistandslovens §§ 85 a og 119 (forsøgsordningerne  

 med udbetaling af pension). Disse overgangsregler beskrives ikke i denne  

 vejledning.
Der henvises til Socialministeriets orienteringsskrivelse af 17.  

 december 1993 om nye betalingsregler i plejehjem, særlige plejehjem,  

 institutioner for fysisk og psykisk handicappede samt forsorgshjem m.v.
På § 112-området betyder lov nr. 1132, at der ikke længere skal ske  

 pensionsinddragelse/nedsættelse af pensionen ved optagelse i institutioner  

 efter bistandslovens §112, stk. 1 og 2. Beboerne modtager herefter pension og  

 betaler for de ydelser, de modtager.
Dette gælder dog, jf. § 46, stk. 1, i  

 lov om social pension, ikke for personer, som opholder sig i en §  

 112-institution i henhold til dom eller kendelse, idet der er tale om en  

 frihedsberøvende foranstaltning, hvorefter pensionen ligesom tidligere  

 udbetales indtil udgangen af den måned, der følger efter måneden, hvor  

 institutionsopholdet påbegyndes.
For disse personer gælder reglen i § 5 i  

 Socialministeriets bekendtgørelse nr. 1186 af 23. december 1993 om ydelser og  

 betaling for bolig m.v. i § 112-institutioner samt om betaling for  

 midlertidigt døgnophold, hvorefter betalingen for personer, som opholder sig  

 i en § 112-institution i henhold til dom eller kendelse, og som ikke med egne  

 indtægter kan betale for ydelserne, nedsættes eller bortfalder, og der  

 udbetales et beløb svarende til det i medfør af bistandslovens § 110  

 fastsatte.
Bekendtgørelse nr. 1186 af 23. december 1993 om ydelser og betaling for  

 bolig m.v. i §112-institutioner samt om betaling for midlertidigt døgnophold  

 er optrykt som bilag til denne vejledning.
Endvidere er til orientering  

 optrykt bekendtgørelse nr. 1185 af 23. december 1993 om ydelser og betaling  

 for bolig m.v. i plejehjem, beskyttede boliger, daghjem og dagcentre.
 Vejledningen erstatter følgende afsnit i Socialministeriets cirkulære af  

 17. december 1986 om institutioner under amtskommunerne for personer med  

 vidtgående handicap:
- 16, sidste pkt., - 17, sidste pkt., - 41, 43, 44, 46, 47 og 57 § 112-INSTITUTIONERNE INSTITUTIONSFORPLIGTELSEN GENERELT 1. Pensionsudbetalingsordningen på § 112-området tager  

 udgangspunkt i, at der er et behov for det særlige institutionstilbud for  

 personer, hvis behov for bistand ikke på anden måde rimeligt kan tilgodeses,  

 og samtidig at der efter almindelige normaliseringsprincipper bør tilstræbes  

 størst mulig ligestilling og selvbestemmelse m.v. for disse personer.
 § 112-institutioner er de institutioner, som er nævnt i bistandslovens §  

 112, stk. 1 og 2. Det drejer sig om:
 § 112,  stk. 1: - Institutioner for voksne, der på  

 grund af et vidtgående fysisk eller psykisk handicap har et særligt behov for  

 pleje, behandling m.v., som ikke kan dækkes gennem optagelse på sygehus eller  

 ophold i de øvrige i bistandslovens kap. 16 og 17 nævnte institutioner.
§ 112,  stk. 2: - Særlige plejehjem for yngre - Særlige plejehjem for personer med lidelser, der forudsætter en bestemt  

 indretning af plejehjemmet - Særlige plejehjem for personer med lidelser, der gør periodevis  

 indlæggelse til rekreation eller behandling påkrævet.
 For så vidt angår særlige plejehjem for personer med lidelser, der gør  

 periodevis indlæggelse til rekreation eller behandling påkrævet, og andre  

 midlertidige ophold henvises til kapitel VI.
Et formål med reglerne om pensionsudbetaling er at fremme processen i  

 retning af normalisering og integration af personer med handicap i samfundet  

 og give større muligheder for, at beboerne kan leve deres liv med  

 individuelle valg, i det omfang dette overhovedet er muligt.
Det er endvidere  

 sigtet at fremme udflytningen fra institutionerne til andre boligformer  

 gennem bedre muligheder for selvstændighed og medbestemmelse under  

 institutionsopholdet.
Loven om pensionsudbetaling omfatter både § 79-plejehjem og §  

 112-institutioner, og der gælder i princippet samme regler for §  

 112-institutioner som for § 79-plejehjem.
Der er dog taget hensyn til, at der  

 gør sig særlige forhold gældende i § 112-institutioner, jf. lovens § 115a:
»Beboerne skal af institutionerne tilbydes dækning af de særlige  

 behov for bistand m.v., som er forudsat i § 112, stk. 1 og 2.  

 Socialministeren kan fastsætte særlige regler om ydelser i institutioner  

 efter § 112.« Der er således ikke med pensionsudbetalingsordningen sket nogen  

 begrænsning i amtsrådets forpligtelse efter bistandslovens § 112. Amtsrådet  

 skal fortsat sørge for, at beboerne modtager de nødvendige ydelser til  

 dækning af beboernes behov, på en sådan måde at der sikres beboerne den bedst  

 mulige tilværelse, og at formålet med opholdet for den enkelte tilgodeses.  

 Beboernes betaling skal således ikke fuldtud dække udgifterne ved opholdet,  

 men indgår som indtægt i institutionens budget.
2. Med henblik på at skabe en tilværelse så nær det  

 normale som muligt, har institutionerne til formål at tilgodese de særlige  

 behov hos voksne med vidtgående fysiske eller psykiske handicap, som ikke kan  

 dækkes gennem tilbud om andre foranstaltninger.
Det vil sige, at amtsrådet  

 udover bolig, el, varme, kost, vask og rengøring skal sørge for, at der gives  

 den enkelte beboer behandling og pleje, og herunder sørge for, at der ydes  

 den socialpædagogiske indsats, som skal til for at tilgodese de særlige  

 behov, som beboeren har som følge af handicappet.
Ud over den daglige  

 socialpædagogiske behandling og omsorg tilstræbes under institutionsopholdet  

 at yde fornøden støtte gennem optræning til en mere selvstændig tilværelse i  

 beskyttet bolig eller egen bolig, herunder bofællesskab.
Dagligdagen tilrettelægges således, at formålet med opholdet for den  

 enkelte tilgodeses, uanset om der er tale om et kortere eller et mere  

 længerevarende ophold.
En del af den pædagogiske opgave vil være at hjælpe  

 den enkelte beboer med at træffe beslutninger om sin tilværelse.
3. Omlægningen til pensionsudbetaling og betaling for  

 ydelserne indebærer øgede krav til individualisering af ydelserne, da  

 ordningen forudsætter, at en del af ydelserne er valgfrie for beboerne.
Dette  

 betyder en omlægning af institutionstilbuddet, i det omfang det ikke medfører  

 en forringelse af den enkelte beboers situation i form af f. eks.  

 utilstrækkelig adgang til de nødvendige tilbud.
Reglerne stiller således krav  

 om en øget indsats mht. rådgivning og vejledning af beboerne, hvilket  

 omfatter såvel rådgivning og vejledning fra institutionens personale om det  

 amtskommunale institutionstilbud m.v. som rådgivning og vejledning fra  

 kommunen om bl. a. pensions- og bistandsydelser.
 Det er sigtet, at pensionsudbetalingsordningen kommer til at virke  

 befordrende på selvstændiggørelsesprocessen, også i de tilfælde, hvor  

 beboerne har så store behov for bistand, at en udflytning til en mere  

 selvstændig boform ikke kommer på tale.
Ikke alle beboere vil være i stand til at få lige meget udbytte af  

 pensionsudbetalingsordningen, men på længere sigt er det vigtigt at holde  

 fast i, at forhold i dagligdagen, ønsker og behov for tilværelsen, som måske  

 kan synes små for andre, kan betyde fremskridt og udvikling for personer, som  

 har et omfattende behov for bistand.
Til personer, som på grund af deres  

 handicap har særlige behov for bistand og støtte i forbindelse med valg af  

 ydelser m.v., kan ordningen således medføre, at der må ydes en særlig  

 indsats.
Amtsrådet/institutionen fastlægger retningslinier for dokumentation  

 m.v. vedrørende personalets støtte til de beboere, som har særlige behov  

 herfor.
Ligesom tidligere udarbejdes der en plan om tilrettelæggelsen af  

 hverdagen.
I behandlingsplanen indgår det, hvorledes arbejdet omkring den  

 enkelte beboer bedst kan sikre, at formålet med institutionsopholdet  

 opfyldes.
Blandt andet er det vigtigt efter indførelse af reglerne om  

 pensionsudbetaling og betaling for opholdet, at der optages et samarbejde med  

 evt. pårørende i de tilfælde, hvor dette af hensyn til den pågældende beboer  

 selv vil være hensigtsmæssigt og ikke er imod den pågældende beboers ønske  

 eller interesser.
Ligeledes vil arbejdet i mange tilfælde forudsætte et  

 samarbejde med den kommune, der udbetaler pensionen og/eller hvor  

 institutionen er beliggende.
 4. For så vidt angår spørgsmål om  

 administrationsaftaler, administration af pension efter pensionsloven m.v.,  

 henvises til Socialministeriets vejledning om administration af pension m.v.  

 af 24. august 1994. Vejledningen er optrykt som bilag til denne vejledning.
5. Om fysisk magtanvendelse, anvendelse af fiksering  

 m.v. henvises til Socialministeriets bekendtgørelse nr. 568 af 21. december  

 1979 med senere ændringer af 14. april 1987 og 26. april 1990 om  

 magtanvendelse m.v. i institutioner for voksne med vidtgående fysiske eller  

 psykiske handicap.
Der henvises endvidere til den af Socialstyrelsen udsendte  

 cirkulæreskrivelse nr. 673 af 10. marts 1980 om Socialministerets  

 bekendtgørelse om magtanvendelse m.v. i institutioner for voksne med  

 vidtgående fysiske eller psykiske handicap samt til den af Socialstyrelsen  

 udsendte cirkulæreskrivelse nr. 696 af 24. juli 1980 med vejledning om  

 pædagogiske midler.
OBLIGATORISKE OG VALGFRIE YDELSER FOR BEBOERNE 6. Bolig, el og varme er obligatoriske ydelser for  

 alle beboerne.
Det vil sige, at beboerne skal modtage og betale for disse  

 ydelser.
Det er endvidere obligatorisk for beboere, der er tilkendt mellemste  

 eller højeste førtidspension, at betale den i pkt. 14-18 beskrevne  

 servicebetaling.
7. Ydelserne herudover er som udgangspunkt valgfrie  

 for beboerne.
Denne valgfrihed er et vigtigt led i  

 selvstændiggørelsesprocessen og således med til at styrke formålet med  

 institutionsopholdet for den enkelte beboer.
For mange beboere vil der være  

 tale om en ny måde at forholde sig til institutionens tilbud på og dermed en  

 ny udfordring i dagligdagen, og mange vil kunne træffe valg uden særlig  

 støtte.
Der vil som nævnt ovenfor dog være nogle beboere, for hvem det  

 valgfrie element i institutionstilbuddet vil kunne indebære vanskeligheder,  

 og for hvem det således indgår i den pædagogiske opgave, evt. i samarbejde  

 med dem, der varetager beboernes interesser, at hjælpe beboerne med at træffe  

 beslutninger.
Idet der henvises til det ovenfor anførte om institutionstilbuddet, skal  

 det i denne forbindelse nævnes, at der i § 112-institutioner kan fastsættes  

 interne normer/regler for opholdet i den pågældende institution i  

 overensstemmelse med institutionsopholdets formål.
Der kan være tale om, at  

 den enkelte beboer har ansvaret for f. eks. rengøring af sin bolig.
Dette  

 forudsætter naturligvis, at beboeren faktisk ud fra en vurdering af den  

 pågældendes handicap kan varetage denne opgave.
Hvis en beboer herefter  

 fravælger institutionens eventuelle rengøringstilbud, må den pågældende  

 således selv sørge for rengøring af boligen.
I de særlige tilfælde, hvor en  

 beboer har vanskeligt ved at tage vare på sin egen situation/at efterleve de  

 grundlæggende normer og principper, der gælder for dagligdagen og det  

 pædagogiske arbejde på den enkelte institution, må det som led i det  

 pædagogiske arbejde indgå i behandlingsplanen, hvilket tilbud, beboeren  

 modtager fra institutionen.
Mht. spørgsmålet om, i hvilket omfang, der kan  

 opkræves betaling, henvises til kapitel III.
8. Såfremt den pågældende, eller den, der varetager  

 dennes interesser, ikke betaler for ydelser, jf. ovenfor, kan amtsrådet ved  

 en begrundet indstilling anmode kommunalbestyrelsen om, jf. pensionslovens §  

 36, at tilbageholde beløbet af den pågældendes pension og foretage  

 betalingen.
Der henvises til Socialministeriets vejledning om administration  

 af pension m.v.
 9. Det skal understreges, at det er ordningens  

 målsætning, at ydelserne udover bolig, el og varme er valgfrie for den  

 enkelte beboer, og at det vil være i strid med intentionerne bag reglerne om  

 pensionsudbetaling m.v., såfremt der ud fra administrative eller økonomiske  

 hensyn træffes beslutning om, at samtlige beboere i en institution skal  

 modtage en eller flere ydelser udover de obligatoriske.
 10. Det kan dog ikke udelukkes, at nogle §  

 112-institutioner i en meget kort overgangsperiode kun tilbyder det hidtidige  

 totale servicetilbud, for herefter gradvist at gøre de enkelte ydelser  

 valgfrie.
SÆRLIGE FORHOLD VEDR.
BEBOERNES BETALING M.V.
Bistands- og plejetillæg 11. Et evt. tilkendt bistands- eller plejetillæg  

 udbetales ikke til beboere, som har varigt ophold i institution efter  

 bistandslovens § 112, jf. bestemmelsen i pensionslovens § 46, stk. 2.
Gifte pensionister 12. For gifte pensionister, som bor i samme  

 institution, nedsættes betalingen for boligen og øvrige ydelser, som den  

 enkelte modtager som led i opholdet, med en rabat på 25 pct, dog aftrappes  

 rabatten for ægtepar med indkomster udover pensionen med 1 procentpoint for  

 hver 3.000 kr. i indtægt ud over den sociale pension.
Der henvises til  

 reglerne i bekendtgørelse nr. 1185 af 23. december 1993, jf. § 1, stk. 1, i  

 bekendtgørelse nr. 1186 af 23. december 1993.
Personer, som har forsørgelsespligt 13. For personer, som har forsørgelsespligt over for  

 en ægtefælle, der ikke har en bolig i en institution, eller over for børn,  

 beregnes betalingen for boligen først efter, at der af beboerens eventuelle  

 indtægter ud over pensionen er afsat et sådant beløb til opfyldelse af  

 forsørgelsespligten, at ægtefællens og børnenes levevilkår ikke forringes på  

 grund af pågældendes indflytning i institutionen.
Der henvises til  

 bekendtgørelse nr. 1185 af 23. december 1993, jf. § 1, stk. 1, i  

 bekendtgørelse nr. 1186 af 23. december 1993.
Servicebetaling 14. For det særlige institutionstilbud betaler  

 personer, som er tilkendt mellemste eller højeste førtidspension, en  

 servicebetaling, jf. reglen i bistandslovens § 115 a, stk. 2.
Beløbene er fastsat i lovens § 115 a, stk. 2. Beløbene reguleres en gang  

 årligt med satsreguleringsprocenten, jf.
Socialministeriets cirkulære om  

 årlig regulering af visse sociale ydelser, fradragsbeløb, takster m.v. med  

 satsreguleringsprocenten.
 Servicebetalingen er udtryk for det særlige tilbud, som ligger i et  

 institutionsophold, og betales uanset omfanget af den enkeltes behov for og  

 benyttelse af institutionernes tilbud.
15. Idet servicebetalingen således generelt er knyttet  

 til det tilbud, der ligger i at være optaget i institutionen, følger  

 opkrævningen af betalingen de principper, som gælder ved opkrævning af  

 betaling for boligen.
Det vil sige, at der betales servicebetaling fra det  

 tidspunkt, hvor der opkræves betaling for bolig, jf. pkt. 33, og opkrævningen  

 ophører på samme måde med udgangen af den måned, hvori den pågældende  

 fraflytter institutionen eller afgår ved døden.
Der opkræves servicebetaling  

 under fravær fra institutionen.
Der gøres opmærksom på muligheden for at søge  

 om nedsættelse eller bortfald af servicebetalingen, jf. pkt 16-18.
 16. Personer, som på grund af deres handicap har  

 nødvendige udgifter i forbindelse med individuelle aktiviteter uden for  

 institutionen, som ikke dækkes af institutionstilbuddet, kan, jf.  

 bistandslovens § 115, stk. 3, i særlige tilfælde få nedsættelse eller  

 bortfald af servicebetalingen.
Der skal være tale om individuelle aktiviteter i forbindelse med  

 deltagelse i de almindelige samfundstilbud og socialt liv.
Det vil sige  

 aktiviteter, som beboeren selv står for og tilrettelægger.
Det er ikke  

 fastsat i loven, hvilke individuelle aktiviteter bestemmelsen dækker.  

 Vurderingen afhænger helt af den pågældende persons behov og af en konkret  

 rimelighedsvurdering.
Der skal være tale om aktiviteter, som ligger udenfor  

 institutionstilbuddet.
De tilbud om fritidsaktiviteter, undervisning,  

 kulturelle arrangementer m.v., som ligger inden for, hvad den pågældende  

 institution selv skal sørge for eller formidle, afhængig af brugergruppens  

 behov, dækkes ikke af reglen.
Der kan kun ske nedsættelse/bortfald af servicebetaling, når der på grund  

 af den pågældendes handicap er særlige udgifter forbundet med deltagelsen i  

 aktiviteten.
Der kan f. eks. være tale om særlige ledsagelses- eller  

 kørselsudgifter.
Udgifterne skal være nødvendige, hvilket vil sige, at det behov, som  

 udgiften udspringer af, ikke kan dækkes gennem andre ordninger.
Er der  

 således tale om et kørselsbehov, som kan dækkes gennem benyttelse af  

 institutionens kørselstilbud eller offentlige transportmidler, er der ikke  

 tale om nødvendige udgifter, der berettiger til nedsættelse/bortfald af  

 servicebetaling.
 Som eksempel på en situation, hvor reglen kan komme på tale, kan nævnes en  

 yngre person med et svært handicap, som i forbindelse med deltagelse i  

 almindelig fritidsundervisning eller hyppige besøg hos pågældendes  

 mindreårige børn, på grund af sit handicap har høje udgifter til kørsel eller  

 ledsagelse, som ikke kan dækkes af andre ordninger, og som ligger ud over det  

 kørselstilbud, som institutionen naturligt dækker.
 17. Afgørelse om nedsættelse eller bortfald af  

 servicebetaling træffes af amtsrådet efter indstilling fra institutionen, ud  

 fra en konkret vurdering af den pågældendes behov, sammenholdt med de i  

 bestemmelsen nævnte kriterier.
I nogle tilfælde vil en mindre nedsættelse af betalingen være  

 tilstrækkelig til, at den pågældende har mulighed for at deltage i pågældende  

 aktivitet(er) uden for institutionens tilbud, i andre tilfælde vil det være  

 nødvendigt med en større nedsættelse eller eventuelt helt bortfald af  

 betalingen.
Amtsrådets afgørelse kan indbringes for Den Sociale Ankestyrelse,  

 jf. bistandsloven § 15, stk. 6.
 18. Der gøres i øvrigt opmærksom på muligheden for,  

 såfremt betingelserne herfor er opfyldt, at få tilkendt personligt tillæg  

 efter § 17 i lov om social pension.
Fravær fra institutionen 19. Ved fravær fra institutionen betaler beboerne  

 servicebetaling, jf. pkt. 14-18 samt for bolig, el og varme, men ikke for de  

 øvrige ydelser som f. eks. kost, når de ikke modtager disse.
Af hensyn til  

 institutionens planlægning kan det dog for nogle ydelser være  

 hensigtsmæssigt, alt efter hvilken ydelse, der er tale om, at aftale en  

 grænse, for hvor længe et fravær skal vare, for at der ikke opkræves betaling  

 for ydelserne.
Ligeledes kan det være hensigtsmæssigt i institutionen at  

 fastsætte regler om, at institutionen skal have besked om fravær i god tid,  

 således at der kan tages højde herfor i planlægningen, f. eks. af  

 kosttilbuddet.
 20. Såfremt en beboer under fravær fra institutionen  

 har behov for bistand, som under institutionsopholdet dækkes af  

 institutionen, kan den pågældende evt. ydes praktisk bistand (hjemmehjælp)  

 efter reglerne i bistandslovens kapitel 12. Der vil endvidere i nogle  

 tilfælde kunne ydes personligt tillæg efter § 17 i lov om social pension.
Indkomstgrundlaget 21. Det er udgangspunktet for  

 pensionsudbetalingsordningen, at alle beboerne er berettiget til pension  

 efter lov om social pension, jf. dog pkt. 23. Der er imidlertid forskelle på  

 pensionernes størrelser, alt efter hvilken pensionstype, der tilkendes.
Disse  

 forskelle følger af de almindelige regler om tilkendelse af social pension,  

 og er således en naturlig konsekvens af de normaliseringsbestræbelser, der  

 ligger bag de nye regler.
22. Det er ved loven forudsat, at beboerne af deres  

 pension kan afholde udgifterne til de ydelser, der modtages, samt have et  

 rimeligt beløb til rådighed efter betalingen.
Størrelsen heraf afhænger  

 således af den pågældendes individuelle økonomiske sitution.  

 Folkepensionisters rådighedsbeløb efter betaling for ydelserne vil  

 gennemsnitligt ligge under førtidspensionisters gennemsnitlige  

 rådighedsbeløb.
I særlige tilfælde, hvor den pågældende ikke ville få et  

 rimeligt beløb til rådighed efter betaling for ydelserne, skal der tages  

 højde herfor ved fastsættelsen af den pågældendes betaling for ydelserne.
Særlige grupper 23. Som nævnt under pkt. 21, er det udgangspunktet for  

 reglerne, at beboerne er berettiget til pension.
Retten til pension er som  

 udgangspunkt betinget af, at ansøgeren har dansk indfødsret, fast bopæl i  

 Danmark, og at ansøgeren har haft fast bopæl i Danmark i mindst 3 år mellem  

 det fyldte 15. og det fyldte 67. år.
 Hvis der herefter i en § 112-institution opholder sig en person, som ikke  

 er berettiget til pension, vil der ud fra bistandslovens afsnit I og III  

 skulle foretages en konkret vurdering af, om den pågældende er berettiget til  

 hjælp efter disse bestemmelser.
Der kan endvidere undtagelsesvist være beboere i visse §  

 112-institutioner, for hvem det ikke anses for hensigtsmæssigt at søge om  

 pension, idet institutionsopholdet er led i en optræningssituation til at  

 klare sig selv.
Disse beboere skal således afholde betaling for ydelser m.v.  

 af deres indtægt.
Såfremt der er tale om kontanthjælp, vil en evt.  

 rådighedsforpligtelse normalt anses for opfyldt gennem den pågældendes  

 beskæftigelsestilbud som led i opholdet.
 I disse tilfælde vil der normalt være tale om midlertidige ophold, hvor  

 den pågældende som udgangspunkt opretholder en hidtidig bolig og hidtidige  

 forpligtelser, og betalingen fastsættes under særlig hensyntagen til  

 opretholdelse af hidtidig bolig og andre forpligtelser efter reglerne i  

 bekendtgørelse nr. 1186 af 23. december 1993, jf. denne vejlednings kapitel  

 VI.
Er der ikke tale om et sådant midlertidigt ophold, gælder de almindelige  

 betalingsregler.
Der gøres opmærksom på, at betalingen for ydelser skal  

 fastsættes således, at den pågældende har et rimeligt beløb til egen  

 rådighed.
24. For beboere, som har formue og indtægter heraf,  

 kan dette i forskellig forbindelse få betydning for den pågældendes  

 rådighedsbeløb.
Det drejer sig udover om skat af renteindtægter og evt.  

 formueskat, bl. a om beregning af pensionens størrelse og betaling af den del  

 af huslejen, der fastsættes ud fra indkomsten.
Normalt vil formuemidlerne  

 være til rådighed for den pågældende/evt. værge.
I de særlige tilfælde, hvor  

 der er tale om båndlagte midler, gøres der opmærksom på, at der efter  

 reglerne om båndlagte midler er mulighed for at søge statsamtet om frigivelse  

 af sådanne midler.
Statsamtet giver nærmere oplysninger herom.
25. Beboerne deltager i beskæftigelse/dagtilbud uden  

 for institutionens rammer, og undtagelsesvist, hvis der er tale om særligt  

 indrettede institutioner eller forholdene i øvrigt tilsiger det, eventuelt i  

 tilknytning til døgninstitutionen.
Der kan være tale om tilbud efter  

 bistandslovens § 91 i form af beskæftigelse eller tilbud af mere  

 socialpædagogisk karakter.
De almindelige regler om disse tilbud finder  

 anvendelse vedrørende løn eller anden form for vederlag.
Efter  

 skattelovgivningens almindelige regler skal vederlag medregnes til den  

 skattepligtige indkomst, med mindre der foreligger en særlig undtagelse.  

 Udover de i skattelovgivningen særligt nævnte undtagelser, beror  

 skattefriheden på en konkret ligningsmæssig bedømmelse.
 Vederlag, som udbetales i forbindelse med beskæftigelse m.v. vil således  

 normalt blive anset som skattepligtig A-indkomst efter kildeskattelovens §  

 43, stk. 1 og bidragspligtig efter lov nr. 448 af 30. juni 1993 om  

 arbejdsmarkedsfonde.
26. Fsva. større indtægter ved siden af pensionen  

 gælder det, at personlige tillæg, pensionstillæg og grundbeløb vil blive  

 indtægtsreguleret.
Der henvises til reglerne i §§ 28, 29, 31 og 49 i lov om  

 social pension.
Indhentning af oplysninger 27. Hvis amtsrådet/institutionen ikke i forvejen har  

 oplysninger om indkomstgrundlaget, skal beboeren som udgangspunkt selv give  

 oplysningerne.
Hvis dette ikke er muligt, kan amtsrådet/institutionen  

 indhente oplysningerne fra andre offentlige myndigheder.
Oplysningerne om  

 beboernes økonomiske forhold vil normalt være omfattet af reglerne om pligten  

 til at videregive oplysninger mellem forvaltningsmyndigheder efter  

 forvaltningslovens § 31 og vil kunne indhentes efter de almindelige regler om  

 oplysning af sagen i bistandslovens § 17 og § 45 i lov om social pension.
Ydelserne og betaling herfor OBLIGATORISKE YDELSER, DVS.
YDELSER, DER IKKE KAN FRAVÆLGES AF BEBOERNE (BOLIG, EL OG VARME).
Bolig 28. Betalingen for en bolig i en § 112-institution  

 fastsættes, jf. § 1, stk. 1, i bekendtgørelse nr. 1186 af 23. december 1993  

 om ydelser og betaling for bolig m.v. i § 112-institutioner samt om betaling  

 for midlertidigt døgnophold, på samme måde som betalingen for bolig  

 fastsættes i plejehjem m.v.
 29. Ifølge § 1, stk. 1, i bekendtgørelse nr. 1185 af  

 23. december 1993 om ydelser og betaling for bolig m.v. i plejehjem,  

 beskyttede boliger, daghjem og dagcentre, fastsættes den enkelte beboers  

 betaling for bolig på grundlag af dels boligens omkostninger og størrelse  

 (beboeren betaler 10 pct. af den enkelte boligs beregnede »maksimale  

 husleje«, jf. nedenfor ) og dels beboerens indkomst (beboeren betaler 10  

 pct. af sin indkomst, dog 20 pct. af indkomst over 135. 300 kr. /år), jf.  

 nedenfor.
Betaling på grundlag af boligens omkostninger og størrelse 30. Den omkostnings- og arealbestemte del af beboerens  

 betaling udgør 10 pct. af den enkelte boligs beregnede maksimale husleje.  

 Denne beregnes ved, at der fastsættes en »maksimal husleje« for  

 hver enkelt institution, der herefter fordeles på de enkelte boliger, som  

 udgangspunkt efter en arealmæssig fordeling.
For bygninger ejet af kommunen eller amtskommunen udgøres den  

 »maksimale husleje« af institutionens driftsudgifter, vedrørende  

 ejendommens boligdel, jvf. nedenfor, med et tillæg af 10 pct. af den seneste  

 offentlige ejendomsvurdering, vedrørende boligdelen, jf. nedenfor.
De 10 pct.  

 af ejendomsvurderingen er et udtryk for de løbende ejendomsudgifter.
For lejede bygninger anvendes den faktiske husleje.
I de tilfælde, hvor de  

 øvrige driftsudgifter ikke er indeholdt i den faktiske husleje, tillægges 10  

 pct. af disse udgifter ved beregningen af den »maksimale husleje«.
Institutionens driftsudgifter vedrørende ejendommen skal forstås som  

 institutionens samlede budgetterede driftsudgifter hvad angår selve det  

 samlede bygningskompleks.
Udgifter til lønninger og udgifter til pleje  

 (herunder særlige hjælpemidler), forplejning og lignende skal således ikke  

 medtages i opgørelsen af driftsudgifterne.
Dog kan lønudgiften til f.eks.  

 gartner og rengøring af de fællesarealer, der indgår i boligbetalingen, jf.  

 nedenfor, medtages.
De af institutionens driftsudgifter, der anvendes i beregningen af den  

 »maksimale husleje«, er således de udgifter, som er forbundet med  

 den løbende drift, administration, revision, forsikringer, skatter, vicevært,  

 rengøring af fællesarealer, almindelig vedligeholdelse, fornyelse, drift og  

 pasning af udenomsarealer.
Listen er ikke nødvendigvis udtømmende, ligesom  

 nogle af de nævnte elementer ikke nødvendigvis figurerer som selvstændigt  

 punkt på institutionens budget.
 Som eksempler på en institutions driftudgifter kan nævnes kaldeanlæg  

 (faste), reparation af fyr, maling af boliger, havevedligeholdelse, indvendig  

 og udvendig vedligeholdelse, reparation af ventilation og pumper,  

 vaskemaskine og tumbler, elevator, vedligeholdelse, vandafgift, rengøring af  

 fællesarealer (gangarealer, fælles opholdsarealer, trapper m.v.).
 Institutionens driftsudgifter er eksklusiv moms, og der efterreguleres  

 ikke, når regnskabet foreligger.
For at finde »institutionens maksimale husleje« skal  

 institutionens driftsudgifter og 10 pct. af ejendomsvurderingen fordeles på  

 henholdsvis boligarealet og servicearealet.
Opdelingen af institutionen i en  

 boligdel og en servicedel tager udgangspunkt i ældreboliglovens regler.
Til boligdelen hører beboernes egenboliger samt fælles opholdsarealer.
Ud  

 fra en konkret vurdering vurderes, hvilke rum der må henregnes til  

 serviceareal.
Fra bygningens samlede bruttoetageareal fratrækkes herefter  

 servicearealet.
Det således resterende bruttoetageareal udgør herefter  

 boligarealet.
Bruttoetagearealet kan defineres som bygningens samlede areal medregnet  

 ydervægge og andel i adgangsarealer.
Bruttoetagearealet opgøres som arealet i  

 vandret plan målt til ydersiden af de begrænsende ydervægge, jf.
Bygge- og  

 Boligstyrelsens bekendtgørelse nr. 617 af 8. juli 1992 om beregning af  

 boligens bruttoetageareal i henhold til boligstøtteloven.
En opmåling heraf  

 kan f. eks. finde sted på grundlag af bebyggelsens hovedtegninger i kommunens  

 byggesagsarkiv.
Opdelingen i boligdel og servicedel kan som udgangspunkt  

 foretages efter ældreboliglovens regler.
Vejledende kan følgende liste  

 anvendes til opdelingen i bolig- og servicearealet:
Boligarealer - gangarealer, der forbinder boliger og fælles boligarealer - fælles opholdsarealer eller -lokaler for beboerne - fælles spisekøkken for boligernes beboere - toilet i forbindelse med fælles opholdsareal eller fælles spisekøkken - hobbyrum for beboerne - gæsteværelser for beboerne - tekøkken til beboernes og pårørendes brug Servicearealer - lokaler til genoptræning, herunder fysioterapi, ergoterapi og lignende - personalelokaler - aflastningsboliger til midlertidigt ophold - cafeteria - kiosk - hvilerum for f.eks personale/dagcentergæster - særligt indrettede baderum, herunder svømmehal - lokaler til fodpleje - lokaler til frisør - rengøringsrum, servicedepotrum - kontorer til administration af service - gangarealer, der forbinder serviceaktiviteter Der kan i institutionen være en række rum, som ikke entydigt kan henføres  

 til boligdelen eller til servicedelen.
 Vejledende foreslås følgende fordeling:
 - For korridorer o. lign., som benyttes både som adgangsveje for boliger  

 og som adgangsveje for serviceareal, henføres 50 pct. til hver kategori.
- For rum, der benyttes både af institutionens beboere og af brugere  

 udefra (f.eks. en spisestue som nogle få timer om dagen benyttes til  

 dagcenterfunktioner), foretages en forholdsmæssig beregning af arealernes  

 anvendelse.
De fælles boligarealer kan være meget store, fordi institutionen  

 om dagen benyttes som dagcenter eller andet.
I disse tilfælde henføres til  

 boligdelen en del af det fælles boligareal, f.eks. tages en andel svarende  

 til andelen af fastboende i forhold til det samlede antal brugere af de  

 fælles boligarealer om dagen.
 - Andre rum beregnes efter en konkret vurdering med udgangspunkt i deres  

 anvendelse.
 Udgør boligarealet f.eks. 55 pct. af institutionens samlede areal, bliver  

 institutionens »maksimale husleje«:
0,55 x (driftsudgifter + 10 pct. af vurderingen) Institutionens »maksimale husleje« fordeles herefter på de  

 enkelte boliger efter en arealfordeling for at finde den enkelte boligs  

 »maksimale husleje«.
De fællesarealer, der tilhører boligdelen,  

 fordeles ligeligt på de enkelte boliger.
Det betyder, at kun forskelle i  

 beboernes egen bolig kan medføre en forskel i den »maksimale  

 husleje« pr. bolig.
Udgangspunktet for fordelingen af boligbetalingen på de enkelte boliger er  

 boligens bruttoetageareal, idet dog særlige hensyn kan begrunde afvigelser  

 herfra.
Er boligerne væsentligt forskellige i henseende til beliggenhed,  

 udsigt, indretning m.v. må der tages hensyn til disse forhold.
Principperne  

 for fordeling af lejen i ældreboliger, jf.
Boligstyrelsens vejledning om  

 administration af ældreboliger af 25. november 1988, kan anvendes vejledende.
Mht. beregningen af den arealmæssige fordeling kan det i særlige tilfælde  

 være praktisk at foretage en inddeling af boligerne i kategorier, således at  

 der beregnes en enhedspris ud fra denne inddeling.
Dette forudsætter dog, at  

 der er tale om ubetydelige forskelle i den beregnede betaling.
Såfremt der i særlige tilfælde bor flere sammen i en bolig, beregnes den  

 del af boligbetalingen, som fastsættes ud fra boligens omkostninger og  

 størrelse, med udgangspunkt i en ligelig fordeling.
Der henvises i øvrigt til  

 det ovenfor anførte om fordeling af boligbetalingen på de enkelte boliger.
 Beboerens omkostnings- og arealbestemte betaling udgør herefter 10 pct. af  

 den fundne »maksimale husleje« for beboerens egenbolig.
Betalingen efter boligens omkostninger og størrelse fastsættes for et år  

 ad gangen på grundlag af institutionens budget.
Så snart der kan forudses en  

 ændret betaling for boligen, dvs. når budgettet foreligger, bør der gives  

 beboerne meddelelse herom.
 Eksempler på beregning af den arealbestemte del af boligbetalingen er  

 optrykt som bilag til denne vejledning.
Betaling efter indkomst 31. Til betalingen for boligen opgjort på grundlag af  

 boligens omkostninger og størrelse, jf. pkt. 30, tillægges et beløb, som  

 beregnes på baggrund af beboerens indkomst.
 Betalingen udgør 10 pct. af beboerens indkomst op til en indkomstgrænse på  

 135.300 kr.. For indtægter ud over denne grænse udgør betalingen 20 pct.  

 Anden indkomst end pension opgøres efter reglerne i bistandslovens § 54, stk.  

 3-5 om midlertidig hjemmehjælp.
 I beregningsgrundlaget for betalingen indgår ikke de skattefrie førtids-  

 og invaliditetsbeløb for pensionister mens grundbeløb, pensionstillæg, evt.  

 særligt pensionstillæg og evt. erhvervsudygtighedsbeløb fra indeværende år  

 indgår.
Efter den 1. januar 1994 gælder for pensionister de skatteregler, der er  

 gældende for alle øvrige befolkningsgrupper.
Dermed vil pensionisterne blandt  

 andet få ændrede personfradrag, men samtidig forøges deres bruttopension.
I  

 lov om boligstøtte er der indført særlige fradragsbeløb, som også skal  

 anvendes i beregningen af institutionsbeboernes betaling for bolig.
Disse  

 fradragsbeløb er således indført for at neutralisere effekten af den  

 forhøjede bruttopension.
Ændringerne i pensionssatser og det personlige fradrag efter  

 skattelovgivningen betyder altså, at man ikke kan anvende det sædvanlige 2 år  

 gamle indkomstgrundlag - for så vidt angår den sociale pension - som  

 beregningsgrundlag.
Dette vil først være muligt fra 1996 for institutioner,  

 der 1. januar 1994 er overgået til fuld pensionsudbetaling, og fra 1997 for  

 institutioner, der overgår senere.
 Fradragsbeløbene, jf. boligstøttelovens § 8, stk. 4, udgør henholdsvis  

 27.400 kr./år for enlige og 2.900 kr./år for gifte i 1994. Beløbene  

 fratrækkes beboerens samlede indkomst, inden den indkomstafhængige betaling  

 beregnes.
Såfremt pensionisten har indkomst ud over pensionen, opgøres den efter  

 reglerne i bistandslovens § 54, stk. 3-5, om midlertidig hjemmehjælp.
Det  

 betyder i dette tilfælde, hvor betalingen for bolig for eksempelvis 1994 skal  

 beregnes, at man tager indkomsten excl. social pension for indkomståret 1992.  

 Indkomstgrundlaget består af personlig indkomst med tillæg af positiv  

 kapitalindkomst, jf. iøvrigt § 54, stk. 3. Den personlige indkomst reguleres  

 med satsreguleringsprocenten; det vil for 1994 sige med  

 satsreguleringsprocenten for 1992 og 1993. Denne udgjorde henholdsvis 2 pct.  

 og 3,2 pct.
Den personlige indkomst fra 1992 skal således opregnes med  

 faktoren 1,05264.
 Den indkomstbestemte del af pensionistens betaling for bolig for  

 eksempelvis 1994 udgør altså 10 pct. af:
- den sociale pension for 1994 excl. evt. førtids- og invaliditetsbeløb - plus evt. personlig indkomst for 1992 (excl. den sociale pension) opreguleret med 1,05264 - plus evt. kapitalindkomst for 1992 - minus fradragsbeløb dog 20 pct. af den del af den samlede indkomst minus fradragsbeløb, der  

 måtte overstige 135.300 kr./år.
 Hvis der sker en væsentlig, varig ændring af indkomsten ud over pensionen,  

 beregnes indtægten på grundlag af den aktuelle indkomst.
Vedr. den samlede boligbetaling 32. Den samlede betaling, incl. det indkomstbestemte  

 beløb, for den enkelte beboer kan ikke overstige den enkelte boligs andel af  

 de samlede driftsudgifter samt 10 pct. af den seneste ejendomsvurdering (=  

 dvs. betalingen kan ikke overstige den maksimale husleje for den enkelte  

 bolig).
33. Betaling for boligen sker - i lighed med hvad der  

 gælder for betalingen for el og varme og øvrige ydelser - fra  

 indflytningstidspunktet (jf. § 2, nr. 5 og 6, i lov nr. 448 af 1. juni 1994  

 om ændring af lov om social pension, lov om social bistand og den sociale  

 styrelseslov m.v.). Betaling for bolig i en § 112-institution er ikke  

 omfattet af lov om leje.
Der kan ikke kræves indskud ved indflytning i  

 institution.
Beboerne kan ikke modtage boligstøtte efter lov om individuel  

 boligstøtte.
El/varme 34. El og varme medtages ikke i den i pkt. 30 nævnte  

 opgørelse af driftsudgifterne.
35. For el og varme betales et særskilt beløb, der  

 fastsættes for et år ad gangen ud fra institutionens budget og betales  

 særskilt ligesom beboernes betaling for andre ydelser.
Betaling sker fra  

 indflytningstidspunktet.
Betalingen svarer til den forholdsmæssige andel af de budgetterede  

 udgifter incl. moms for den del af bruttoetagearealet, der vedrører  

 boligdelen.
Den samlede udgift til varme og el på institutionen ganges  

 således med boligarealets andel og fordeles på de enkelte boliger.
Afvigelser  

 i arealet af egenboligen kan således give forskelle i beboernes betaling.
36. I institutioner med flere funktioner kan de fælles  

 boligarealer være meget store, fordi institutionen om dagen benyttes som  

 dagtilbud.
Betalingen for el og varme i fælles boligarealer bør i disse  

 tilfælde nedsættes, således at beboerne kun betaler en andel (f. eks. andelen  

 af fastboende i forhold til det samlede antal brugere af de fælles  

 boligarealer om dagen).
 37. Det kan i særlige tilfælde, hvor der i  

 institutionen findes servicearealer med uforholdsmæssigt stort  

 el/varmeforbrug, f. eks. varmtvandsbassiner, være nødvendigt i beregningen af  

 beboernes betaling at indlægge et skøn over, hvor stor en del af el/varme  

 udgiften, der reelt vedrører servicearealerne, således at beboernes betaling  

 efter den arealmæssige beregning nedsættes tilsvarende.
 38. Såfremt der i særlige tilfælde bor flere sammen i  

 en bolig, fordeles el/varme udgiften ligeligt mellem dem.
39. Der kan søges om varmetillæg, jf. § 17, stk. 2, i  

 lov om social pension, jf.
Socialministeriets bekendtgørelse nr. 522 af 16.  

 juni 1994 om social pension, kap. 7.
ØVRIGE YDELSER Generelt om de øvrige ydelser 40. Det er institutionernes forpligtelse at sørge for,  

 at beboerne får den nødvendige omsorg og pleje.
Dette tilbud opkræves der  

 ikke betaling for, idet det svarer til, hvad personer i eget hjem kan få  

 tilbudt uden betaling gennem hjemmepleje m.v.
Særlige bistands- og plejebehov  

 kan for personer i eget hjem eventuelt efter konkret vurdering dækkes gennem  

 udbetaling af bistands- eller plejetillæg, jf. § 16 i lov om social pension.  

 Da der, jf. pkt. 11 ikke udbetales bistands- eller plejetillæg til  

 institutionsbeboere, opkræves der ikke betaling for ydelser, der afhjælper  

 sådanne behov.
 41. Det vil afhænge af beboerens selvhjulpenhed m.v. i  

 hvilket omfang institutionen tilbyder ydelserne eller beboerne selv står for  

 ydelserne f. eks. gennem afsættelse af midler på almindelige budgetkonti.
42. Betalingen for de forskellige ydelser, udover  

 bolig, el og varme, fastsættes som for personer i eget hjem.
Betalingen  

 fastsættes ud fra de faktiske udgifter, jf. nedenfor om de enkelte ydelser.  

 Betaling for ydelserne sker fra indflytningstidspunktet.
De enkelte ydelser Kost 43. I de tilfælde, hvor kosten tilbydes af  

 institutionen, fordi beboerne ikke selv er i stand til - evt. med pædagogisk  

 bistand - at stå for tilrettelæggelse af den daglige madlavning, fastsættes  

 beboernes betaling ud fra de faktiske udgifter.
Rengøring 44. Institutionen afholder udgifter til rengøring af  

 servicearealer.
Disse udgifter indgår ikke i beboernes betaling for bolig.  

 Mht. beboernes egne boligarealer står beboerne i videst muligt omfang selv  

 for rengøring heraf og afholder udgiften til rengøringsmidler.
I de tilfælde,  

 hvor en beboer ikke ønsker selv at varetage rengøringen, selvom den  

 pågældende ville være i stand hertil, kan institutionen yde tilbuddet mod  

 betaling.
Såfremt en beboer på grund af sit handicap ikke kan varetage  

 rengøring - evt. med bistand fra personale - tilbyder institutionen dette  

 uden betaling, svarende til hvad personer i eget hjem modtager som praktisk  

 bistand (hjemmehjælp). Beboeren betaler selv for rengøringsmidler.
Vask 45. Beboerne er så vidt muligt med til at vaske eget  

 tøj og betaler som personer i eget hjem for vaskemidler m.v.
I de tilfælde,  

 hvor en beboer er ude af stand til - evt med bistand - at stå for vask af  

 eget tøj, tilbyder institutionen dette mod en betaling for vaskemidler m.v.
Frisør/fodpleje/beklædning 46. Beboerne står i videst muligt omfang selv for  

 frisør, fodpleje og beklædning og afholder udgiften hertil.
I de tilfælde,  

 hvor en beboer er ude af stand til - evt. med bistand - at stå herfor, ydes  

 tilbuddet/evt. bistand til opnåelse heraf af institutionen.
Betalingen svarer  

 til betalingen for personer i eget hjem.
Forsikring 47. Beboerne bør have en indbo- og ansvarsforsikring  

 (f. eks. familieforsikring).
 For så vidt angår lov om forsikring mod følger af arbejdsskade henvises  

 til Socialministeriets bekendtgørelse nr. 1124 af 15. december 1992 om  

 forsikring efter lov om forsikring mod følger af arbejdsskade for personer,  

 der er optaget i institutioner m.v. under bistandsloven.
Ergoterapi 48. Ergoterapi som led i behandling eller forebyggelse  

 m.v. tilbydes af institutionen eller i forbindelse med deltagelse i  

 dagtilbud.
Der opkræves ikke særskilt betaling herfor.
Fysioterapi 49. Fysioterapi, der sigter mod forebyggelse m.v., og  

 som ikke kræver lægeordination eller behandlingshenvisning, kan ydes som led  

 i institutionstilbuddet, eller beboerne kan modtage dette tilbud i  

 forbindelse med deltagelse i dagtilbud.
Der opkræves ikke særskilt betaling  

 herfor.
 50. Fysioterapi, som forudsætter individuel  

 lægeundersøgelse og lægeordination, samt terapi, som kræver specielt  

 apparatur, ydes efter sundhedsvæsenets regler vedrørende sygesikring m.v.  

 Behandlingen udføres enten af selvstændigt praktiserende fysioterapeuter  

 eller af ansatte fysioterapeuter.
Fritidstilbud 51. Det kan være en del af institutionstilbuddet, at  

 en ergoterapeut, fysioterapeut eller anden medarbejder, ansat i  

 institutionen, forestår fritidsaktiviteter, som f. eks. aftentilbud om  

 kreative aktiviteter, motionsgymnastik, styrketræning og lignende.
 For så vidt angår sådanne fritidstilbud som led i institutionstilbuddet  

 m.v. der, jf. pkt. 48 - 50 ikke er led i forebyggelse eller behandling m.v.,  

 kan der for disse aktiviteter opkræves betaling svarende til betalingen for  

 personer i eget hjem.
 52. Fsva. beboernes betaling for deltagelse i  

 aktiviteter uden for institutionstilbuddet, som f. eks. folkeoplysning efter  

 lov om støtte til folkeoplysning, klubvirksomhed efter bistandsloven, m.v.  

 gælder de almindelige regler for den pågældende aktivitet.
Medicin og lægehjælp 53. Alle beboerne er aktivt sygesikrede og kan få  

 refusion af udgifter til lægehjælp og medicin efter reglerne i lov om  

 sygesikring.
Evt. egenbetaling afholdes af beboerne selv.
Beboerne kan på  

 samme måde som pensionister, der bor i egen bolig, få personligt tillæg efter  

 lov om social pension til medicin, hvis betingelserne herfor er opfyldt.
Der  

 henvises endvidere til reglerne i bistandslovens § 46a og §58.
Tandpleje 54. Mht. forebyggende og behandlende tandpleje er det  

 udgangspunktet, at beboerne i videst muligt omfang benytter de almindelige  

 tilbud.
Det vil sige, at beboerne har regelmæssig forebyggende og behandlende  

 tandpleje efter behov hos selvstændigt praktiserende tandlæger.
Som nævnt  

 under pkt. 53, er alle beboerne aktivt sygesikrede og modtager derfor  

 almindelig refusion efter reglerne i lov om sygesikring, mens resten af  

 udgifterne afholdes af beboerne selv.
Institutionen har ansvaret for, at beboerne tilmeldes regelmæssig  

 forebyggende og behandlende tandpleje hos praktiserende tandlæge, samt at  

 beboerne støttes i nødvendigt omfang i den daglige tandpleje.
Ligeledes har  

 institutionen ansvaret for henvisning til tandbehandling ved mistanke om  

 behandlingskrævende tilstande i mellemperioden for de regelmæssige  

 tandlægeeftersyn.
 Beboere i § 112- institutioner er ikke omfattet af den obligatoriske,  

 kommunale omsorgstandpleje, jf. lov om tandpleje.
 Såfremt beboerne/beboeren på grund af vidtgående handicap kun vanskeligt  

 kan benytte de almindelige tandplejetilbud, er det et led i den amtslige  

 forpligtelse efter bistandslovens § 112, at beboerne sikres et særligt  

 tilrettelagt tilbud om forebyggende og behandlende tandpleje, hvor også  

 personalet kan inddrages med henblik på at støtte beboerne/beboeren.
55. For forebyggende og behandlende tandpleje i et  

 amtsligt tilbud efter § 112, som svarer til behandling, der ydes tilskud til  

 i medfør af lov om offentlig sygesikring, kan der opkræves en betaling  

 maksimalt svarende til egenbetalingen i sygesikringstandplejen.
Betalingen  

 fastsættes ud fra typen af behandling (f. eks. rodbehandling) uanset det  

 faktiske tids- og ressourceforbrug.
Ved fastsættelsen af betaling kan de  

 principper, som gælder for betaling for kommunal omsorgstandpleje, jf.  

 sundhedsvæsnets regler herom, anvendes vejledende.
Indretning og hjælpemidler 56. Institutionen har en forpligtelse til at stille  

 almindeligt basisinventar, såsom seng, bord m.v., egnet til den pågældende  

 institutions målgruppe, til rådighed.
Institutionen stiller ligeledes f. eks.  

 fællesmøbler, vaskemaskine, tørretumbler m.v. til rådighed.
Forpligtelsen  

 omfatter også f. eks. senge med almindelige plejesengsfunktioner,  

 badeværelses- og toiletindretning med toiletforhøjere, bade/bækkenstole,  

 håndgreb, særlige pladsforhold, transportstole m.v., ud fra en vurdering af  

 brugergruppen og brugerens behov.
Der kan være tale om inventar og ikke-kropsbårne hjælpemidler o.a., som  

 uden at være personligt for en enkelt beboer, kan anskaffes, tilpasses eller  

 evt. tilrettes den enkeltes behov.
Disse indretninger mv. tilhører  

 institutionen, som stiller dem til rådighed for brugerne under opholdet uden  

 særskilt betaling, og vedligeholder disse.
 Er der tale om egentlig møblering af beboerens bolig, således at tilbuddet  

 svarer til en møbleret bolig, kan der evt. opkræves særskilt betaling herfor.  

 Institutionens evt. udgifter vedr. møblering, vedligeholdelse m.v. af  

 fællesarealer indgår i institutionens driftsudgifter og dermed i beboernes  

 boligbetaling.
 57. Afhængig af institutionens art og formål kan  

 målgruppen for en institution være personer, som generelt på grund af deres  

 handicap har særlige behov for speciel indretning af bolig- og  

 servicearealer, f. eks. mennesker med fysisk handicap, høre-handicap,  

 synshandicap, udviklingshandicap, kommunikationshandicap, multihandicap,  

 ældre med særlige handicaps m.v.
Ligeledes kan der, afhængig af institutionens målgruppe og beboernes  

 behov, være behov for, at der står visse hjælpemidler til rådighed til fælles  

 brug for beboerne.
Det er hjælpemidler, som ikke er individuelt fremstillet  

 eller tilpasset til en enkelt beboer, og kan f. eks. være  

 incontinenshjælpemidler, lupper, lydbøger, kommunikationsudstyr,  

 elskrivemaskine, teleslyngeanlæg, m.v.
Det er institutionernes forpligtelse gennem anskaffelse og vedligeholdelse  

 at sørge for denne form for indretning m.v. af institutionen efter brugernes  

 behov.
Der opkræves ikke særskilt betaling fra beboerne.
58. Mht. personlige hjælpemidler, hvormed menes  

 kropsbårne hjælpemidler samt iøvrigt særligt indrettet udstyr til den enkelte  

 beboer, kan institutionen vælge at tilbyde at stille dette til rådighed,  

 såfremt beboeren ønsker dette.
Beboerne har ret til at søge om hjælp til  

 hjælpemidler efter de almindelige regler.
 Det er op til institutionen i samarbejde med kommunen at sørge for  

 nødvendig hjælp og bistand i forbindelse med ansøgning, herunder at bistå med  

 oplysninger i sagsforløbet, evt. klage og stille den nødvendige bistand til  

 rådighed også i forbindelse med vedligeholdelse, evt. egenbetaling m.v.
Der kan blive tale om ansøgning om et personligt hjælpemiddel efter  

 bistandslovens § 58 som f. eks. særligt indrettede kørestole, særlige  

 kommunikationshjælpemidler, ortopædisk fodtøj, høreapparater m.v.
De  

 almindelige regler om behandling af ansøgningen, klage, evt. egenbetaling  

 m.v. finder anvendelse.
 Kommunen kan ikke afslå at yde et sådant hjælpemiddel alene med henvisning  

 til institutionens forpligtelse, medmindre der er tale om en situation som  

 nævnt i pkt. 56-57.
Befordring 59. Institutionen kan ligesom tidligere eventuelt yde  

 frirejser til personer, der varetager beboernes interesser til deltagelse i  

 de foranstaltninger (behandlingsmøder o. l. ), der foregår på institutionen  

 og til beboerbesøg.
60. Det afhænger generelt af den enkelte institutions  

 målgruppe og formål, i hvilket omfang institutionen stiller befordring til  

 rådighed.
Beboerne betaler som udgangspunkt selv for befordring ligesom  

 beboere i eget hjem.
Beboernes betaling skal ikke nødvendigvis fuldtud dække  

 institutionens udgifter til befordring.
 61. De almindelige regler finder anvendelse vedr.  

 befordring til beskæftigelse eller socialpædagogiske tilbud for beboere i §  

 112-institutioner.
 62. Beboerne kan som andre personer med handicap få  

 rabatkort til offentlige transportmidler og benytte kørselsordninger.
 63. Ved befordring til behandling på sygehus o. lign.  

 gælder de almindelige regler for personer i eget, privat hjem.
Rejser eller andre længerevarende fravær 64. Beboerne betaler selv for egne rejseomkostninger,  

 det vil sige billet, forsikring, hotel m.v.
Dette gælder såvel for  

 individuelt tilrettelagte ferier som fælles ferierejser.
 65. I forbindelse med fælles ferier som et integreret  

 led i institutionstilbuddet sørger institutionen for bistand og ledsagelse og  

 afholder udgifterne hertil, herunder rejseomkostninger for evt. personale.
66. Ved individuelle rejser af kortere varighed samt  

 fælles ferier, som ikke er et integreret led i institutionstilbuddet, yder  

 institutionen indenfor et nærmere bestemt omfang, der fastlægges af  

 amtsrådet/institutionen i samarbejde med beboerne, bistand/ledsagelse og  

 afholder udgifterne hertil.
Beboeren betaler rejseomkostningerne også for  

 evt. personale.
Ledsagelse ved andre aktiviteter 67. Ved fælles aktiviteter, tilrettelagt som led i  

 institutionstilbuddet, er det en del af institutionernes forpligtelse at  

 stille bistand/ledsagelse til rådighed.
Beboerne betaler ikke herfor.
Ved  

 individuelt tilrettelagte aktiviteter vil det afhænge af en konkret  

 vurdering, om institutionen stiller bistand/ledsagelse til rådighed, og om  

 der bør opkræves betaling herfor.
Der gøres opmærksom på muligheden for at få  

 nedsat servicebetalingen, jf. pkt. 16-18.
Bistand ved flytning fra institutionen 68. Det er en del af institutionernes forpligtelse at  

 optræne beboerne til en mere selvstændig livsform og herunder flytning til  

 egen bolig, i de tilfælde, hvor det kan komme på tale.
Når en beboer står  

 over for at skulle flytte i egen bolig, har kommunalbestyrelsen under de  

 tidligere gældende pensionsinddragelsesregler i mange tilfælde ydet hjælp til  

 dækning af etableringsudgifter m.v.
Når beboerne får udbetalt pension under institutionsopholdet, gør der sig  

 ikke samme forhold gældende, idet beboerne i mange tilfælde vil være i stand  

 til at afholde udgifter til nyanskaffelser, boligindskud mv.
Der kan dog være  

 tilfælde, hvor der er behov for økonomisk hjælp i forbindelse med flytning  

 til egen bolig.
I disse tilfælde kan der til pensionister efter en konkret  

 vurdering eventuelt ydes hjælp efter reglerne i lov om social pension om  

 ydelse af personligt tillæg.
Der kan søges om personligt tillæg til dækning  

 af sådanne udgifter, allerede medens den pågældende er optaget i  

 institutionen.
 69. Hvis den pågældende ikke oppebærer pension, kan  

 der evt. ydes hjælp efter bistandslovens afsnit III om kontanthjælp.
KLAGEADGANG 70. Klager over fastsættelsen af beboernes betaling  

 kan indbringes for Den Sociale Ankestyrelse, jf.
Socialministeriets  

 bekendtgørelse nr. 1186 af 23. december 1993 om ydelser og betaling for bolig  

 m.v. i § 112-institutioner samt om betaling for midlertidigt døgnophold.  

 Klager over kommunalbestyrelsens afgørelser efter bistandsloven og efter lov  

 om social pension indgives til det sociale ankenævn, og klager over  

 revaliderings- og pensionsnævnets afgørelser efter bistandsloven og lov om  

 social penison indbringes for Den Sociale Ankestyrelse.
Der henvises i øvrigt  

 til Ankestyrelsens vejledning af 1. juli 1993 om klageregler på det sociale  

 område.
Administration og finansiering efter lov om  

 social pension og LOV OM SOCIAL PENSION Administration 71. Efter § 57 i lov om social pension varetages  

 administrationen af lovens bestemmelser af bopælskommunen eller den seneste  

 bopælskommune, medmindre andet er bestemt.
 I lovens § 58 er det nærmere fastsat, at forpligtelsen efter § 57 bevares  

 af den tidligere bopælskommune for personer, der får tilkendt eller modtager  

 pension, og som er optaget eller optages i en række forskellige typer  

 institutioner i en anden kommune, herunder iflg. bestemmelsens nr. 1, ved  

 ophold i særlige plejehjem efter bistandslovens § 112, stk. 2, og iflg.  

 bestemmelsens nr. 3, ved ophold i institutioner for personer med vidtgående  

 fysiske eller psykiske handicap efter bistandslovens §112, stk. 1. Denne  

 forpligtelse bevares, sålænge den pågældende er optaget i institutionen.
 Ansøgning om pension for beboere i § 112-institutioner, herunder  

 personligt tillæg, indgives således til den kommune, hvorfra beboeren er  

 optaget i institutionen.
Kommunal medfinansiering 72. Med hensyn til afholdelse af udgifter til pension  

 gælder fra 1. januar 1992, at den kommune, der efter denne dato har truffet  

 afgørelse om tilkendelse af pension eller har afgivet indstilling om pension  

 til revaliderings- og pensionsnævnet efter pensionslovens § 52, stk. 3,  

 afholder den kommunale del af udgiften til pension i de første 6 år efter  

 tilkendelsen, uanset om pensionisten flytter til en anden kommune. (Den  

 kommunale del er 50 % af udgiften til pension til personer under 60 år, hvor  

 kommunen har tilkendt eller afgivet indstilling om pension efter 1. januar  

 1992).
 Hvis pensionisten har ophold i en institution, der er nævnt i  

 pensionslovens § 58 (altså også § 112-institutioner), i en anden kommune,  

 afholdes udgiften til pension dog af den tidligere bopælskommune, så længe  

 pensionisten har ophold i institutionen, og indtil pensionisten efter  

 tilkendelsen af pensionen har boet uden for institutionen i sammenlagt 6 år.
 73. Udgiften til pension til personer over 60 år, samt  

 udgiften til pension, der er tilkendt, eller hvor kommunen har afgivet  

 indstilling til revaliderings- og pensionsnævnet inden 1. januar 1992,  

 afholdes af staten.
 74. Udgiften til pension for personer, som den 1.  

 januar 1992 havde ophold i en institution efter bistandslovens § 112, stk. 1,  

 og som får tilkendt pension efter dette tidspunkt, afholdes af staten.
BISTANDSLOVEN Administration og finansiering 75. Efter bistandslovens § 10 er det den aktuelle  

 opholdskommune, der har forpligtelse til at yde hjælp og kompetence til at  

 træffe afgørelser om bistand efter loven.
Det er således den kommune, hvor  

 institutionen er beliggende, der har forpligtelsen til at behandle  

 ansøgninger efter bistandsloven, yder rådgivning herom m.v.
 Dette gælder også for amtskommunen, således at det er den amtskommune,  

 hvor institutionen er beliggende, eller hvorunder institutionen hører, der  

 træffer de amtslige beslutninger vedrørende tilrettelæggelse af  

 institutionstilbuddet m.v. fsva. den pågældendes ophold i institutionen.
76. Efter bistandslovens § 135, stk. 3, gælder det for  

 § 112-institutioner, at kommunen til amtskommunen betaler en takst, der  

 fastsættes for et regnskabsår ad gangen på grundlag af institutionernes  

 budgetter.
Taksten skal for personer, der er fyldt 67 år, svare til 100 pct.  

 og for personer under 67 år svare til 50 pct. af udgifterne ved opholdet.
 For øvrige udgifter efter bistandsloven gælder de almindelige regler for  

 den pågældende ydelse.
 77. I henhold til bistandslovens § 11, stk. 1, nr. 1,  

 kan den kommunale andel af udgiften bl.a. kræves betalt af en tidligere  

 opholdskommune, når en person ved medvirken fra en anden kommune eller  

 offentlig myndighed er optaget i institution efter bistandslovens § 112.  

 Betalingsforpligtelsen omfatter ikke eventuelle administrationsudgifter.  

 Dette gælder også for amtskommunen, således at den amtskommunale del af  

 udgiften betales af en tidligere amtskommune.
 Det er vigtigt, at opholdskommunen for en institutions beboere inddrager  

 en eventuel betalingskommune i forbindelse med behandling af spørgsmål  

 vedrørende ydelser efter bistandsloven, således at der optages det tættest  

 mulige samarbejde med pågældendes oprindelige kommune.
BRUGERINDFLYDELSE Beboerråd m.v.
78. Når beboerne får udbetalt pensionen og betaler for  

 ydelserne, er det vigtigt, at der sikres beboerne indflydelse på  

 tilrettelæggelsen af institutionernes tilbud, ydelser og dagligdagen i  

 institutionerne.
Indflydelse på beslutninger, der har betydning for beboerne,  

 spiller også en stor rolle som led i den selvstændiggørelses- og  

 optræningsproces, som i mange tilfælde er en vigtig del af  

 institutionsopholdet.
I Socialstyrelsens cirkulæreskrivelse nr. 667 af 6. februar 1980 er der  

 givet retningslinier for brugerindflydelse i form af beboerråd og afholdelse  

 af beboermøder.
I cirkulæreskrivelsen er det beskrevet, hvorledes  

 brugerindflydelse kan sikres gennem oprettelse af beboerråd.
Der er endvidere  

 nævnt de helt særlige tilfælde, hvor det under hensyn til beboernes tilstand  

 skønnes udelukket, at beboerråd kan fungere.
I disse tilfælde foreslås det,  

 at der i stedet søges opnået et tæt samarbejde med evt. pårørende.
 Principperne i denne cirkulæreskrivelse for oprettelse mv. af beboerråd,  

 afholdelse af beboermøder m. v. er fortsat gældende.
 79. Pensionsudbetalingen vil dog, jf. principperne i  

 denne vejledning, medføre en ændret tilrettelæggelse af beboerrådets arbejde  

 i den enkelte institution i overensstemmelse med de nye betalingsregler m.v.
Der vil således være tale om, at beboerrådene høres inden beslutning  

 træffes om - retningslinier for institutionens omsorgsmæssige og øvrige  

 socialpædagogiske arbejde, herunder tilrettelæggelse af hvilke ydelser,  

 institutionen tilbyder, - institutionens budgetforslag, herunder betalingsfastsættelse for  

 institutionens ydelser, - administration af institutionens konti til bl. a. aktiviteter m.v.
 - planer, funktionsbeskrivelser o. lign til nye bygninger for den  

 pågældende institution eller ombygning af og tilbygning til institutionen,  

 lokaleindretning og inventaranskaffelse eller ændringer iøvrigt i  

 institutionens funktion af betydning for beboerne.
 Retningslinier eventuelt for udarbejdelse af kostplaner,  

 personaleansættelser, udøvelse af tilsyn, modtagelse af nye beboere og af  

 gæster m.v. behandles fortsat i samarbejde med beboerrådet.
80. Pensionsudbetalingsordningen medfører ikke  

 ændringer i de kompetencemæssige forhold omkring drift m.v. af  

 institutionerne.
Der kan ikke overlades egentlig, selvstændig  

 beslutningskompetence til beboerrådene, idet § 112-institutionerne er  

 amtsrådets ansvarsområde, og det er, uanset pensionsudbetalingen, fortsat  

 amtsrådet, der har det endelige ansvar i forbindelse med drift m.v. af  

 institutionerne.
 81. Mht. klager over forholdene på institutionen  

 gælder det fortsat, at beboerrådet skal kunne inddrages, ligesom beboerrådet  

 selvstændigt eller på andre beboeres vegne kan indbringe klager til  

 institutionens ledelse og/eller tilsynsmyndigheden.
MIDLERTIDIGT DØGNOPHOLD 82. I § 3 i Socialministeriets bekendtgørelse nr. 1186  

 af 23. december 1993 om ydelser og betaling for bolig m.v. i §  

 112-institutioner samt om betaling for midlertidigt døgnophold er der fastsat  

 regler om midlertidigt døgnophold i § 112-institutioner.
Midlertidige døgnophold er korterevarende aflastningsophold af f. eks. en  

 weekend eller en uges varighed men også ophold af længere varighed.  

 Midlertidige døgnophold kan tilbydes i særlige aflastningsinstitutioner eller  

 i institutioner, bestemt til længerevarende ophold.
Det afgørende for, om der  

 er tale om et midlertidigt døgnophold, er at amtsrådet har visiteret til et  

 sådant.
Efter bekendtgørelsens § 4 finder reglerne om midlertidige døgnophold  

 tilsvarende anvendelse for beboere i særlige plejehjem efter bistandslovens §  

 112, stk. 2 for personer med lidelser, der gør periodevis indlæggelse til  

 rekreation eller behandling påkrævet.
 Formålet med et midlertidigt døgnophold er, at den pågældende selv, eller  

 de, der normalt yder bistand til den pågældende, kan aflastes under det  

 midlertidige ophold.
 Det er derfor udgangspunktet for reglerne, at personer, som visiteres til  

 midlertidigt døgnophold, bevarer en hidtidig bolig og opretholder hidtidige  

 forpligtelser under opholdet.
 83. Under midlertidige døgnophold udbetales et evt.  

 tilkendt bistands- og plejetillæg, og der opkræves ikke servicebetaling, jf.  

 pkt 14-18.
84. Amtsrådet fastsætter betaling for de ydelser, som  

 den enkelte modtager som led i opholdet.
Der kan ikke opkræves betaling for  

 bolig og betalingen fastsættes således, at pågældende bevarer et beløb til  

 dækning af husleje og andre udgifter i forbindelse med opretholdelsen af en  

 hidtidig bolig.
Endvidere skal der ved fastsættelsen af betaling tages hensyn  

 til, at pågældende har økonomisk mulighed for under det midlertidige ophold  

 at opretholde forpligtelser f. eks. over for en hjemmeboende ægtefælle og  

 børn.
 85. Der opkræves ikke betaling for ydelser, som den  

 pågældende ikke modtager.
 86. Betalingen kan fastsættes som et beløb pr. døgn,  

 udregnet efter de gennemsnitlige udgifter til ydelserne.
Socialministeriet den 25. august 1994 yvonne herløv andersen / Birgit Elvang BILAG 1.
Bekendtgørelse om ydelser og betaling for bolig mv. i §112-institutioner samt om betaling for midlertidigt døgnophold I medfør af § 115 a, stk. 1, jf. § 85, og § 115 a, stk. 5, i lov om social  

 bistand, jf. lovbekendtgørelse nr. 829 af 1. oktober 1992, som senest ændret  

 ved lov nr. 1132 af 22. december 1993 samt § 4, stk. 2, i lov nr. 1132 af 22.  

 december 1993 om ændring af lov om social bistand, lov om social pension m.v.  

 fastsættes:
Ydelser og betaling for bolig mv. i §  

 112-institutioner, bestemt § 1.  Reglerne i Socialministeriets bekendtgørelse nr.  

 1185 af 23. december 1993 om ydelser og betaling for bolig mv. i plejehjem,  

 beskyttede boliger, daghjem og dagcentre finder, bortset fra § 1, stk. 1, §  

 1, stk. 2, 3. pkt., og § 5, tilsvarende anvendelse for beboere i  

 institutioner efter bistandslovens § 112, stk. 1 og 2, bestemt til  

 længerevarende ophold.
 Stk. 2.  Amtsrådet skal som led i institutionsopholdet  

 tilbyde beboerne bolig, el, varme, kost, vask, rengøring samt dækning af de  

 særlige behov for bistand m.v., som er forudsat i § 112, stk. 1 og 2.
 Betaling for midlertidigt døgnophold i §  

 112-institutioner.
 § 2.  Amtsrådet kan tilbyde personer med vidtgående  

 fysisk eller psykisk handicap midlertidigt døgnophold i institutioner efter  

 bistandslovens § 112, stk. 1 og i særlige plejehjem efter bistandslovens §  

 112, stk. 2, bestemt til længerevarende ophold.
§ 3.  For personer med midlertidigt døgnophold  

 fastsætter amtsrådet betaling for de ydelser, som den enkelte modtager som  

 led i opholdet.
Der kan ikke opkræves betaling for bolig.
Betalingen  

 fastsættes således, at pågældende bevarer et beløb til dækning af husleje og  

 andre udgifter i forbindelse med opretholdelsen af en hidtidig bolig.  

 Endvidere skal der ved fastsættelsen af betaling tages hensyn til, at  

 pågældende har økonomisk mulighed for under det midlertidige ophold at  

 opretholde forpligtelser f. eks. over for en hjemmeboende ægtefælle og børn.
 Stk. 2.  For kost og øvrige ydelser kan betalingen  

 fastsættes som for personer med længerevarende ophold i institutioner efter  

 bistandslovens § 112.
 Stk. 3.  Betalingen kan fastsættes som et beløb pr.  

 døgn, udregnet efter de gennemsnitlige udgifter til ydelserne.
 Stk. 4.  Bestemmelserne i bistandslovens § 115 a, stk. 2  

 og 3 finder ikke anvendelse for beboere med midlertidigt ophold.
 § 4.  Reglerne i § 3 finder tilsvarende anvendelse for  

 beboere i særlige plejehjem efter bistandslovens § 112, stk. 2, for personer  

 med lidelser, der gør periodevis indlæggelse til rekreation eller behandling  

 påkrævet.
Personer, der opholder sig i en §  

 112-institution i henhold til dom eller kendelse.
§ 5.  For personer, der opholder sig i en §  

 112-institution i henhold til dom eller kendelse, og som ikke med egne  

 indtægter kan betale efter denne bekendtgørelse for de ydelser, som den  

 pågældende modtager, nedsættes betalingen til et beløb svarende til den  

 pågældendes indtægter og bortfalder helt, hvis den pågældende ikke har  

 indtægter.
Til personer, som ikke med egne indtægter kan dække behovet for  

 personlige fornødenheder, udbetales et beløb svarende til det i medfør af  

 bistandslovens § 110 fastsatte beløb til personlige fornødenheder, fratrukket  

 eventuelle indtægter efter betaling for ydelser, jf. 1. pkt.
Generelle bestemmelser og ikrafttræden § 6.  Amtsrådets afgørelser efter denne bekendtgørelse  

 kan, jf. bistandslovens § 15, indbringes for Den sociale Ankestyrelse.
Klage  

 til Ankestyrelsen skal indgives inden 4 uger efter, at klageren har fået  

 meddelelse om afgørelsen.
 § 7.  Bekendtgørelsen træder i kraft den 1. januar  

 1994.
 Stk. 2.  Samtidig ophæves Socialministeriets  

 bekendtgørelse nr. 706 af 13. august 1992. Bekendtgørelsens regler om beløb  

 til personlige fornødenheder og betaling for ophold på institutioner efter  

 bistandslovens § 112, stk. 1, har dog virkning indtil 1. januar 1995.
 Stk. 3.  Den betaling, der efter denne bekendtgørelse §  

 4 kan opkræves for ophold i særlige plejehjem efter bistandslovens § 112,  

 stk. 2, bestemt til periodevis indlæggelse til rekreation eller behandling,  

 kan i 1994 fastsættes til kr. 52,20, svarende til den hidtil i bekendtgørelse  

 nr. 706 af 13. august 1992 gældende takst, reguleret med  

 satsreguleringsprocenten pr. 1. januar 1994.
Socialministeriet den 23. december 1993 KAREN JESPERSEN / Birgit Elvang BILAG 2.
Bekendtgørelse om ydelser og betaling for bolig m.v. i plejehjem,  

 beskyttede boliger, daghjem og dagcentre I medfør af § 78 og § 85, stk. 5, i lov om social bistand, jf.  

 lovbekendtgørelse nr. 892 af 1. oktober 1992, som senest ændret ved lov nr.  

 1132 af 22. december 1993, samt § 4, stk. 2, i lov nr. 1132 af 22. december  

 1993 om ændring af lov om social bistand, lov om social pension mv.,  

 fastsættes:
 § 1.  Kommunalbestyrelsen skal som led i  

 plejehjemsopholdet tilbyde beboerne bolig, el, varme, kost, vask, rengøring  

 og leje af linned.
Stk. 2.  Beboerne betaler for de ydelser, de modtager  

 som led i plejehjemsopholdet.
Obligatoriske ydelser er bolig, el og varme.
De  

 øvrige ydelser er valgfri.
Betalingen for bolig og øvrige ydelser kan  

 modregnes i den sociale pension.
Der kan ikke opkræves indskud ved  

 indflytning i plejehjem.
 §2. Betalingen for bolig fastsættes på grundlag af boligens omkostninger  

 og størrelse, jf. stk. 2, og beboerens indkomst, jf. stk. 3. Betalingen kan  

 dog ikke overstige de samlede driftsomkostninger samt 10 pct. af den seneste  

 offentlige ejendomsvurdering.
Stk. 2.  Beregningen af betalingen efter boligens  

 omkostninger og størrelse sker med udgangspunkt i en arealmæssig opdeling af  

 institutionen i en servicedel og en boligdel.
Institutionens driftsudgifter  

 samt 10 pct. af den seneste offentlige ejendomsvurdering fordeles på  

 henholdsvis service- og boligdelen efter arealfordelingen.
Udgifterne, der  

 efter 2. pkt. vedrører boligdelen, fordeles på de enkelte boliger efter  

 disses forholdsmæssige areal. 10 pct. af det beregnede beløb, jf. 3. pkt.,  

 svarer til beboerens betaling efter boligens omkostninger og størrelse.
Stk. 3.  Boligbetalingen efter stk. 2, tillægges et  

 beløb, beregnet på grundlag af beboernes indkomst, svarende til  

 indkomstgrundlaget, opgjort efter reglerne i § 54, stk. 3-5, i lov om social  

 bistand.
Betalingen udgør 10 pct. af beboerens indkomst, dog 20 pct. af  

 indkomster over 135.300 kr. jf. § 21 i lov om individuel boligstøtte.
Stk. 4.  For gifte pensionister, som bor i samme  

 plejehjem, nedsættes betalingen for boligen og øvrige ydelser, som den  

 enkelte modtager som et led i plejehjemsopholdet, med en rabat på 25 pct.  

 Såfremt de pågældende pensionister har indtægter ud over den sociale pension,  

 opgjort efter reglerne i § 54 ,  stk. 3-5, i lov om social bistand, reduceres  

 de 25 pct. for boligen og øvrige ydelser, jf. 1. pkt., med 1 pct. point for  

 hver 3.000 kr. i indkomst ud over den sociale pension.
 Stk. 5.  Har en person, der får en bolig i et plejehjem,  

 forsørgelsespligt over for en ægtefælle, der ikke har en bolig i en  

 institution, eller over for børn, beregnes betalingen for boligen først  

 efter, at der af beboernes evt. indtægter ud over pensionen er afsat et  

 sådant beløb til opfyldelse af forsørgelsespligten, at ægtefællens og  

 børnenes levevilkår ikke forringes på grund af pågældendes indflytning i  

 plejehjemmet.
§ 3.  § 1, stk. 2, sidste pkt. og § 2, stk. 1-3,  

 finder tilsvarende anvendelse for beboere i beskyttede boliger.
Betalingen  

 for boligen efter indkomst, jf. § 2, stk. 3, fastsættes dog på grundlag af  

 husstandens samlede indkomstgrundlag.
 § 4.  Betalingen for ophold i et daghjem og et  

 dagcenter fastsættes af kommunalbetyrelsen.
 Stk. 2.  Betaling for kost og øvrige ydelser fastsættes  

 på baggrund af den faktiske udgift.
 § 5.  Kommunalbestyrelsens afgørelse om betaling for  

 bolig og øvrige ydelser kan, jf. bistandslovens § 15, stk. 1, indbringes for  

 det sociale ankenævn.
 § 6.  Bekendtgørelsen træder i kraft den 1. januar  

 1994.
 Stk. 2.  Samtidig ophæves Socialministeriets  

 bekendtgørelse nr. 498 af 18. august 1988 om fastsættelse af betaling i  

 daghjem, dagcentre, plejehjem og beskyttede boliger og Socialminsteriets  

 bekendtgørelse nr. 790 af 4. december 1991 om særlige beløb til visse  

 personlige fornødenheder (lommepenge) til visse plejehjemsbeboere. §§ 2 og 4  

 i Socialministeriets bekendtgørelse nr. 498 af 18. august 1988 samt  

 Socialministeriets bekendtgørelse nr. 790 af 4. december 1991 har dog  

 virkning indtil 1. januar 1995.
Socialministeriet den 23. december 1993 Karen Jespersen / Leif Sondrup BILAG 3.
Socialministeriets vejledning af 24. august 1994 om administration af pension m.v.
1. Indledning I medfør af lov nr. 1132 af 22. december 1993 om ændring af lov om social  

 bistand m.v. (Udbetaling af pension til beboere i plejehjem m.v.) vil beboere  

 i § 79-plejehjem, på § 105- området, forsorgshjem og tilsvarende  

 institutioner, der er beregnet til længerevarende ophold samt § 112  

 institutioner fremover - som en permanent ordning - få udbetalt deres pension  

 og skal selv betale for de ydelser, som de modtager som led i  

 plejehjems/institutionsopholdet.
De nye regler er et led i målsætningen om,  

 at ældre og handicappede - uanset boligform - skal have mulighed for at bruge  

 deres egne kræfter og træffe deres egne valg.
 På § 79 og § 112 området indebærer loven, at de beboere, som hidtil har  

 været omfattet af den midlertidige ordning om pensionsudbetaling i plejehjem  

 m.v., fra 1. januar 1994 skal overgå til de nye regler, og at beboere i de  

 øvrige plejehjem m.v. senest den 1. januar 1995 skal være omfattet af den nye  

 ordning.
 De fleste pensionister kan - uanset den valgte boform - selv varetage  

 deres økonomi.
 Har pensionisten brug for hjælp til administration af sin pension, kan  

 pensionisten indgå en aftale om administration med f.eks. pårørende,  

 institutionspersonale eller andre (administrationsaftaler).
Iøvrigt er det i forbindelse med lovens vedtagelse forudsat, at personalet  

 på de enkelte institutioner træder til i det omfang, det er nødvendigt eller  

 ønsket.
Det er endvidere i bemærkningerne forudsat, at en eventuel  

 administration af pensionen - for de beboere i plejehjem m.v., der har brug  

 for bistand til at træffe valg af serviceydelser m.v. - som udgangspunkt kan  

 foregå efter de allerede eksisterende regler i pensionslovens § 36, og at der  

 også i de tilfælde, hvor der træffes beslutning om administration, tages  

 vidtgående hensyn til den enkelte beboers ønske.
 Reglerne i pensionslovens § 36 vil derfor kunne finde anvendelse for alle  

 pensionister uanset boligform, i det omfang der er behov for en eventuel  

 administration af pensionen.
 Er pensionisten umyndiggjort skal pensionen altid administreres af værgen.
2. Administrationsaftaler (udenfor pensionslovens §  

 36) I de tilfælde, hvor pensionisten er i stand til at handle fornuftsmæssigt  

 og selv kan foretage de nødvendige valg, men alligevel af forskellige årsager  

 ikke mener sig i stand til eller kan klare de praktiske opgaver, der er  

 forbundet med at varetage de økonomiske dispositioner som f.eks. at hæve  

 penge, betale regninger m.v, kan pensionisten indgå en aftale om at overlade  

 disse opgaver til andre.
 I disse tilfælde er der altså ikke grundlag for at anvende pensionslovens  

 § 36.
Der kan være behov for, at pensionisten i en administrationsaftale  

 angiver, hvordan der nærmere skal handles.
Det kan f.eks. være tilfældet,  

 hvor der er behov for at etablere nogle nærmere retningslinier for et  

 samarbejde mellem pensionisten, de pårørende, medarbejderne i den enkelte  

 institution eller hjemmeplejen og forvaltningen.
Der kan især være behov for  

 en egentlig aftale i situationer, hvor der måtte være forskellige opfattelser  

 af, hvilken indsats der bedst imødekommer den enkelte pensionists behov og  

 ønsker.
I en administrationsaftale kan pensionisten f.eks. tilkendegive, hvem  

 der har kompetence til at træffe de nødvendige beslutninger, hvilke beløb der  

 skal betales, hvilke af de valgfri ydelser, pensionisten ønsker at tilmelde  

 sig, hvilken betalingsform, der skal anvendes, hvem der skal føre regnskab,  

 og hvordan evt. kontanter skal opbevares.
 Aftalen bør i overensstemmelse med pensionistens ønsker og behov udformes  

 med henblik på en praktisk tilrettelæggelse af betalingerne.
 Det forudsættes iøvrigt, at kommunalbestyrelsen eller amtsrådet løbende er  

 opmærksom på, om den indgåede administrationsaftale i tilstrækkelig grad  

 imødekommer den enkelte pensionists behov for bistand.
 Kommunalbestyrelsen eller amtsrådet kan udarbejde nærmere retningslinier  

 om udformningen af administrationsaftaler til brug for hjemmeplejen,  

 medarbejdere i plejehjem m.v. efter lokale ønsker og behov.
 3. Administration af pension efter pensionslovens §  

 36.
I de tilfælde, hvor pensionisten ikke er umyndiggjort eller under nogen  

 anden form for lavværgemål, men hvor det skønnes, at pensionisten ikke er i  

 stand til at administrere pensionen efter dens formål, kan  

 kommunalbestyrelsen i medfør af pensionslovens § 36 træffe afgørelse om, på  

 hvilken måde pensionen skal udbetales.
Det forudsættes iøvrigt, at der ikke i  

 det konkrete tilfælde er behov for en værge, jf. pkt. 4.
Bestemmelsen bør administreres med varsomhed, og der bør tages vidtgående  

 hensyn til den enkelte pensionists ønsker og behov.
Det er f.eks. ikke  

 tilstrækkeligt, at pensionisten har en psykisk lidelse, hvis denne ikke giver  

 sig udslag i, at pågældende er ude af stand til at administrere sin økonomi.
 Beslutning om administration er en afgørelse og sagsbehandlingen skal  

 derfor foregå i overensstemmelse med forvaltningslovens regler, herunder  

 reglerne om begrundelse af den trufne afgørelse.
I praksis er bestemmelsen blevet anvendt i forbindelse med konstatering af  

 f.eks. gentagne tilfælde af »uforsvarlig økonomi«, manglende  

 betaling af vigtige faste udgifter eller konstante ansøgninger om a'conto  

 udbetaling.
Såfremt muligheden for at indgå en aftale ikke er til stede, jf.  

 pkt. 2, kan bestemmelsen anvendes både i tilfælde, hvor pensionisten ikke  

 magter at administrere pensionen og i tilfælde, hvor pensionisten mangler  

 forudsætninger for at administrere pensionen hensigtsmæssigt.
Når der er truffet beslutning om, på hvilken måde pensionen skal  

 udbetales, kan den månedlige pension f.eks. administreres således, at  

 kommunalbestyrelsen sørger for betaling af rimelige faste udgifter og  

 udbetaler et mindre beløb til pensionisten, evt. med kortere mellemrum, til  

 personlige fornødenheder.
Pensionen kan f.eks. også indsættes på en  

 bankkonto, typisk en budgetkonto, hvorfra der via betalingsservicesystemet  

 betales faste udgifter, og hvorpå pensionisten kun kan hæve med visse  

 begrænsninger, evt. i samarbejde med pleje- eller institutionspersonale.
 Aftaler, som pensionisten tidligere selv har indgået med f.eks.  

 ægtefællen, advokater, revisorer eller andre om dispositioner vedrørende den  

 udbetalte pension, skal respekteres.
 Der bør normalt ikke tilstræbes nogen opsparing udover, hvad der følger af  

 almindelig budgetlægning, og der skal føres regnskab med pensionen.
Som nævnt er det kommunalbestyrelsen, som har kompetence til at træffe  

 afgørelse om, på hvilken måde pensionen skal udbetales.
Efter almindelige  

 delegationsprincipper har kommunalbestyrelsen imidlertid mulighed for at  

 overlade sin beføjelse til at træffe afgørelse om administration til de  

 kommunale institutioner.
Derimod kan kommunalbestyrelsen ikke delegere sin  

 kompetence til de selvejende og amtskommunale institutioner.
Er der behov for  

 at træffe beslutning om administration for en beboer i en  

 selvejende/amtskommunal institution, forudsætter det derfor, at den  

 selvejende institution/amtsrådet indsender en begrundet indstilling, herunder  

 evt. et budget over, hvad pengene skal anvendes til, til kommunalbestyrelsen  

 i den kommune, der udbetaler pensionen.
 Kommunalbestyrelsens afgørelse om administration kan indbringes for det  

 sociale ankenævn.
4. Foranstaltninger efter anden lovgivning Der kan forekomme situationer, hvor en beslutning om administration efter  

 pensionslovens § 36 ikke imødekommer den enkelte pensionists behov.
Det kan  

 bl.a. være tilfældet, hvis pensionisten er ude af stand til at varetage sine  

 anliggender i øvrigt.
Hvis f.eks. pensionisten i disse tilfælde har  

 væsentlige indtægter m.v. udover pensionen, hvis der skal gennemføres  

 væsentlige retlige dispositioner, som kræver pensionistens underskrift, hvis  

 den pågældende har brug for beskyttelse mod sine egne dispositioner eller  

 udnyttelse fra omgivelserne, eller hvis der er dybere uenighed mellem de  

 nærtstående om varetagelsen af pensionistens interesser, vil der kunne være  

 grundlag for i stedet at tage initiativ til, at der indledes en sag om  

 umyndiggørelse.
 I disse tilfælde kan kommunalbestyrelsen rette henvendelse til  

 politimesteren (politidirektøren) med indstilling om at rejse sag om  

 umyndiggørelse efter myndighedslovens § 2.
 Det vil også i nogle tilfælde i stedet for en administrationsaftale eller  

 en afgørelse efter pensionslovens § 36 være aktuelt at overveje at søge  

 beskikket en lavværge efter myndighedslovens § 54.
Hvis en pensionist er umyndiggjort i formueretlig henseende, er pensionen  

 udelukkende omfattet af værgens administration.
Der kan ligeledes ikke  

 træffes afgørelse efter pensionslovens § 36 om administration af pension,  

 hvis pensionisten er under lavværgemål eller under nogen anden form for  

 værgemål, der omfatter pensionsudbetalingen.
yvonne herløv andersen / Leif Sondrup BILAG 4.
Regneeksempler vedrørende betaling for bolig i § 112-institutioner Der tages udgangspunkt i en fiktiv institution X med følgende budget for  

 1994:
 Tabel 1. Budget for institution X for året 1994.
For institution X udgør de budgetterede driftsudgifter vedrørende  

 ejendommen 1,5 mill. kr.
Driftsudgifterne vedrørende ejendommen figurerer på  

 kontiene 3,4,6 og delvist 13. På denne institution vurderes, at 1/5 af  

 udgiften på konto 13 vedrører administration og revision for ejendommen.  

 Ovenstående er blot et eksempel.
De forskellige institutioner kan have andre  

 udgifter i forbindelse med ejendommen end de ovenfor nævnte, f.eks. kan  

 gartnerens løn indeholdes, såfremt en sådan findes i tilknytning til  

 institutionen.
 Driftsudgifterne tages direkte fra budget 1994, dvs. beløbene er eksklusiv  

 moms, og der efterreguleres ikke, når regnskabet foreligger.
 Opvarmning og el medtages ikke i driftsudgifterne, da beboernes betaling  

 fastsættes for et år ad gangen ud fra institutionens budget og betales  

 særskilt ligesom beboernes betaling for andre ydelser.
 Den seneste ejendomsvurdering på institution X er 25 mill. kr.
 Idet det antages, at boligarealet på institution X udgør 60 pct. eller  

 2.000 m2 ud af det samlede areal, bliver institutionens maksimale husleje:
 0,60 x (1,5 + 0,10 x 25) mill. kr. = 2,4 mill. kr.
 Det betyder, at den maksimale husleje pr. kvadratmeter på institution X  

 er:
2,4 mill. kr. / 2.000 m2 = 1.200,00 kr./år På institution X er der 50 beboere, som har boliger på 20 m2 og 20  

 beboere, som har boliger på 25 m2. Desuden er der fællesområder på 500 m2,  

 der fordeles ligeligt på de 70 beboere.
 Den maksimale husleje for de enkelte beboere kan herefter beregnes  

 således:
20 m2 -boliger: 1.200,00 kr./år x (20 + 500/70) = 32.571,43 kr./år der afrundes til nærmeste heltal deleligt med 12, dvs. 32.568 kr./år.
25 m2 -boliger: 1.200,00 kr./år x (25 + 500/70) = 38.571,43 kr./år der afrundes til nærmeste heltal deleligt med 12, dvs. 38.568 kr./år.
 På institution X vil den omkostnings- og arealbestemte del af  

 boligbetalingen således udgøre henholdsvis 3.256,80 kr./år og 3.856,80 kr./år  

 for de to boligtyper, svarende til 10 pct. af beboernes maksimale husleje.
Den indkomstbestemte del af boligbetalingen vil variere med den tildelte  

 pension samt evt. indkomst ud over pensionen.
De skattefrie førtids- og  

 invaliditetsbeløb indgår ikke i beregningsgrundlaget.
I nedenstående  

 eksempler vises udregningen af forskellige pensionisttypers boligbetaling på  

 institution X.
 1. Enlig førtidspensionist uden indkomst ud over  

 pensionen.
 Den indkomstafhængige boligbetaling udgør altså 9.064,40 kr./år.
Bor pensionisten i en 20 m2-bolig i institution X bliver den årlige  

 betaling for bolig 3.256,80 + 9.064,40 = 12.321,20 kr.
Beløbet afrundes til  

 nærmeste hele tal, der er deleligt med 12, dvs. den årlige boligbetaling  

 bliver 12.324 kr. svarende til 1.027 kr./måned.
 2. Enlig førtidspensionist med indkomst ud over  

 pensionen på 150.000 kr.
 Pensionisten havde 80.000 kr. i personlig indkomst (pensionsindtægt) i  

 1992 og 70.000 kr. i kapitalindkomst i 1992.
 Da den samlede indkomst minus fradraget overstiger grænsen for 10 pct.s  

 betalingen, skal der desuden betales 20 pct. af det beløb, der overstiger  

 135.300 kr.
 Den indkomstafhængige boligbetaling udgør altså 25.761,84 kr./år.
 Bor pensionisten i en 20 m2-bolig i institution X bliver den årlige  

 betaling for bolig 3.256,80 + 25.761,84 = 29.018,64 kr., der afrundet giver  

 en årlig boligbetaling på 29.016 kr. svarende til 2.418 kr./måned.
 Da den maksimale husleje på institution X ovenfor er udregnet til 32.568  

 kr./år for en 20 m2-bolig, og dette beløb ligger over den udregnede husleje  

 på 29.016,00 kr. /år, nedsættes huslejen ikke.
 3. Gift førtidspensionist uden indkomst ud over  

 pensionen.
 Det antages, at pensionisten får højeste førtidspension og er gift med en  

 pensionist med højeste førtidspension, der bor på samme institution.
 Den indkomstafhængige boligbetaling udgør altså 8.244,40 kr./år.
 Bor pensionisten i en 20 m2-bolig i institution X, bliver den årlige  

 betaling for bolig 3.256,80 + 8.244,40 = 11.501,20 kr., der afrundes til  

 11.496 kr./år eller 958 kr./måned.
Da pensionisten er gift og ikke har indkomster ud over den sociale pension  

 gives 25 pct. i rabat på bl.a. boligbetalingen.
Det betyder, at betalingen  

 udgør 718,50 kr. pr. måned.
 4. Gift førtidspensionist med indkomst ud over  

 pensionen på 150.000 kr.
Den ene ægtefælle - hvis husleje beregnes i dette eksempel - havde 80.000  

 kr. i personlig indkomst (pensionsindtægt) i 1992 og 70.000 kr. i  

 kapitalindkomst i 1992. Det antages, at pensionisten får højeste  

 førtidspension og er gift med en pensionist med højeste førtidspension, dvs.  

 de antages at bo på samme institution.
I pensionsberegningen forudsættes den  

 anden ægtefælle ikke at have nogen indkomst ud over pensionen.
 Den indkomstafhængige boligbetaling udgør altså 28.283,44 kr./år.
 Bor pensionisten i en 20 m2-bolig i institution X, bliver den årlige  

 betaling for bolig 3.256,80 + 28.283,44 = 31.540,24 kr., der afrundes til  

 31.536 kr. eller 2.628 kr./måned.
Selvom pensionisten er gift med en person på samme institution gives ikke  

 rabat på huslejen, idet rabatten aftrappes med 1 pct. point for hver 3.000  

 kr. pensionisten har i indkomst ud over den sociale pension.
Rabatten er  

 således fuldt aftrappet ved en indkomst ud over pensionen på 75.000 kr.
 Da huslejen ikke overstiger institutionens maksimale husleje for en 20  

 m2-bolig på 32.568 kr./år, bliver pensionistens betaling ikke nedsat.
