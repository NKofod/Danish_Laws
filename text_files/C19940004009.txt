 1. Efter ligningslovens § 10, stk. 1 kan bidrag, som i  

 anledning af skilsmisse eller separation udredes af den ene ægtefælle til  

 underhold af børn, der ikke opholder sig hos bidragyderen, fradrages i  

 bidragyderens skattepligtige indkomst.
 2. Højesteret har ved dom af 24. september 1993  

 fastslået, at der er fradragsret for betalte børnebidrag i et tilfælde, hvor  

 barnet opholdt sig stort set lige meget hos hver af forældrene.
 Ifølge dommen anses et barn, der opholder sig stort set lige meget hos  

 hver af forældrene, for at have opholdssted hos den af forældrene, på hvis  

 adresse barnet er tilmeldt folkeregistret, således at betingelsen i  

 ligningslovens § 10, stk. 1 for fradragsret for børnebidrag er opfyldt for  

 den anden af forældrene.
3. Hidtidig praksis, jf.
Ligningsvejledningen  

 A.F.4.1., hvorefter der ikke er fradragsret for nogen del af børnebidraget,  

 hvis barnet opholder sig lige meget hos moderen og faderen, kan derfor ikke  

 opretholdes.
4. De skattelignende myndigheder anmodes om at sørge  

 for, at indkomstansættelser, hvor der ikke er indrømmet fradrag som ovenfor  

 anført, bliver ændret i overensstemmelse med ovenstående, hvis der anmodes  

 herom, eller forholdet i øvrigt er skattemyndighederne bekendt.
Dette kan ske  

 for indkomstår, der ligger 5 år forud for ovennævnte Højesteretsdom.
Det vil  

 sige for indkomståret 1988 og følgende indkomstår.
 5. Ansøgning om genoptagelse af skatteansættelserne  

 skal indgives til skattemyndighederne inden udgangen af 1995, på hvilket  

 tidspunkt cirkulæret bortfalder.
