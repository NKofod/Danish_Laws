 Forhold vedrørende afskedigelse mv.
 § 1.  Afskedigelse og forflyttelse af civilt,  

 ikke-tjenestemandsansat personale, der nødvendiggøres af forsvarsforlig, skal  

 foretages på nedennævnte grundlag:
 Stk. 2.  Det tilstræbes gennem forflyttelser,  

 omplacering og eventuel omskoling til andet arbejde at undgå afskedigelse af  

 personale, der har været ansat i en årrække.
 Det bør i størst mulig udstrækning tilstræbes, at forflyttelse til andet  

 geografisk område af især personale, der er ansat på tjenestemandslignende  

 vilkår i de lavere lønrammer, principielt sker til et tjenestested, der er  

 beliggende inden for en kortere afstand fra det oprindelige tjenestested.
 Afgørelse af disse spørgsmål træffes af ledelsen i overensstemmelse med de  

 i Samarbejdsaftalen af 6. november 1990 angivne retningslinier.
 Stk. 3.  Afskedigelse foretages på baggrund af en  

 vurdering af den enkelte ansattes uddannelse, anvendelse, egnethed,  

 kvalifikationer mv.
 Såfremt sådanne forhold ikke angiver en opsigelsesrækkefølge, skal  

 afskedigelse fortrinsvis finde sted af ansatte, der ikke har været ansat i 10  

 år inden for Forsvarsministeriet med tilhørende myndigheder og institutioner.  

 Blandt denne gruppe skal ansatte med lavere anciennitet afskediges frem for  

 ansatte med højere anciennitet.
Herefter bør fortrinsvis ansatte, der er fyldt 60 år, og som har opnået  

 ret til straks at oppebære pension, afskediges.
Indenfor denne gruppe skal  

 ansatte med lavere anciennitet ligeledes afskediges frem for ansatte med  

 højere anciennitet inden for Forsvarsministeriet med tilhørende myndigheder  

 og institutioner.
 Endelig skal øvrige ansatte med lavere anciennitet herefter afskediges  

 frem for ansatte med højere anciennitet inden for Forsvarsministeriet med  

 tilhørende myndigheder og institutioner.
 Efterløn/fratrædelsesgodtgørelse.
 § 2.  Personale, der afskediges uden at kunne få  

 pension på afskedigelsestidspunktet, har adgang til efterløn efter  

 bestemmelserne i Kundgørelse for Forsvaret B. 5-8 eller  

 fratrædelsesgodtgørelse i henhold til funktionærloven.
 Flyttegodtgørelse.
§ 3.  Flyttegodtgørelse mv. ydes efter de for uansøgt  

 forflyttelse gældende regler.
Endvidere kan der ydes boligindskudslån og  

 »særlige forstrækninger«, jf.
Kundgørelse for Forsvaret B. 5-5,  

 samt lån mod forskrivning på løn efter de herfor fastsatte regler.
 Pensionsforhold.
§ 4.  Der gives det under forsvaret ansatte civile  

 personale, der afskediges som følge af de af forsvarsforliget af 1981,  

 forsvarsaftalen af 14. marts 1989 med tillæg af 26. januar 1990, 3. april  

 1991 og 14. maj 1992 samt forsvarsaftalen af 13. november 1992  

 nødvendiggjorte besparelser, og som ved afskedigelsen har været ansat i 10 år  

 og dermed har opnået ret til egenpension efter lov nr. 82 af 12. marts 1970  

 om pensionering af civilt personel mv. i forsvaret, adgang til at erhverve  

 yderligere indtil 10 års pensionsalder efter afskedigelsens ikrafttræden, dog  

 ikke ud over det 60. år eller det tidspunkt, hvor de forinden opnår ret til  

 at oppebære svagelighedspension eller afgår ved døden.
For ansatte, der ved  

 afskedigelsen er over 50 år, men ikke fyldt 60 år, forhøjes pensionsalderen,  

 når udbetalingen af deres egenpension påbegyndes ved det fyldte 60. år,  

 således at de pågældende i alt har fået deres pensionsalder forøget med 10  

 år, dog højst til det 67. år.
For ansatte, der ved afskedigelsen er fyldt 60  

 år, fastsættes pensionen på grundlag af den pensionsalder, den pågældende  

 ville have opnået ved tjeneste indtil 67 års alderen.
Stk. 2.  Civilt personale, der har opnået ret til  

 egenpension, kan jf. stk. 1, få tillagt ekstra pensionsalder, dog højst 10 år  

 og højst regnet frem til det 67. år.
Personer, der er deltidsansat ved  

 afskedigelsen, får pensionsalderen forøget, som om de havde været  

 fuldtidsansat ved afskedigelsen.
 Den ekstra pensionsalder optjenes af ansatte, der er under 60 år, som om  

 de pågældende fortsat var ansat i en af civilarbejderloven omfattet stilling.
 Når den pågældende fylder 60 år, førend de 10 års ekstra pensionsalder er  

 optjent, tillægges det resterende antal år samtidig med, at pensionen kommer  

 til udbetaling.
 Ansatte, der er fyldt 60 år ved afskedigelsen, får straks pensionsalderen  

 forhøjet, idet pensionen straks kommer til udbetaling.
Hvis den pågældende opnår ansættelse i en pensionsberettigende stilling,  

 kan pensionsalderen højst forøges med antallet af år fra afskedigelsen, og  

 indtil ansættelse i en sådan stilling finder sted.
Såfremt den pågældende  

 inden udløbet af ovennævnte periode på maksimalt 10 år igen afskediges på  

 grund af arbejdsmangel, vil der dog kunne tillægges den pågældende yderligere  

 pensionsalder, indtil den pågældende i alt har fået tillagt så lang en  

 periode, som maksimalt kunne være tillagt den pågældende ved den første  

 afskedigelse, men med fradrag af efterfølgende ansættelsesperioder.
Ved pensionering af helbredsmæssige grunde efter afskedigelsen, men inden  

 det 60. år, kan pensionsalderen højst forøges med antallet af år fra  

 afskedigelsen til pensioneringen.
Det samme gælder ægtefællepensionen,  

 såfremt den ansatte afgår ved døden efter afskedigelsen, men inden det 60.  

 år.
Stk. 3.  Pensionsreglerne jf. stk. 1 og stk. 2 kan kun  

 bringes i anvendelse, når årsagen til afskedigelsen er  

 »arbejdsmangel«, idet stillingen, som følge af de af  

 forsvarsforliget af 1981 og forsvarsaftalen af 14. marts 1989 med tillæg af  

 26. januar 1990, 3. april 1991 og 14. maj 1992 samt forsvarsaftalen af 13.  

 november 1992 nødvendiggjorte besparelser, enten 1) nedlægges eller 2) i  

 forbindelse med garnisoneringsændring el. lign. flyttes til en anden  

 lokalitet, uden at tilsvarende forflyttelse af stillingsindehaveren finder  

 sted.
I førstnævnte tilfælde må der ikke antages personel til erstatning for  

 den afskedigede.
 Stk. 4.  Med henvisning til ovennævnte stk. 3. falder  

 afsked af følgende årsager ikke ind under bestemmelsen:
- alder, - helbredsbetinget utjenstdygtighed, - arbejdsmangel uden forbindelse med forsvarsforliget, - eget ønske, - tjenesteforseelse, ulovligt forhold mv.
Stk. 5.  Afskedigelse efter stk. 3. må kun ske efter  

 forudgående bemyndigelse fra henholdsvis Forsvarskommandoen,  

 Hjemmeværnskommandoen og Forsvarets Efterretningstjeneste.
Pensionsskema for  

 ansatte, der er omfattet af disse bestemmelser, indsendes til  

 Forsvarsministeriet, Regnskabssekretariatet via henholdsvis  

 Forsvarskommandoen, Hjemmeværnskommandoen og Forsvarets  

 Efterretningstjeneste, idet det oplyses, at årsagen til afskedigelsen er  

 arbejdsmangel, som følge af forsvarsforliget af 1981 eller forsvarsaftalen af  

 14. marts 1989 med tillæg af 26. januar 1990, 3. april 1991 og 14. maj 1992  

 samt forsvarsaftalen af 13. november 1992, samt enten at der ikke vil blive  

 antaget personel til erstatning for den afskedigede, eller at afskedigelsen  

 skyldes garnisoneringsændring el. lign.
 Stk. 6.  Tvivlstilfælde forelægges for  

 Forsvarsministeriet.
 § 5.  Ansatte omfattet af civilarbejderloven, der  

 omplaceres eller forflyttes til lavere lønnet stilling som følge af  

 arbejdsmangel, kan efter Finansministeriets godkendelse henføres til hidtidig  

 pensionslønramme mod fortsat lønafkortning svarende til denne.
 Stk. 2.  Ansøgning om bibeholdelse af pensionslønramme  

 sendes via tjenestestedet til Forsvarsministeriet, Regnskabssekretariatet.
 § 6.  Kundgørelse for Forsvaret B. 5-10 af 5. november  

 1990 ophæves.
 P.M.V.
 E.B.
