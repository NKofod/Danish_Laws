Resumé Institut A ved B universitet klagede over Undervisningsministeriets  

 opfattelse af budgetkompetenceforholdet imellem et fakultetsråd og dets  

 forretnings-  

 og budgetudvalg.
Efter ministeriets opfattelse er der i lov om styrelse af  

 højere uddannelsesinstitutioner hjemmel til i statutten for B universitet at  

 tillægge et budget- og forretningsudvalg en selvstændig kompetence til at  

 fordele finanslovsbevillinger imellem de fag, der hører under fakultetet og  

 til  

 at påse budgetternes overholdelse.
 Institut A bestred, at der i styrelsesloven er hjemmel til i  

 statutten for B universitet at fastsætte bestemmelser, der tillægger et  

 budget- og forretningsudvalg en sådan selvstændig kompetence.
Sætteombudsmanden udtalte uenighed i ministeriets retsopfattelse  

 og henviste herved til styrelseslovens § 11 stk. 4, hvorefter det enkelte  

 fakultetsråd har kompetencen til at tage stilling til spørgsmålet om  

 fordeling  

 af de tildelte ressourcer og til at påse budgetternes overholdelse.
Med  

 henvisning til styrelseslovens § 11 stk. 5 anførte sætteombudsmanden, at  

 kompetencen kan henlægges til et budget- og forretningsudvalg, hvis  

 fakultetsrådet meddeler bemyndigelse til det.
Sætteombudsmanden fandt ikke i  

 styrelseslovens forarbejder holdepunkter for at antage, at budgetkompetencen  

 ved universitetsstatutten - som udarbejdes af konsistorium og godkendes af  

 Undervisningsministeriet - kan henlægges til budget- og forretningsudvalget.  

 Sætteombudsmanden  

 udtalte, at budgetkompetencen efter styrelsesloven tilkommer fakultetsrådet,  

 og at kun rådet kan træffe bestemmelse om at overføre kompetencen til budget-  

 og forretningsudvalget.
 På denne baggrund henstillede Sætteombudsmanden til Undervisningsministeriet,  

 at ministeriet foretog det fornødne, herunder med henblik på ændring af  

 statutten.(J. nr. 1989-808-711).
 Budgetkompetenceforholdet imellem et fakultetsråd og dets  

 forretnings- og budgetudvalg.
 A institut ved B Universitet  

 klagede til Folketingets ombudsmand over Undervisningsministeriet,  

 departementets  

 afgørelse om et fakultetsråds og dets forretnings- og budgetudvalgs  

 kompetence  

 med hensyn til intern fordeling af finanslovsbevillinger.
 Under henvisning til  

 bestemmelsen i § 16, stk. 2, i instruksen for Folketingets ombudsmand  

 anmodede  

 Folketingets Retsudvalg landsdommer Torben Plessing om at udøve ombudsmandens  

 funktioner i sagen.
 Det fremgik af sagen, at  

 instituttet i skrivelse af 29. marts 1988 anmodede rektor ved B Universitet  

 om  

 en udtalelse i anledning af, at det lægevidenskabelige fakultetsråds  

 forretnings- og budgetudvalg havde meddelt instituttet, at  

 "budgetkompetencen er forretnings- og budgetudvalgets alene".
Herefter meddelte rektor i  

 skrivelse af 12. april 1988 til instituttet, at det i § 20, stk. 3, 4 og 5, i  

 statutten for B Universitet generelt er fastsat for samtlige fakulteter, at  

 deres budget- og forretningsudvalg udover at udarbejde budgetforslag også  

 fordeler de tildelte ressourcer, kontrollerer deres anvendelse og påser  

 budgettets  

 overholdelse.
Udvalgene har således en selvstændig kompetence i  

 budgetspørgsmål.
Rektor henviste endvidere bl.a. til § 11, stk. 5, i  

 styrelsesloven.
 Efter en yderligere  

 brevveksling med instituttet forelagde rektor spørgsmålet for Direktoratet  

 for  

 de videregående Uddannelser, som herefter meddelte rektor, at direktoratet  

 kunne tilslutte sig bl.a. det, der var anført i rektors skrivelse af 12.  

 april  

 1988.
 Instituttet forelagde  

 herefter spørgsmålet for Undervisningsministeriet, departementet.  

 Instituttet anførte bl.a.:
 "Statuttens § 21, stk.  

 3, lyder sådan: "Budget- og forretningsudvalget udarbejder fakultetets  

 samlede budgetforslag og fordeler de tildelte ressourcer mellem de under  

 fakultetet hørende fag, institutter og studienævn". Styrelseslovens §  

 11,  

 stk. 4, bestemmer: "Rådene træffer afgørelse om fordelingen af de  

 tildelte  

 ressourcer imellem de enkelte fag, institutter og studienævn". I § 11,  

 stk. 5, bestemmes det, at budget- og forretningsudvalget udarbejder  

  

 budgetforslag  

  

 (som er noget andet end at fordele de vedtagne finanslovsbevillinger) og  

  

 efter  

 rådets bemyndigelse i øvrigt kan handle på rådets vegne.
 Efter styrelseslovens § 3,  

 stk. 2, fastsættes de  

  

 nærmere... regler om institutionernes styrelse i  

 en statut, der godkendes af Undervisningsministeriet.
 Bestemmelsen giver ikke  

 adgang til at fastsætte regler, hvorefter f.eks. styrelseslovens § 11, stk.  

 4,  

  

 fraviges  

  

 ,  

 således at lovens ordning erstattes af en anden administrativ fastsat  

 ordning".
Efter at have indhentet en  

 udtalelse fra Direktoratet for de videregående Uddannelser besvarede  

 departementet den 10. marts 1989 instituttets henvendelse.
Departementet  

 anførte bl.a.:
"Departementet er  

 imidlertid enig med direktoratet og (B) Universitet i, at der har kunnet  

 tillægges fakultetsrådenes budget- og forretningsudvalg en selvstændig  

 kompetence til at fordele ressourcer.
Departementets synspunkter er følgende:
 Styrelsesloven kan i vid  

 udstrækning karakteriseres som en rammelov, der bl.a. skal udfyldes ved den  

 enkelte institution med en statut under hensyn til institutionens særlige  

 forhold.
Statutten, som Konsistorium i  

 henhold til styrelseslovens § 9, stk. 2, udarbejder udkast til, og som i  

 henhold  

 til lovens § 3, stk. 2, skal godkendes af Undervisningsministeriet, kan alene  

 udfylde lovens ramme.
Statutten skal selvsagt holde sig inden for denne -  

 vide  

 - ramme og må ikke være i strid med lovens bestemmelser.
Det er det, og alene  

 det, som Undervisningsministeriet skal påse ved godkendelsen af statutten.
 Departementet opfatter  

 forholdet mellem lovens bestemmelser i § 11, stk. 4 og stk. 5, og § 20, stk.  

 3  

 og stk. 4, i den godkendte statut for (B) Universitet således:
 I henhold til § 11, stk. 4,  

 træffer fakultetsrådene afgørelse om fordelingen af de tildelte ressourcer  

 imellem de enkelte fag, institutter og studienævn.
 I henhold til § 11, stk. 5,  

 kan hvert fakultetsråd nedsætte et budget- og forretningsudvalg og skal  

 nedsætte et sådant udvalg, hvis rådet består af 12 medlemmer eller derover.
 Bestemmelsen i stk. 5  

 tildeler budget- og forretningsudvalget den opgave at udarbejde hovedområdets  

 budgetforslag og tilføjer, at udvalget efter rådets bemyndigelse i øvrigt kan  

 handle på rådets vegne.
 § 11, stk. 4 og stk. 5, må  

 efter departementets opfattelse ses i sammenhæng, således at fakultetsrådets  

 kompetence efter stk. 4 til at fordele ressourcerne kan gives til budget- og  

 forretningsudvalget, jf. note 11 til § 11, stk. 5, i den kommenterede  

 styrelseslov.
Ved udarbejdelsen af udkastet  

 til statut har (B) Universitet, dvs.
Konsistorium - i samarbejde med bl.a.  

 fakultetsrådene - valgt for alle universitetets fakultetsråd under ét at give  

 rådenes budget- og forretningsudvalg kompetence til at fordele de tildelte  

 ressourcer, jf. statuttens § 20, stk. 3. I henhold til § 20, stk. 4, har  

 udvalgene tillige den opgave at påse budgetternes overholdelse.
 (B) Universitet har således i  

 statuttens § 20, stk. 3 og 4, med hensyn til budgetområdet generelt givet  

 fakultetsrådenes  

 budget- og forretningsudvalg den bemyndigelse til at handle på rådenes vegne,  

 der omhandles i styrelseslovens § 11, stk. 5. Dette forekommer - ikke mindst  

 på en institution af (B) Universitets størrelse - hensigtsmæssigt.
 I Deres (instituttets; min  

 bemærkning) brev i sagen af 18. april 1988 til universitetets rektor har De -  

 med henvisning til § 11, stk. 5, og specielt til § 11, stk. 4, om kompetencen  

 til at fordele ressourcerne - udtalt, at fakultetsrådet uanset bestemmelsen i  

 statutten til enhver tid må kunne tilbagekalde en bemyndigelse til budget- og  

 forretningsudvalget.
Departementet har forståelse for  

 det synspunkt, at § 11, stk. 5, skal forstås således, at bemyndigelsen alene  

 kan tilkomme det enkelte fakultetsråd, et andet synspunkt end det, som  

 universitetet har lagt til grund ved udarbejdelsen af statutten.
Det beror  

 efter departementets opfattelse på en fortolkning, i hvilket omfang  

 styrelsesloven  

 skal betragtes som en ramme, og departementet finder, at der her er tale om  

 en  

 udfyldning af lovens rammer under hensyntagen til universitetets forhold.
 Bestemmelsen i den godkendte  

 statuts § 20, stk. 3, kan alene ændres ved en statutændring, som godkendes af  

 Undervisningsministeriet.
Den kompetence, som budget-  

 og forretningsudvalgene har i henhold til statuttens § 20, stk. 3, betragtes  

 endvidere som en selvstændig kompetence, som fakultetsrådene ikke kan røre  

 ved.
Det er i første række denne opfattelse, som De sætter spørgsmålstegn  

 ved,  

 når det drejer sig om fordelingen af ressourcerne, idet De mener, at den  

 strider imod styrelseslovens § 11, stk. 4.
Det fremgår ikke af  

 styrelsesloven, hvilket omfang budget- og forretningsudvalgets kompetence kan  

 have.
Det må herefter bero på en fortolkning af loven og bemærkningerne til  

 lovforslaget, om udvalget kan få tillagt en sådan kompetence til at træffe  

 afgørelser om ressourcespørgsmål, at fakultetsrådet ikke kan blande sig heri.
Af lovbemærkningerne til § 5  

 fremgår det, at "rådene kan henlægge deres afgørelser til udvalg",  

 et  

 udtryk, som efter departementets opfattelse kan fortolkes således, at  

 udvalgene, bl.a. af hensyn til effektivisering og forenkling, kan få tillagt  

 en  

 selvstændig urørlig kompetence.
For så vidt angår de budgetforslag, der  

 udarbejdes af budget- og forretningsudvalget i henhold til § 11, stk. 5, er  

 det i overensstemmelse hermed anført i note 11 i den kommenterede  

 styrelseslov,  

 at de ikke skal godkendes af rådet.
 Departementet finder ikke, at  

 § 11, stk. 4, der som anført må ses i sammenhæng med § 11, stk. 5, hindrer,  

 at  

 budget- og forretningsudvalgene også med hensyn til ressourcefordeling får en  

 sådan kompetence.
 Departementet kan derfor ikke  

 tage Deres klage over direktoratets afgørelse til følge".
 Sætteombudsmanden udtalte  

 følgende i en skrivelse til institut A:
 "Lov om styrelse af  

 højere uddannelsesinstitutioner (lovbekendtgørelse nr. 161 af 17/3 1987)  

 indeholder af særlig betydning for denne sag følgende bestemmelser:
 § 3 ...
 Stk. 2. De nærmere regler om  

 hver enkelt institutions styrelse fastsættes i en statut, der godkendes af  

 undervisningsministeriet.  

 Statutten offentliggøres ved undervisningsministeriets foranstaltning.
 § 9 ...
 Stk. 2. Konsistorium  

 udarbejder forslag til statutten og standardforretningsordener for de  

 kollegiale organer.
 § 11 ...
 Stk. 2. Forskningen og  

 uddannelserne inden for hvert hovedområde ledes af et råd, der afgør alle  

 sager, som vedrører hovedområdet som helhed, samt sager, der vedrører  

 forholdet  

 mellem to eller flere faggrupper inden for hovedområdet, jf. § 12, eller  

 mellem  

 institutråd og studienævn.
 ...
 Stk. 4. Rådene træffer  

 afgørelse om fordelingen af de tildelte ressourcer imellem de enkelte fag,  

 institutter og studienævn.
Stk. 5. Hvert råd kan  

 nedsætte et budget- og forretningsudvalg, der dels udarbejder hovedområdets  

 budgetforslag, dels efter rådets bemyndigelse i øvrigt kan handle på dets  

 vegne.
Består rådet af 12 medlemmer eller derover, skal der nedsættes et  

 budget- og forretningsudvalg." I medfør af lovens § 3, stk.  

 2, godkendte Undervisningsministeriet den 6. marts 1974 Statut for B  

 Universitet,  

 som nu er afløst af en af Direktoratet for de videregående Uddannelser den  

 14.  

 oktober 1981 godkendt statut.
Statutten fra 1981 indeholder som § 20, stk. 3  

 og  

 stk. 4, følgende bestemmelser, der er uændrede i forhold til statutten fra  

 1974 (§ 21, stk. 3 og stk. 4):
 "§ 20 ...
 Stk. 3. Budget- og  

 forretningsudvalget udarbejder fakultetets samlede budgetforslag og fordeler  

 de tildelte ressourcer mellem de under fakultetet hørende fag, institutter og  

 studienævn.
Stk. 4. Udvalget påser  

 budgetternes overholdelse.
Udvalget kan give retningslinier for de enkelte  

 organers udnyttelse af de tildelte bevillinger.
Udvalget kan forlange, at  

 institutter og studienævn skal forelægge de fornødne planer for udnyttelsen  

 af  

 de tildelte ressourcer." Det er  

 Undervisningsministeriets opfattelse, at der i styrelsesloven er hjemmel til  

 i  

 statutten at tillægge budget- og forretningsudvalget en selvstændig  

 kompetence  

 til at fordele de tildelte ressourcer mellem de under fakultetet hørende fag  

 m.v. og at påse budgetternes overholdelse.
 Denne retsopfattelse er jeg  

 ikke enig i.
 Den gældende styrelseslov  

 blev fremsat i Folketinget den 7. februar 1973 i overensstemmelse med den  

 revisionsbestemmelse, der indeholdtes i den hidtil gældende styrelseslov (lov  

 nr. 271 af 4/6 1970). Ved fremsættelsen anførte undervisningsministeren bl.a.  

 følgende, Folketingstidende 1972/73, sp. 3526:
"... det (har) vist sig  

 at være en mangel ved den nugældende universitetsstyrelseslov, at de enkelte  

 organers kompetence og universiteternes forhold til undervisningsministeren  

 ikke er klart beskrevet.
De forskellige styrelsesanordninger for de højere  

 læreanstalter er i langt højere grad udførlige.
 Dette har medført en lang  

 række ankesager eller fortolkningssager fra universiteterne samtidig med, at  

 de udfyldende bestemmelser, der skal udstedes i henhold til loven, enten  

 endnu  

 ikke er udstedt eller kun er kommet til veje under store vanskeligheder.
Regeringens forslag er derfor  

 langt mere udførligt end den nugældende universitetsstyrelseslov.
Der er  

 tilstræbt  

 en klar kompetencefordeling mellem de enkelte organer, og det pålægges  

 institutionerne at udarbejde de udfyldende bestemmelser i en statut, der  

 indeholder styrelsesbestemmelser for vedkommende institution." Det samme synspunkt er også  

 fremhævet i lovforslagets almindelige bemærkninger, Folketingstidende  

 1972/73,  

 Till.
A, sp. 5593, hvor det bl.a. anføres, "at  

 universitetsstyrelsesloven  

 har haft for få og noget uklare regler om kompetenceforhold og virkemåde ...  

 Dette problem søges i forslaget løst igennem en uddybning af  

 bestemmelserne".
Om statutten anføres i  

 lovforslagets almindelige bemærkninger, Folketingstidende 1972/73, Till.
A,  

 sp. 5597, at "lovforslaget (er) en ramme, som skal udfyldes ved den  

 enkelte institution under hensyn til institutionens særlige forhold".
 I lovforslagets særlige  

 bemærkninger anføres til § 9, stk. 2, bl.a., Folketingstidende 1972/73, Till.  

 A, sp. 5605-06:
 "Statutten skal bl.a.  

 indeholde nærmere regler om:
Rektors, prorektors og administrationens forretninger  

 (jfr. § 8), opdeling af et hovedområde i faggrupper (jfr. § 12), oprettelse af studienævn, deres kompetence m.v. (§ 14,  

 stk. 1), størrelsen af de kollegiale organer og deres kompetence  

 m.v. (jfr. § 16, stk. 3), sammensætningen af institutråd (§ 18, stk. 1), organernes funktionsperioder (§ 21) og standardforretningsordener (§ 22, stk. 2)." Der er ikke i lovforslaget  

 særlige bemærkninger til lovens § 11, stk. 4 og stk. 5.
 Efter styrelseslovens § 11,  

 stk. 4 og stk. 5, er det således det enkelte fakultetsråd, der har  

 kompetencen  

 til at tage stilling til spørgsmål om fordeling af de tildelte ressourcer og  

 påse budgetternes overholdelse, men kompetencen kan henlægges til et budget-  

 og  

 forretningsudvalg, hvis fakultetsrådet i medfør af § 11, stk. 5, meddeler  

 bemyndigelse hertil.
 Jeg er ikke enig med  

 Undervisningsministeriet i, at der i lovens forarbejder er holdepunkt for at  

 antage, at denne kompetence ved statutten, der udarbejdes af konsistorium og  

 godkendes af Undervisningsministeriet, kan henlægges til budget- og  

 forretningsudvalget.
Selv om loven på nogle  

 punkter har karakter af en ramme-lov, må jeg forstå de ovenfor citerede  

 udtalelser i forbindelse med lovforslagets fremsættelse og i lovens  

 almindelige  

 bemærkninger således, at kompetencebestemmelserne i loven er udtryk for en  

 nøje gennemarbejdelse af disse, og at der ved selve loven er tilsigtet en  

 klar  

 kompetencefordeling.
Det kan endvidere bemærkes, at der i den ovenfor  

 citerede  

 opregning af statuttens indhold ikke omtales forholdet mellem fakultetsrådets  

 og budget- og forretningsudvalgets kompetence.
Selv om opregningen har  

 karakter  

 af en eksemplifikation, synes det under hensyn til den meget væsentlige  

 betydning, som kompetencen med hensyn til intern fordeling af bevillinger og  

 budgetkontrol har, at have været nærliggende i opregningen at medtage denne,  

 hvis det havde været tilsigtet, at kompetencen ved statutten skulle kunne  

 tillægges budget- og forretningsudvalget.
Endvidere bemærkes, at de  

 bestemmelser,  

 hvortil der henvises i opregningen, alle - i modsætning til § 11 - indeholder  

 en bestemmelse om, at "nærmere regler fastsættes i statutten" eller  

 lignende formuleringer.
 Jeg finder i denne  

 forbindelse også anledning til at henlede opmærksomheden på "Lov om  

 styrelse af højere uddannelsesinstitutioner, med kommentarer ved Lars-Erik  

 Allin, Bent Egede Fich og Ernst Goldschmidt", København 1973 med  

 ændringer  

 i 1977, hvor det i kommentarerne til § 11, stk. 5, bl.a. udtales:
"Budget- og  

 forretningsudvalgenes budgetforslag skal ikke godkendes af § 11- og §  

 12-rådene.
I praksis vil vel også fordelingen af de tildelte ressourcer blive  

 foretaget af budget- og forretningsudvalget, men der er ikke i loven fastsat  

 nogen bestemmelse herom.
Såfremt rådene ikke vil delegere denne myndighed til  

 udvalgene, vil det være hensigtsmæssigt, om rådene træffer deres afgørelse  

 efter indstilling fra budget- og forretningsudvalgene.
Det bemærkes, at  

 udtrykket ressourcer dækker mere end de midler og stillinger, der er stillet  

 til rådighed for hovedområdet, idet f.eks. også lokaler, udstyr, inventar  

 m.v.  

 falder ind under begrebet.
... Rådenes  

 bemyndigelse til  

 budget- og forretningsudvalget til at handle på rådets vegne kan finde udtryk  

 i deres forretningsordener, men kan også fastsættes i hvert enkelt  

 tilfælde." Den retsopfattelse, som  

 Undervisningsministeriet har givet udtryk for i skrivelsen til instituttet,  

 er  

 således efter min opfattelse forkert, idet der ikke i styrelsesloven er  

 hjemmel til de omhandlede bestemmelser i statuttens § 20, stk. 3 og stk. 4,  

 da  

 den kompetence, der i henhold til disse bestemmelser tillægges budget- og  

 forretningsudvalget, efter styrelsesloven tilkommer fakultetsrådet og kun  

 efter fakultetsrådets bestemmelse kan overføres til det nævnte udvalg.
