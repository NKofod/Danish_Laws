 Cirkulære om ændring af cirkulære om våben og ammunition m.v.
§ 1 I cirkulære nr. 10222 af 1. december 2016 om våben og ammunition m.v., som ændret ved cirkulære nr. 9429 af 12. juni 2018, cirkulære nr. 9703 af 21. august 2018, cirkulære nr. 10113 af 20. december 2018 og cirkulære nr. 9392 af 29. juni 2020, foretages følgende ændringer:
 1. § 2, stk. 1, affattes således:
 »Tilladelser efter våbenbekendtgørelsens § 2 og § 5, stk. 1, bortset fra de våben mv., der er nævnt i dette cirkulæres §§ 19-20 a, kan gives til:
 1) Medlemmer af skytte- og jagtforeninger, som har adgang til at anvende våbnet på foreningens skydebane.
 2) Skytte- og jagtforeninger til brug for foreningens medlemmer, såfremt foreningen disponerer over en skydebane, hvor våbnet kan anvendes, og over sådanne lokaler, at våben og ammunition kan opbevares forsvarligt.
3) Foreninger, der arrangerer fugle- og skiveskydning, såfremt foreningen disponerer over en skydebane, hvor våbnet kan anvendes, og over sådanne lokaler, at våben og ammunition kan opbevares forsvarligt.
Medlemmer af sådanne foreninger kan gives tilladelse til dansk militærgevær, mrk.
Remington 1867/96 og 1867/97, jf.
Justitsministeriets cirkulæreskrivelse nr. 11205 af 5. maj 1989.
 4) Personer, der har jagttegn.
 5) Personer, der har brug for våbnet til erhvervsmæssige formål.
 6) Statsanerkendte museer.
7) Personer, der har en ganske særlig interesse i at besidde jagtvåben, f.eks. med henblik på senere overdragelse til livsarvinger, der endnu er mindreårige.« 2. § 12 a, stk. 1, nr. 3, affattes således:
 »3) ansøgeren vurderes at være i risiko for at blive udsat for et voldeligt overfald,«.
 3. I overskriften til § 19 ændres »Bestemmelser om særligt farlige skydevåben, herunder pistoler« til: »Bestemmelser om særligt farlige skydevåben, herunder pistoler samt ammunition og væsentlige dele til særligt farlige skydevåben«.
 4. Efter § 20 indsættes:
»§ 20 a.
Politiet kan undtagelsesvist og under ganske særlige omstændigheder meddele tilladelse til at fremstille, indføre, erhverve, besidde, bære eller anvende, følgende våben mv. til erhvervsmæssig brug:
 1) Maskinpistoler, fuldautomatiske rifler og maskingeværer samt dele og ammunition hertil omfattet af våbenlovens § 1, stk. 1, nr. 1-3.
 2) Pistol- og revolverammunition med ekspanderende projektiler samt disse projektiler, der ikke anvendes til aktiviteter, som DGI, Dansk Skytte Union og Dansk Firmaidrætsforbund har godkendt.
 3) Panserbrydende ammunition, brisant- eller brandammunition samt projektiler til disse ammunitionstyper.
 4) Halvautomatiske pistoler med centraltænding, med et indbygget magasin på over 20 patroner, halvautomatiske rifler eller geværer med centraltænding, med et indbygget magasin på over 10 patroner, samt halvautomatiske rifler eller geværer, som kan afkortes til en længde på mindre end 60 cm. ved hjælp af en folde- eller teleskopkolbe eller en kolbe, der kan tages af uden værktøj, medmindre ansøgeren den 13. juni 2017 havde en gyldig tilladelse til våbnet.
 5) Fuldautomatiske skydevåben, der er ombygget til halvautomatiske skydevåben, medmindre ansøgeren den 13. juni 2017 havde en gyldig tilladelse til våbnet.
 6) Skydevåben, der er kamufleret som en anden genstand.
 Stk. 2. Politiet kan undtagelsesvist og under ganske særlige omstændigheder meddele statsanerkendte museer tilladelse til at indføre, erhverve, besidde og bære de våben mv., der er omfattet af stk. 1. Politiet kan endvidere give statslige museer tilladelse til at indføre de pågældende våben.
Stk. 3. Politiet kan undtagelsesvist og under ganske særlige omstændigheder meddele tilladelse til et våben mv. omfattet af stk. 1, nr. 1-6 til andre personer mv., der den 1. april 2021 havde en gyldig tilladelse til det pågældende våben mv.« § 2 Stk. 1. Cirkulæret træder i kraft den 1. februar 2021.
 Stk. 2. § 1, nr. 1 og 3, træder i kraft den 1. april 2021 og har virkning fra ansøgninger modtaget fra og med den 1. april 2021.
§ 3 Tilladelser, der er meddelt i medfør af våbenbekendtgørelsens § 18 a, stk. 2, inden ikrafttrædelsen af dette cirkulære, er gyldige, indtil de udløber.
