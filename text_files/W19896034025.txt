Klage over behandling af en hund på en dyreklinik afvist, idet  

 behandling fandtes forsvarligt udført.
Endvidere blev der giver delvist  

 medhold i klage over Veterinærdirektoratets behandling af klagen.
I skrivelse af 1. september 1988 har De anket Veterinærdirektoratets  

 afgørelse af 20. juli 1988, ifølge hvilken Deres klage over en  

 på Virum Dyreklinik foretaget behandling af Deres hund i februar 1986 afvises  

 som som ubegrundet.
Endvidere anmoder De om Landbrugsministeriets vurdering  

 af den i Deres skrivelse fremsatte kritik af Veterinærdirektoratets  

 behandling af Deres klage over Virum Dyreklinik.
 Landbrugsministeriet har forelagt Deres klage for Veterinærdirektoratet,  

 der i denne anledning er femkommet med en redegørelse i sagen.
Endvidere har Landbrugsministeriet forelagt Deres skrivelse af 10. maj  

 1988 for dyrlægerne Kristine Elbæk, Ulla Birch og Torben L.
Mikkelsen samt  

 for Niels Wøldiche Pedersen, idet man har forespurgt, hvorvidt disse ønskede  

 at fremkomme med bemærkninger i sagen.
Kristine Elbæk, Ulla Birch  

 og Niels Wøldiche Pedersen har alle meddelt, at de ikke har yderligere  

 bemærkninger, idet de finder, at sagen er tilstrækkeligt belyst i det  

 foreliggende materiale.
Dyrlæge Torben L.
Mikkelsen har oplyst, at det netop  

 på grund af hundens smerter, at han straks bedøvede den uden at anvende en  

 forsinkende beroligende indsprøjtning, ligesom han påpeger, at der ikke ved  

 hans senere undersøgelser af hunden var sket forandringer, som antydede at  

 situationen senere kunne udvikle sig beskrevet.
 Det fremgår af sagen, at De i skrivelse af 10. maj 1988 til  

 Veterinærdirektoratet udførligt har beskrevet sagens forløb fra den  

 på Virum Dyreklinik udførte behandling den 7. februar 1986 til Deres besøg på  

 dyreklinikken den 11., 12. og 14. februar med en beskrivelse af hundens  

 symptomer, samt den efterfølgende behandling den 18. februar 1986 og  

 fremefter hos dyrlæge Niels Wøldiche Pedersen.
Veterinærdirektoratet har oplyst, at sagen i sin helhed har været forelagt  

 for Det Veterinære Sundhedsråd.
Rådets stillingtagen bygger således også på  

 Deres skrivelser af 10. maj og 1. juni 1988.
Det Veterinære Sundhedsråd har udtalt, at rådet ikke finder, at der i det  

 konkrete tilfælde, hvor hunden var meget urolig, er handlet fagligt  

 ukorrektved at undlade en beroligende præmedikation og afvente virkningerne  

 heraf, før den universielle bedøvelse indledtes.
Rådet har endvidere udtalt,  

 at rådet ikke finder, at de behandlende dyrlæger har udvist manglende omhu i  

 forbindelse med behandlingen af Deres hund.
Med hensyn til det af Dem beskrevne sygdomsforløb har  

 Veterinærdirektoratet udtalt, at skadens omfang, da hunden blev fremstillet  

 på Virum Dyreklinik den 11., 12. og 14. februar, ikke kan sammenlignes med  

 skadens udvikling til et omfang som beskrevet, da De henvendte Dem til  

 dyrlæge Wøldiche Pedersen den 18. februar.
En årebetændelse med nekrose af  

 vævet og demarkering af det døde væv er således en langsom proces, hvorfor en  

 af ventende behandling må anses for korrekt i den første tid, da det er  

 nytteløst på dette stadium at forsøge et kirurgisk indgreb.
Direktoratet  

 finder derfor ikke anledning til at kritisere, at dyrlægerne ved  

 undersøgleserne af hunden havde givet anvisning på at give hunden en krave på  

 for at forhindre den i at slikke såret samt ordinere en salve til smøring af  

 benet.
 Sagen har efter Landbrugsministeriets opfattelse været tilstrækkeligt  

 oplyst ved forelæggelsen for Det Veterinære Sundhedsråd, og Ministeriet  

 finder på baggrund af det foreliggende ikke tilstrækkeligt grundlag for at  

 statuere, at der er sket en overtrædelse af § 7, stk. 1, i bekendtgørelse nr.  

 312 af 25. juni 1980 af lov om veterinærvæsenet samt om udøvelse af  

 dyrlægegerning i forbindelse med behandlingen af Deres hund den 7.-14.  

 februar 1986 på Virum Dyreklinik.
 For så vidt angår Deres klage over Veterinærdirektoratets fremgangsmåde  

 ved forelæggelsen af sagen for Det Veterinære Sundhedsråd har  

 Veterinærdirektoratet anført, at en skade som den pågældende bestående i en  

 vævsreaktion i en blodåre med omliggende væv som ovenfor beskrevet udvikler  

 sig gradvist, således at den på Virum Dyreklinik udførte behandling uden  

 kirurgisk indgreb skal vurderes i forhold til tidspunktet for behandlingen.  

 Landbrugsministeriet finder ikke, at Veterinærdirektoratet er afskåret fra  

 ved fremlæggelsen for rådet af en sag, som den her omhandlede, at fremhæve  

 elementer i det faktiske hændelsesforløb eller forhold af faglig karakter,  

 som direktoratet tillægger vægt ved vurderingen af sagen.
 På denne baggrund og da det som nævnt er oplyst, at samtlige sagens akter  

 var fremsendt til Det Veterinære Sundhedråd, finder Landbrugsministeriet ikke  

 anledning til at kritisere Veterinærdirektoratets behandling af sagen på  

 dette punkt.
 Endelig har De klaget over, at Veterinærdirektoratet oprindeligt afviste  

 at behandle Deres klage af 10. maj 1988.
Herom har Veterinærdirektoratet oplyst, at klagens substans ud fra  

 fremstilling en i Deres brev af Veterinærdirektoratet blev opfattet som en  

 påstand om, at der forelå overtrædelse af lov om værn for dyr, som ikke hører  

 under Veterinærdirektoratets kompetenceområde.
Imidlertid erkender  

 Veterinærdirektoratet, at der er foretaget et fejlskøn i forbindelse med  

 afvisningen af Deres klage af 10. maj 1988.
 Landbrugsministeriet kan tilslutte sig dette, ligesom det skal bemærkes,  

 at det havde været korrekt at høre dyrlægerne Kristine Elbæk, Ulla Birch  

 og Niels Wøldiche Pedersen imidlertid oplyst, at de ikke ønsker at fremkomme  

 med yderligere bemærkninger, idet sagen findes tilstrækkeligt oplyst.  

 Endvidere ses det af dyrlæge Torben Mikkelsen meddelte ikke at indeholde nye  

 oplysninger af betydning for sagens afgørelse.
 Landbrugsministeriet finder på denne baggrund ikke at have grundlagfor at  

 foretage sig yderligere i sagen.
 P.M.V.
 E.B.
