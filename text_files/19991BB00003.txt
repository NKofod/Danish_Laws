Fremsat den 7. oktober 1999 af Keld Albrechtsen (  

 EL) og Søren Kolstrup (EL) Forslag til folketingsbeslutning om overholdelse af de fire danske EU-undtagelser »Folketinget opfordrer regeringen til ved kommende  

 EU-topmøder at markere de danske undtagelser med fodnoter til de  

 erklæringer og topmødekonklusioner, som har indvirkning på  

 de danske undtagelser.« Bemærkninger til forslaget Beslutningsforslaget er begrundet i, at  

 regeringen efter forslagsstillernes opfattelse er i fuld gang med at  

 underminere de fire danske undtagelser.
Sidst så vi det med  

 EU-topmødeerklæringen fra den 3.-4. juni 1999 i Køln,  

 hvor der burde have været en dansk fodnote om, at Danmark ikke kan  

 deltage i forberedelsen af EU s kommende militære dimension.
En ting er, at man kan være modstander af de fire  

 danske undtagelser, men det må man så gå ud og sige, man  

 vil have ændret, og sende sagen til folkeafstemning.
Derfor var det  

 også velkomment, at Venstres formand den 17. august 1999 til Ritzau  

 sagde, at hvis regeringen skaber tvivl om respekten for Danmarks fire  

 undtagelser, vil Venstre ikke tøve med at samle et flertal i  

 Folketinget bag et krav om, at statsministeren på kommende  

 EU-topmøder må lave fodnoter, så det står klart,  

 hvad undtagelserne indebærer.
Han sagde:
»Sådanne fodnoter vil bestemt være  

 beklagelige.
Men de vil i givet fald være nødvendige for at  

 undgå en negativ debat om manglende respekt for undtagelserne.
Venstre  

 ønsker ikke at risikere en folkelig modstand mod at fjerne  

 forbeholdene blot som følge af en destruktiv debat om manglende  

 politisk respekt for de samme forbehold.« Forslagsstillerne håber derfor, at det vil  

 være muligt at samle et flertal i Folketinget, som pålægger  

 regeringen at overholde de danske undtagelser og hvis nødvendigt  

 gøre dette ved danske fodnoter til kommende EU-topmøders  

 erklæringer, når disse erklæringer kommer ind på  

 områder, som er dækket af de danske undtagelser.
Forslagsstillerne er godt klar over, at Venstre hellere  

 end gerne ser en ophævelse af alle danske undtagelser i forhold til  

 EU-projektet.
Men hvis Venstre nu som noget nyt vil være med til at  

 sikre, at regeringen ikke fifler med de danske undtagelser, før  

 unionstilhængerne eventuelt har fået undtagelserne ophævet  

 ved en folkeafstemning, så er vi naturligvis rede til at udnytte enhver  

 mulighed for at skabe et sådant flertal uden om regeringen.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om overholdelse af de  

 fire danske EU-undtagelser.
(Beslutningsforslag nr.
B 3).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
