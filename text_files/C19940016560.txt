1. Den årlige regulering Det er i lov om leje (lejeloven) og lov om midlertidig regulering af  

 boligforholdene (boligreguleringsloven) fastsat, at en række af  

 lejelovgivningens beløbsgrænser og beløb reguleres en gang årligt med 2,0  

 pct. tillagt en tilpasningsprocent for det pågældende finansår, jf. lov om en  

 satsreguleringsprocent.
 Den årlige regulering indebærer, at de pågældende beløbsgrænser og beløb  

 reguleres i takt med indkomstudviklingen i samfundet, hvor  

 tilpasningsprocenten er udtryk for afvigelsen mellem den procentvise  

 årsudvikling i lønningerne og 2,0 pct.
 De i lejelovgivningen fastsatte beløbsgrænser er alle fastsat i  

 1994-niveau, jf. senest Boligministeriets lovbekendtgørelse nr. 704 af 22.  

 juli 1994 (lov om leje) samt Boligministeriets lovbekendtgørelse nr. 705 af  

 22. juli 1994 (lov om midlertidig regulering af boligforholdene).
 For finansåret 1995 er tilpasningsprocenten fastsat til -1,3 pct., jf.  

 Finansministeriets bekendtgørelse nr. 717 af 2. august 1994 om  

 satsreguleringsprocenten, tilpasningsprocenten om satstilpasningsprocenten  

 samt puljebeløbet for finansår 1995.
Det indebærer en regulering af beløbsgrænser fra 1994-niveau til  

 1995-niveau med 0,7 pct.
Efter opregulering afrundes de pågældende beløb til  

 nærmeste hele kronebeløb.
Pkt. 2. Lejelovens beløbsgrænser og beløb for 1995 De i lejeloven angivne beløbsgrænser og beløb fastsættes pr. 1. januar  

 1995 til følgende:
 Pkt. 3. Boligreguleringslovens beløbsgrænser og beløb for 1995.
 De i boligreguleringsloven angivne beløbsgrænser og beløb fastsættes pr.  

 1. januar 1995 til følgende:
 Ved lov nr. 419 af 1. juni 1994 blev ordningen med henlæggelser til  

 fornyelse af tekniske installationer ophævet.
 Udlejer kan for 1995 til det beregnede afkast lægge et beløb, svarende til  

 1/3 af det beløb, der lovligt henlagdes eller kunne være henlagt pr. m2  

 bruttoetageareal for ejendommen til fornyelse af tekniske installationer, jf.  

 boligreguleringslovens § 8, ved udgangen af 1994.
 Dette beløb reguleres for 1995 med 2 pct. tillagt tilpasningsprocenten for  

 finansåret 1995 på - 1,3 pct., det vil sige med 0,7 pct.
 Det herved fremkomne beløb afrundes herefter til nærmeste hele kronebeløb.
 I ejendomme taget i brug efter 1964 afsættes 37,00 kr.  

 (1994-niveau) pr. m2 bruttoetageareal årligt.
 I ejendomme taget i brug før 1964 afsættes 44,00 kr. (1994-niveau)  

 pr. m2 bruttoetageareal årligt.
 Ovennævnte beløb forøges pr. 1. januar 1995 med et beløb svarende til 1/3  

 af det beløb, der lovligt henlagdes eller kunne være henlagt pr. m2  

 bruttoetageareal for ejendommen til fornyelse af tekniske installationer, jf.  

 boligreguleringslovens § 8, ved udgangen af 1994.
 For ejendomme, der ikke er omfattet af boligreguleringslovens § 18 b,  

 forøges den årlige afsætning dog med 2/3 af det beløb, der lovligt henlagdes  

 eller kunne være henlagt pr. m2 bruttoetageareal for ejendommen til fornyelse  

 af tekniske installationer, jf. boligreguleringslovens § 8, ved udgangen af  

 1994.
 Det samlede beløb, dvs. afsætningsbeløb til vedligeholdelse opgjort i  

 1994-niveau med tillæg af enten 1/3 eller 2/3 af ovennævnte  

 henlæggelsesbeløb, reguleres herefter for 1995 med 2,0 pct. tillagt  

 tilpasningsprocenten for finansåret 1995 på - 1,3 pct., det vil sige med 0,7  

 pct.
 Det samlede beløb afrundes herefter til nærmeste hele kronebeløb.
 I ejendomme taget i brug før 1970, som den 1. januar 1995 omfattede  

 mere end 6 beboelseslejligheder, afsættes ud over beløb efter  

 boligreguleringslovens § 18, et beløb på 27,50 kr. pr. m2 bruttoetageareal  

 årligt.
 Beløbet forøges pr. 1. januar 1995 med et beløb svarende til 1/3 af det  

 beløb, der lovligt henlagdes eller kunne være henlagt pr. m2 bruttoetageareal  

 for ejendommen til fornyelse af tekniske installationer, jf.  

 boligreguleringslovens § 8, ved udgangen af 1994.
 Beløbet forøges endvidere den 1. januar i hvert af årene 1995, 1996 og  

 1997 med 4,00 kr. pr. m2 bruttoetageareal.
 Det samlede beløb, dvs. afsætningsbeløb til vedligeholdelse opgjort i  

 1994-niveau med tillæg af 1/3 af ovennævnte henlæggelsesbeløb samt yderligere  

 4 kr. pr. m2 bruttoetageareal, reguleres herefter for 1995 med 2,0 pct.  

 tillagt tilpasningsprocenten for finansåret 1995 på - 1,3 pct., det vil sige  

 med 0,7 pct.
 Det samlede beløb afrundes herefter til nærmeste hele kronebeløb.
