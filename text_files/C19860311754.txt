 Til Arbejdsformidlingskontorerne.
 Vedrører afdelingen for uddannelsesaftaler.
 Det skal hermed meddeles, at direktoratet for erhvervsuddannelser med  

 virkning fra 1. marts 1986, har godkendt et forsøg med en ny smede- og  

 maskinarbejderuddannelse også benævnt »90'ernes metalarbejder«.
 Uddannelsen er foreløbig godkendt til at omfatte 100 elever, hvor de 16  

 elever skal påbegynde uddannelsen i januar kvartal 1986 og de resterende  

 elever skal påbegynde forsøgsundervisningen til august 1986. Uddannelsen er  

 således foreløbig godkendt for 1986.
 Uddannelsen er i henhold til efg-lovens § 14 etableret som en  

 efg-uddannelse uden forudsætning om gennemført basisuddannelse.
 Uddannelsen er af 5 1/2 års varighed med 7 skoleophold af ialt 65 ugers  

 varighed.
Adgangskravet er mindst gennemført 9. klasse.
Elever med gennemført  

 efg-basisuddannelse indenfor jern- og metalområdet får 1/2 års nedslag i  

 læretiden.
Uanset læretidens længde skal alle skoleophold gennemføres.
 Der vil kunne søges tilskud til praktikpladserne i henhold til  

 bekendtgørelse nr. 629 af 20. december 1985, ligeledes kan de enkelte  

 virksomheder opnå refusion for løn under skoleophold hos AER.
 Uddannelsesregler for uddannelsen er endnu ikke udarbejdet.
 Der vedlægges kopi af skrivelse fra erhvervsuddannelsesudvalget af 10.  

 januar 1986 til erhvervsuddannelsesrådet samt kopi af 17. februar 1986 fra  

 direktoratet for erhvervsuddannelser til arbejdsdirektoratet.
 P.D.V.
 E.B.
