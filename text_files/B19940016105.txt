I medfør af § 2, stk. 1, i lov nr. 963 af 9. december 1992 om Danmarks tiltrædelse af Aftale om Det Europæiske Økonomiske Samarbejdsområde, jf. bekendtgørelse nr. 1146 af 22. december 1993 om ikrafttræden af lov om Danmarks tiltrædelse af Aftale om Det Europæiske Økonomiske Samarbejdsområde, fastsættes herved følgende:
 § 1.  § 3, stk. 3, nr. 2, i patentloven, jf.  

 lovbekendtgørelse nr. 587 af 2. juli 1993, gælder ikke handlinger angående  

 produkter, som af patenthaveren eller med dennes samtykke er bragt i  

 omsætning i en stat, som har ratificeret eller tiltrådt Aftalen om Det  

 Europæiske Økonomiske Samarbejdsområde.
 Stk. 2.  Uanset stk. 1 kan en patenthaver påberåbe sig  

 de ved patentet tillagte rettigheder, såfremt det drejer sig om et patent på  

 et lægemiddel eller levnedsmiddel, der første gang er bragt i omsætning i  

 Finland, eller et lægemiddel, der første gang er bragt i omsætning i Island.
 § 2.  § 6, stk. 1, i varemærkelov nr. 341 af 6. juni  

 1991 gælder ikke for varer, som af indehaveren selv eller med dennes samtykke  

 er markedsført under dette mærke i en stat, som har ratificeret eller  

 tiltrådt Aftalen om Det Europæiske Økonomiske Samarbejdsområde.
 § 3.  § 6, stk. 2, nr. 1, i lov nr. 778 af 9. december  

 1987 om beskyttelse af halvlederprodukters udformning (topografi) gælder  

 ikke, såfremt topografien eller halvlederproduktet af rettighedshaveren eller  

 med dennes samtykke er bragt i omsætning i en stat, som har ratificeret eller  

 tiltrådt Aftalen om Det Europæiske Økonomiske Samarbejdsområde.
 § 4.  Bekendtgørelsen træder i kraft den 15. marts  

 1994.
