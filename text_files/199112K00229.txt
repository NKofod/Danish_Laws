Nr LSF 229 Forslag til Lov om ændring af forskellige skattelove (Formue- og  

 indkomstskattepligt af afkastet af visse livsforsikringer m.v.) Fremsat af skatteministeren (Fogh Rasmussen) den 18. februar 1992 Vedtaget ved tredjebehandling den 19. juni 1992 Lov nr. 569 af 24/06/1992 § 1 I lov om beskatningen af pensionsordninger m.v., jf. lovbekendtgørelse  

 nr. 580 af 7. august 1991, som senest ændret ved lov nr. 365 af 14. maj 1992,  

 foretages følgende ændringer:
 1. I § 1, stk. 1 , udgår », jf. dog § 50, stk. 1, nr.  

 2«.
 2. § 1, stk. 2 og 3 , ophæves.
 3. § 1, stk. 4 , der bliver stk. 2, affattes således:
»Stk. 2. Skatteministeren eller den, han bemyndiger dertil,  

 kan fastsætte bestemmelser, hvorefter forsikringsselskaber, pensionskasser og  

 andre pensionsinstitutioner samt banker og sparekasser skal betegne policer,  

 kontrakter, vedtægter, medlemsbeviser, kvitteringer og lignende således, at  

 det umiddelbart fremgår, hvilken beskatningsform den pågældende ordning er  

 undergivet.« 4. § 40 A, stk. 3, ophæves.
 Stk. 4 bliver herefter stk. 3.
 5. § 50, stk. 1 , affattes således:
Reglerne i stk. 2-6 gælder for 1. pensionskasseordning, der ikke omfattes af kapitel 1, men som opfylder  

 betingelserne i § 3, 2. livsforsikring omfattet af § 53 A, stk. 4, og 3. syge- og ulykkesforsikring, der ejes af den forsikrede.' 6. § 50, stk. 3 , ophæves.
 Stk. 4-8 bliver herefter stk. 3-7.
 7. I § 50, stk. 4 , der bliver stk. 3, udgår 2. pkt.
 8. I § 50, stk. 5 , der bliver stk. 4, ændres »stk.  

 4« til: »stk. 3«.
 9. § 50, stk. 8 , ophæves.
 10. § 53, stk. 2 , ophæves.
 11. Efter afsnit II indsættes som nyt afsnit:
»Afsnit II A Indkomst- og formueskattepligtige forsikringsordninger m.v.
§ 53 A.
Reglerne i stk. 2-4 gælder for 1. livsforsikring, der ikke omfattes af kapitel 1, og 2. livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit 1.
 Stk. 2. Ved opgørelsen af den skattepligtige formue medregnes  

 kapitalværdien af en livsforsikring, som er omfattet af stk. 1.  

 Formueskattepligten påhviler ejeren af forsikringen eller den, der efter  

 ejerens død i henhold til bestemmelserne i policen m.v. er berettiget til  

 udbetaling af forsikringen.
Stk. 3. Ved opgørelsen af den skattepligtige indkomst medregnes  

 afkastet af livsforsikring, som er omfattet af stk. 1. Indkomstskattepligten  

 påhviler ejeren eller den, der efter ejerens død i henhold til bestemmelserne  

 i policen m.v. er berettiget til udbetaling af forsikringen.
Afkastet opgøres  

 som forskellen mellem på den ene side forsikringens kapitalværdi ved  

 indkomstårets udgang med tillæg af udbetalinger i årets løb og på den anden  

 side forsikringens kapitalværdi ved indkomstårets begyndelse og med tillæg af  

 indbetalinger i årets løb.
Et negativt afkast af en forsikring kan kun  

 modregnes i indkomstårets og de følgende 5 indkomstårs positive afkast af  

 samme forsikring.
Et negativt afkast kan kun fremføres til et senere  

 indkomstår, hvis det ikke kan rummes i positivt afkast i et tidligere  

 indkomstår.
 Stk. 4. Livsforsikringer, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette aftalte udløbstidspunkt ikke ligger  

 senere end første policedag efter den forsikredes fyldte 80. år, behandles  

 efter reglerne i § 50.
 Stk. 5. Udbetalinger fra forsikringer som nævnt i stk. 1 medregnes  

 ikke ved opgørelsen af den skattepligtige indkomst.
Stk. 6. Livsforsikringer, oprettet mens forsikringstageren ikke er  

 skattepligtig efter kildeskattelovens § 1, behandles efter reglerne i § 50,  

 såfremt 1. samtlige indbetalinger er fradraget i positiv skattepligtig indkomst i  

 overensstemmelse med skattelovgivningen i den stat, hvor den pågældende var  

 skattepligtig på indbetalingstidspunktet, eller 2. samtlige indbetalinger er foretaget af en arbejdsgiver og  

 indbetalingerne i overensstemmelse med skattelovgivningen i den stat, hvor  

 den pågældende er skattepligtig på indbetalingstidspunktet, ikke er medregnet  

 ved opgørelsen af den skattepligtige indkomst.
Stk. 7. Stk. 6 finder tilsvarende anvendelse, såfremt  

 livsforsikringen er oprettet, mens forsikringstageren er skattepligtig efter  

 kildeskattelovens § 1, men efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.« 12. I § 55 ændres »§ 50, stk. 4 og 8,» til:  

 »§ 50, stk. 3, og § 53 A, stk. 3,».
§ 2 I lov om en realrenteafgift af visse pensionskapitaler m.v., jf.  

 lovbekendtgørelse nr. 541 af 10. juli 1991, som ændret ved § 3 i lov nr. 291  

 af 29. april 1992, foretages følgende ændring:
 1. § 5, stk. 2, ophæves.
 Stk. 3 bliver herefter stk. 2.
 2. Efter § 5 indsættes som ny paragraf:
» § 5 A.
Livsforsikringsselskaber omfattet af § 2, stk. 1, nr.  

 1, er ikke afgiftspligtige af den del af formueafkastet, som kan henføres til  

 forsikringer omfattet af pensionsbeskatningslovens § 53 A, stk. 1-3.  

 Afgiftsgrundlaget nedsættes med den procentdel, der svarer til forholdet  

 mellem livsforsikringshensættelserne for livsforsikringer omfattet af  

 pensionsbeskatningslovens § 53 A, stk. 1-3, og de samlede passiver ved  

 afgiftsårets udløb.
Stk. 2. Ved beregningen af nedsættelsen efter stk. 1 ses der ved  

 fastsættelsen af afgiftsgrundlaget og livsforsikringshensættelserne bort fra  

 den del, der vedrører opsparing i investeringsfonde.
Er forsikringer omfattet  

 af pensionsbeskatningslovens § 53 A, stk. 1-3, tilknyttet investeringsfonde,  

 forhøjes nedsættelsen efter stk. 1 med disse forsikringstageres andele af  

 hele afgiftsgrundlaget for hver af de pågældende investeringsfonde.
Stk. 3. Den nedsættelse af afgiftsgrundlaget, der opnås i medfør  

 af stk. 1 og 2, fragår i afgiftsgrundlaget inden nedsættelse efter § 6. Ved  

 beregningen af nedsættelse efter § 6 fragår nedsættelsen efter stk. 1 og 2 i  

 det afgiftspligtige afkast og lægges til det afgiftsfrie afkast.« § 3 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved § 1 i lov nr. 234 af 8. april 1992, foretages følgende  

 ændring:
 I § 4, stk. 1 , indsættes efter nr. 14:
»15) afkast efter pensionsbeskatningslovens § 53 A, stk. 3.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som senest  

 ændret ved § 2 i lov nr. 347 af 14. maj 1992, foretages følgende ændring:
 I § 43, stk. 2, litra f , ændres »§ 46, stk. 2, og § 50, stk.  

 4 og 8,» til: »§ 46, stk. 1, og § 50, stk. 3,».
§ 5 I skattekontrolloven, jf. lovbekendtgørelse nr. 551 af 9. juli 1991, som  

 ændret ved § 3 i lov nr. 347 af 14. maj 1992, foretages følgende ændringer:
 1. I § 8 B, stk. 1, nr. 3 , ændres »§ 50, stk. 1, nr.  

 3-4, og stk. 8« til: »§ 50, stk. 1, nr. 1«.
 2. I § 8 B, stk. 1 , indsættes efter nr. 3 som nyt nummer:
 »4) kapitalværdien og afkast af livsforsikringer omfattet af § 53 A,  

 stk. 1-3, i nævnte lov,».
 Nr. 4-7 bliver herefter nr. 5-8.
 3. I § 8 B, stk. 4 , ændres »afsnit I eller II«  

 til: »afsnit I, II eller II A«.
 4. I § 8 B indsættes efter stk. 6:
» Stk. 7. Personer, der er skattepligtige efter  

 pensionsbeskatningslovens § 53 A, stk. 1-3, af livsforsikringer tegnet i  

 forsikringsselskaber, der ikke driver forsikringsvirksomhed fra et fast  

 driftssted i Danmark, skal afgive en erklæring om forsikringer efter  

 skatteministerens nærmere bestemmelse til den kommunale skattemyndighed i den  

 kommune, hvor den pågældende bor.
Erklæringen skal kun afgives, hvis  

 forsikringen er tegnet på et tidspunkt, hvor forsikringstageren ikke var  

 fuldt skattepligtig til Danmark.
Erklæringen skal afgives inden udløbet af  

 selvangivelsesfristen for det første indkomstår efter den fulde skattepligts  

 indtræden, og erklæringen skal indeholde oplysninger til identifikation af  

 forsikringens ejer (forsikringstager), forsikringsselskabet og  

 forsikringspolicen.« § 6 Stk. 1. Loven træder i kraft dagen efter bekendtgørelsen i  

 Lovtidende og har virkning for forsikring og pensionsordning, der oprettes  

 eller erhverves den 18. februar 1992 eller senere.
Loven har dog ikke  

 virkning for arv faldet den 18. februar 1992 eller senere af en forsikring  

 oprettet før denne dato.
 Stk. 2. Ophævelsen af pensionsbeskatningslovens § 1, stk. 2, som  

 nævnt i denne lovs § 1, nr. 2, har virkning fra og med den 18. februar 1992,  

 uanset hvornår ordningen er oprettet.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 580 af 7. august 1991, foretages følgende ændringer:
 1. I § 1, stk. 1 , udgår: », jf. dog § 50, stk. 1, nr.  

 2«.
 2. § 1, stk. 2 - 3 , ophæves.
 3. § 1, stk. 4 , der bliver stk. 2, affattes således:
 »Skatteministeren eller den, han bemyndiger dertil, kan fastsætte  

 bestemmelser, hvorefter forsikringsselskaber, pensionskasser og andre  

 pensionsinstitutioner samt banker og sparekasser skal betegne policer,  

 kontrakter, vedtægter, medlemsbeviser, kvitteringer og lignende således, at  

 det umiddelbart fremgår, hvilken beskatningsform den pågældende ordning er  

 undergivet.«.
 4. § 40 A, stk. 3, ophæves.
 Stk. 4 bliver herefter stk. 3.
 5. § 50, stk. 1 , affattes således:
 » § 50. Reglerne i stk. 2 - 6 gælder for:
1. pensionskasseordning, der ikke omfattes af kapitel 1, men som opfylder  

 betingelserne i § 3, 2. livsforsikring omfattet af § 53 A, stk. 4, og 3. syge- og ulykkesforsikring, der ejes af den forsikrede.«.
 6. § 50, stk. 3 , ophæves.
 Stk. 4-8 bliver herefter stk. 3-7.
 7. I § 50, stk. 4 , der bliver stk. 3, udgår 2. pkt.
 8. I § 50, stk. 5 , der bliver stk. 4, ændres »stk.  

 4« til: »stk. 3«.
 9. § 50, stk. 8 , ophæves.
 10. § 53, stk. 2 , ophæves.
 11. Efter afsnit II indsættes som nyt afsnit:
»Afsnit II A Indkomst- og formueskattepligtige forsikringsordninger m.v.
§ 53 A.
Reglerne i stk. 2-4 gælder for:
1. livsforsikring, der ikke omfattes af kapitel 1, og 2. livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit 1.
 Stk. 2. Ved opgørelsen af den skattepligtige formue medregnes  

 kapitalværdien af en livsforsikring, som er omfattet af stk. 1.  

 Formueskattepligten påhviler ejeren af forsikringen eller den, der efter  

 ejerens død i henhold til bestemmelserne i policen m.v. er berettiget til  

 udbetaling af forsikringen.
Stk. 3. Ved opgørelsen af den skattepligtige indkomst medregnes  

 afkastet af livsforsikring, som er omfattet af stk. 1. Indkomstskattepligten  

 påhviler ejeren eller den, der efter ejerens død i henhold til bestemmelserne  

 i policen m.v. er berettiget til udbetaling af forsikringen.
Afkastet opgøres  

 som forskellen mellem på den ene side forsikringens kapitalværdi ved  

 indkomstårets udgang med tillæg af udbetalinger i årets løb og på den anden  

 side forsikringens kapitalværdi ved indkomstårets begyndelse og med tillæg af  

 indbetalinger i årets løb.
Et negativt afkast af en forsikring kan kun  

 modregnes i indkomstårets og de følgende 5 indkomstårs positive afkast af  

 samme forsikring.
Et negativt afkast kan kun fremføres til et senere  

 indkomstår, hvis det ikke kan rummes i positivt afkast i et tidligere  

 indkomstår.
 Stk. 4. Livsforsikringer, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette aftalte udløbstidspunkt ikke ligger  

 senere end første policedag efter den forsikredes fyldte 80. år, behandles  

 efter reglerne i § 50.«.
 12. I § 55 ændres »§ 50, stk. 4 og 8,» til:  

 »§ 50, stk. 3, og § 53 A, stk. 3,».
§ 2 I lov om en realrenteafgift af visse pensionskapitaler m.v., jf.  

 lovbekendtgørelse nr. 541 af 10. juli 1991, foretages følgende ændring:
 Efter § 5 indsættes som ny paragraf:
» § 5 A.
Livsforsikringsselskaber omfattet af § 2, stk. 1, nr.  

 1, er ikke afgiftspligtige af den del af formueafkastet, som kan henføres til  

 forsikringer omfattet af pensionsbeskatningslovens § 53 A, stk. 1 - 3.  

 Afgiftsgrundlaget nedsættes med den procentdel, der svarer til forholdet  

 mellem livsforsikringshensættelserne for livsforsikringer omfattet af  

 pensionsbeskatningslovens § 53 A, stk. 1 - 3, og de samlede  

 livsforsikringshensættelser ved afgiftsårets udløb.
Stk. 2. Ved beregningen af nedsættelsen efter stk. 1 ses der ved  

 fastsættelsen af afgiftsgrundlaget og livsforsikringshensættelserne bort fra  

 den del, der vedrører opsparing i investeringsfonds.
Er forsikringer omfattet  

 af pensionsbeskatningslovens § 53 A, stk. 1 - 3, tilknyttet  

 investeringsfonds, forhøjes nedsættelsen efter stk. 1 med disse  

 forsikringstageres andele af hele afgiftsgrundlaget for hver af de pågældende  

 investeringsfonds.
 Stk. 3. Den nedsættelse af afgiftsgrundlaget, der opnås i medfør  

 af stk. 1 og 2, fragår i afgiftsgrundlaget inden nedsættelse efter § 6. Ved  

 beregningen af nedsættelse efter § 6 fragår nedsættelsen efter stk. 1 og 2 i  

 det afgiftspligtige afkast og lægges til det afgiftsfrie afkast.«.
§ 3 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, som ændret ved § 1 i lov nr.  

 895 af 21. december 1991, foretages følgende ændring:
 I § 4, stk. 1 , indsættes efter nr. 14:
 »15) afkast efter pensionsbeskatningslovens § 53 A, stk. 3.«.
§ 4 I lov om opkrævning af indkomst- og formueskat for personer m.v.  

 (Kildeskat), jf. lovbekendtgørelse nr. 595 af 15. august 1991, som ændret ved  

 lov nr. 896 af 21. december 1991, foretages følgende ændring:
 I § 43, stk. 2, litra f , ændres »§ 46, stk. 2, og § 50, stk.  

 4 og 8,» til: »§ 46, stk. 1, og § 50, stk. 3,».
§ 5 I skattekontrolloven, jf. lovbekendtgørelse nr. 551 af 9. juli 1991,  

 foretages følgende ændringer:
 1. I § 8 B, stk. 1, nr. 3 , ændres »§ 50, stk. 1, nr.  

 3-4, og stk. 8« til: »§ 50, stk. 1, nr. 1«.
 2. I § 8 B, stk. 1 , indsættes efter nr. 3 som nyt nummer:
 »4) kapitalværdien og afkast af livsforsikringer omfattet af § 53 A,  

 stk. 1-3, i nævnte lov,».
 Nr. 4-7 bliver herefter nr. 5-8.
 3. I § 8 B, stk. 4 , ændres »afsnit I eller II«  

 til: »afsnit I, II eller II A«.
 4. I § 8 B indsættes efter stk. 6:
» Stk. 7. Personer, der er skattepligtige efter  

 pensionsbeskatningslovens § 53 A, stk. 1-3, af livsforsikringer tegnet i  

 forsikringsselskaber, der ikke driver forsikringsvirksomhed fra et fast  

 driftssted i Danmark, skal afgive en erklæring om forsikringer efter  

 skatteministerens nærmere bestemmelse til den kommunale skattemyndighed i den  

 kommune, hvor den pågældende bor.
Erklæringen skal kun afgives, hvis  

 forsikringen er tegnet på et tidspunkt, hvor forsikringstageren ikke var  

 fuldt skattepligtig til Danmark.
Erklæringen skal afgives inden udløbet af  

 selvangivelsesfristen for det første indkomstår efter den fulde skattepligts  

 indtræden, og erklæringen skal indeholde oplysninger til identifikation af  

 forsikringens ejer (forsikringstager), forsikringsselskabet og  

 forsikringspolicen.«.
§ 6 Stk. 1. Loven træder i kraft dagen efter bekendtgørelsen i  

 Lovtidende og har virkning for forsikring og pensionsordning, der oprettes  

 eller erhverves den 18. februar 1992 eller senere.
Loven har dog ikke  

 virkning for arv faldet den 18. februar 1992 eller senere af en forsikring  

 oprettet før denne dato.
 Stk. 2. Ophævelsen af pensionsbeskatningslovens § 1, stk. 2, som  

 affattet ved denne lovs § 1, nr. 2, har virkning fra og med den 18. februar  

 1992, uanset hvornår ordningen er oprettet.
Bemærkninger til lovforslaget Almindelige bemærkninger 1. Lovforslaget har tre formål:
I.
Skattemæssig ligestilling af alle ikke fradragsberettigede  

 opsparingsformer, hvad enten der er tale om indskud i danske eller  

 udenlandske banker eller forsikringsselskaber.
II.
Værn mod skattebetinget kapitalflugt.
III.
Konkurrencemæssig ligestilling mellem danske og udenlandske  

 livsforsikringsselskaber og pengeinstitutter.
Ad I.
Skattemæssig ligestilling I dag er der stor skattemæssig forskel på, hvor en likvid formue placeres.
 Anbringelse i danske eller udenlandske pengeinstitutter behandles ens.  

 Forrentningen af kapitalen er kapitalindkomst, og formuen er  

 formueskattepligtig.
Anbringelse i kapitalforsikringer efter pensionsbeskatningslovens § 50  

 behandles derimod vidt forskelligt alt efter, om indskuddet sker her fra  

 landet eller fra udlandet, inden indskyderen flytter til Danmark.
Endvidere  

 er der forskel på, om indskud sker i et dansk eller et udenlandsk  

 forsikringsselskab.
En herboende dansker skal betale 40 pct.s præmieafgift af indskuddet.
En  

 udenlandsdansker er ikke skattepligtig her til landet og skal derfor ikke  

 betale præmieafgift.
Ved indskud i danske forsikringsselskaber skal der betales realrenteafgift  

 af det løbende afkast.
Ved indskud i forsikringsselskaber i udlandet skal der  

 ikke betales realrenteafgift.
Efter lovforslaget skal den samlede værditilvækst på livsforsikringer,  

 hvor der ikke er fradragsret for indbetalingerne, beskattes som  

 kapitalindkomst.
Endvidere skal hele formuen placeret i sådanne  

 livsforsikringer være formueskattepligtig.
Der bliver således tale om en  

 ensartet beskatning af formueanbringelsen, hvad enten den sker i danske eller  

 udenlandske pengeinstitutter eller livsforsikringsselskaber.
 Med lovforslaget opnås, at alle med samme skatteevne kommer til at betale  

 samme skat, og at der opnås konkurrencemæssig neutralitet mellem danske og  

 udenlandske pengeinstitutter og livsforsikringsselskaber.
Ad II.
Værn mod skattebetinget kapitalflugt Efter de gældende regler kan formuen indskydes i et udenlandsk  

 livsforsikringsselskab uden præmieafgift under ophold i udlandet.
Ved at  

 placere formuen i en kapitallivsforsikring i et udenlandsk  

 livsforsikringsselskab inden flytning til Danmark opnås en permanent  

 skattefritagelse af afkastet af den indskudte kapital, lige som der opnås  

 formueskattefrihed.
Indskyderen kan til enhver tid hæve beløb skattefrit til  

 privatforbrug her i landet.
Arrangementet er dog ikke forbeholdt personer med  

 formue.
På grund af den gunstige skattemæssige behandling af det løbende  

 afkast kan det betale sig at lånefinansiere indskud på udenlandske  

 kapitallivsforsikringer.
 Da lovforslaget skattemæssigt ligestiller enhver likvid formueanbringelse,  

 hvad enten den sker i danske eller udenlandske pengeinstitutter og  

 livsforsikringsselskaber, modvirkes en skattebetinget kapitalflugt.
Ad III.
Konkurrencemæssig ligestilling mellem danske og udenlandske  

 livsforsikringsselskaber og pengeinstitutter Forslaget gør det lettere for danske livsforsikringsselskaber at sælge  

 livsforsikringer til personer bosat i udlandet.
Efter de gældende regler er  

 hele livsforsikringsselskabets afkast pålagt realrenteafgift, også den del,  

 der tilfalder udlændinge.
Disse vil derfor ofte foretrække indskud i  

 udenlandske livsforsikringsselskaber, der ikke er pålagt en løbende  

 beskatning svarende til realrenteafgiften.
Efter lovforslaget fritages danske livsforsikringsselskaber for  

 realrenteafgift af den del af afkastet, som kan henføres til forsikringer,  

 hvor indskyderen har givet afkald på fradragsretten.
Da udlændinge ikke er  

 skattepligtige her til landet, betyder afkaldet på fradragsret ingenting.
 Lovforslaget vil således gøre danske livsforsikringsselskaber mere  

 konkurrencedygtige bl.a. i EF's indre marked.
Gældende regler 2. I pensionsbeskatningslovens §§ 50-51 under lovens afsnit II om  

 andre pensionsordninger, forsikringer m.v. er fastsat regler for en række  

 ordninger, der ikke er fradragsberettigede ved indkomstopgørelsen.
Reglerne omfatter livsforsikringer, der ikke opfylder betingelserne for,  

 at der kan opnås fuld fradragsret for indbetalingerne.
Det kan f. eks.  

 skyldes, at der er aftalt udbetaling før det fyldte 60. år, eller at  

 forsikringen er tegnet i et udenlandsk selskab.
Endvidere omfatter reglerne  

 livsforsikring, for hvilken forsikringens ejer ved oprettelsen af ordningen  

 har givet afkald på fradragsretten efter reglerne i kapitel 1.
 Endelig omfatter reglerne pensionsordninger (livsforsikring,  

 pensionskasseordning, rate- og kapitalpension), der er omfattet af kapitel 1,  

 men efter pensionsbeskatningslovens § 1, stk. 2, er valgt henført til  

 beskatning efter § 50.
 3. Efter pensionsbeskatningslovens § 50, stk. 3, pålægges de  

 årlige præmier eller bidrag ud over et vist grundbeløb (i 1992 6.200  

 kr.) til visse livsforsikringer 40 pct. i afgift.
 Præmieafgiften, der blev indført i 1985, har til formål at begrænse  

 skattefordelene ved, at skattepligtige personer placerer formuer i  

 livsforsikringer, hvori der indgår et stort opsparingselement, og hvor  

 forsikringselementet er af forholdsvis underordnet betydning.
 4. Præmieafgiften påhviler kun fuldt skattepligtige personer efter  

 kildeskattelovens § 1. Endvidere påhviler afgiften selskaber og foreninger  

 m.v., som er skattepligtige efter selskabsskattelovens § 1 eller efter lov om  

 beskatning af fonde, visse foreninger og institutter m.v.
 Afgiften omfatter præmier og bidrag til livsforsikringer, der ikke  

 omfattes af lovens kapitel 1, og livsforsikring, der opfylder betingelserne i  

 kapitel 1, men hvor der ved oprettelsen er givet afkald på beskatning efter  

 kapitel 1.
 Præmieafgiften omfatter eksempelvis livsforsikringer med meget kort  

 løbetid, og hvor en sum kommer til udbetaling på et aftalt udløbstidspunkt.  

 Præmieafgiften gælder også for forsikringer, der ikke opfylder samtlige  

 betingelser for, at forsikringen kan være omfattet af kapitel 1. Det kan f.  

 eks. være fordi der er indsat andre begunstigede end nævnt i  

 forsikringsaftalelovens § 105. Det kan også være fordi ordningen er oprettet  

 i et udenlandsk selskab.
 Præmieafgiftsreglen gælder uanset, om der er tale om en livsforsikring med  

 løbende udbetalinger, sumudbetaling eller ratevise udbetalinger.
 Præmieafgiftsreglen gælder for ordninger i både indenlandske og  

 udenlandske forsikringsselskaber.
 Livsforsikringer, der alene kommer til udbetaling i tilfælde af den  

 forsikredes død eller invaliditet inden forsikringens udløbstidspunkt  

 (ophørende livsforsikring) er undtaget fra præmieafgift, fordi der er tale om  

 rene risikoforsikringer . Præmieafgiftsfritagelsen gælder dog kun,  

 hvis forsikringens udløbstidspunkt ikke ligger senere end første policedag  

 efter den forsikredes fyldte 80. år.
 5. Løbende udbetalinger fra ordninger, som nævnt i lovens  

 § 50, stk. 1, der bortfalder ved den forsikredes eller pensionsberettigedes  

 død, skal medregnes ved opgørelsen af den skattepligtige indkomst  

 efter pensionsbeskatningslovens § 50, stk. 4, jf. statsskattelovens § 4 c.
 Andre udbetalinger end løbende, livsbetingede ydelser skal efter  

 pensionsbeskatninglovens § 50, stk. 5, jf. statsskattelovens § 5 b,  

ikke medregnes til den skattepligtige indkomst.
Skatte- og afgiftsfritagelsen gælder ikke, hvis en forsikringssum  

 udbetales til en anden end ejeren eller den, der efter ejerens død i henhold  

 til forsikringspolicen er berettiget til udbetalingen.
I så fald skal beløbet  

 medregnes til modtagerens skattepligtige indkomst efter  

 pensionsbeskatningslovens § 56, stk. 2.
 Tilskrivning af bonus og renter m.v. indgår ikke ved opgørelsen af den  

 skattepligtige indkomst, jf. pensionsbeskatningslovens § 50, stk. 6.
For kapitalforsikringer tegnet i danske forsikringsselskaber skal der  

 betales realrenteafgift af afkastet efter de almindelige regler.
Forsikring,  

 der er tegnet i udlandet, er ikke realrenteafgiftspligtig.
6. Efter statsskattelovens § 12 gælder der formueskattefrihed for  

 suspensivt betingede formuerettigheder.
Formueskattefriheden gælder for  

 livsforsikringer, jf. pensionsbeskatningslovens § 50, stk. 7, så længe  

 forsikringsbegivenheden ikke er indtrådt.
Pengeinstitutordninger er rene opsparingsordninger.
For sådanne ordninger,  

 der er omfattet af lovens kapitel 1 gælder efter pensionsbeskatningslovens §  

 22, at de ikke skal medregnes ved opgørelsen af den skattepligtige formue.  

 Pengeinstitutordninger efter § 50 skal derimod medregnes ved opgørelsen af  

 den skattepligtige formue.
7. Efter pensionsbeskatningslovens § 1, stk. 2 og 3, kan  

 forsikringsordninger, pensionskasseordninger og pengeinstitutordninger  

henføres til beskatning efter § 50 . Denne adgang gælder kun for  

begrænset skattepligtige og ikke skattepligtige personer til  

 Danmark.
Efter henførslen er der ikke fradragsret for indbetalingerne til  

 ordningen.
Når den pågældende igen bliver fuldt skattepligtig til Danmark  

 behandles ordningen atter efter reglerne i lovens kapitel 1.
Ved at vælge beskatning efter lovens § 50 opnås en begrænsning af  

 beskatningen af udbetalingerne.
Løbende livsbetingede ydelser  

 indkomstbeskattes efter § 50, stk. 4, kun for så vidt angår 70 pct. af  

 udbetalingerne, og kapitaludbetalinger, herunder udbetalinger fra  

 rateordninger er skattefrie.
Den reducerede indkomstbeskatning af løbende  

 ydelser og skattefriheden for sumudbetalinger gælder kun for den del af  

 udbetalingerne, som hidrører fra bidrag, præmier m.v., der forfalder  

 henholdsvis indbetales i de(t) indkomstår, hvor ordningen er valgt beskattet  

 efter § 50.
 Ordninger, der er valgt henført til beskatning efter § 50, er fortsat  

 realrenteafgiftspligtige.
 8. Der er efter § 50, stk. 1, nr. 2, adgang til at give afkald  

 på beskatning efter reglerne i lovens kapitel 1 for livsforsikring, der  

 opfylder betingelserne i kapitel 1, ved oprettelsen af ordningen.
Dette indebærer, at der gives afkald på fradragsretten i kapitel 1 for  

 præmier m.v.
Forsikringen beskattes herefter efter § 50. Beskatningen af de  

 løbende ydelser begrænses dog ikke som for ordninger, der er valgt henført  

 til beskatning efter § 50. Forsikringen kan ikke senere vælges beskattet  

 efter pensionsbeskatningslovens kapitel 1.
Lovforslagets baggrund 9. De lempelige beskatningsregler for forsikringer uden  

 fradragsret har været gældende siden statsskatteloven fra begyndelsen af  

 dette århundrede.
Reglerne er som anført i princippet videreført i  

 pensionsbeskatningsloven.
Der er siden fastsættelsen af reglerne i statsskatteloven imidlertid sket  

 en udvikling af de forsikringsprodukter, der udbydes, i retning af  

 investeringsprodukter med et meget lille forsikringselement.
Endvidere har  

 EF-livsforsikringsdirektiverne inden for de seneste år øget kendskabet til og  

 interessen for at tegne ordninger i udenlandske selskaber.
10. Præmieafgiften efter § 50, stk. 3, gælder som nævnt kun for  

 personer, der er fuldt skattepligtige på det tidspunkt, hvor indbetalingerne  

 til forsikringen foretages.
Personer, der ikke er fuldt skattepligtige til  

 Danmark på det tidspunkt, hvor præmierne til forsikringen indbetales, er ikke  

 omfattet af præmieafgiftsreglen.
Danskere, der ikke er bosat i Danmark, kan  

 dermed placere en likvid formue ved et kapitalindskud i en  

 forsikringsordning i et udenlandsk forsikringsselskab, herunder  

 datterselskaber af danske forsikringsselskaber uden at blive pålagt  

præmieafgift.
 Når en udlandsdansker vender tilbage til Danmark med en livsforsikring,  

 der er tegnet i et udenlandsk selskab, opnår vedkommende flere skattemæssige  

 fordele.
 For det første bliver allerede indbetalte kapitalindskud med tillæg af  

 rente eller bonus ikke omfattet af præmieafgiftsreglen i § 50, stk. 3, ved  

 tilbageflytningen og den fulde skattepligts indtræden, fordi afgiftspligten  

 kun gælder på præmiebetalingstidspunktet.
 For det andet medregnes kapitalforsikringen ikke ved opgørelsen af den  

skattepligtige formue ligesom i øvrigt livsforsikringer, der er tegnet  

 i danske livsforsikringsselskaber, heller ikke medregnes til den  

 skattepligtige formue.
For det tredje sker der efter tilbageflytningen ingen løbende  

 beskatning af ordningen svarende til den danske realrenteafgift.
Før  

 tilbageflytningen er værditilvæksten i den udenlandske forsikring heller ikke  

 undergivet den danske realrenteafgift.
Hertil kommer, at udlandsdanskeren i  

 nogle tilfælde opnår en yderligere fordel derved, at de udenlandske  

 livsforsikringsselskaber kan være skattefrie.
Det gælder ordninger på f. eks.  

 Guernsey.
 For det fjerde er udbetalingerne fra livsforsikringer skatte- og  

 afgiftsfrie , når udbetalingen sker som en sum.
 Den eneste betingelse for at opnå disse skattefordele er som nævnt, at  

 udlandsdanskeren skal sørge for at indskyde formuen i et udenlandsk selskab  

 på et tidspunkt, hvor vedkommende endnu ikke er fuldt skattepligtig til  

 Danmark.
11. Ordninger i udenlandske forsikringsselskaber kan tegnes enten  

 som en ophørende forsikring, der udløber på et nærmere bestemt tidspunkt,  

 eller som en livsvarig ordning.
Børn eller børnebørn indsættes i nogle  

 tilfælde som de forsikrede i de livsvarige ordninger.
Når forsikringen tegnes  

 med eksempelvis et barn som forsikret, kan der i policen indføjes en  

 bestemmelse om, at den pågældende skal indtræde som ejer af forsikringen ved  

 den første ejers død.
Herved går forsikringen i arv, og først når barnet dør,  

 udbetales ordningen.
Ved at indsætte børn eller børnebørn som de forsikrede  

 liv, reduceres risikoelementet meget væsentligt.
 I forsikringspolicen med det udenlandske forsikringsselskab vil det typisk  

 være aftalt, at ejeren kan foretage hel eller delvis ophævelse før  

 forsikringstidens udløb.
 I andre tilfælde er det aftalt, at indbetalingerne foretages til flere  

 policer med successive udløbstidspunkter f. eks. med 1 års mellemrum på samme  

 måde, som man hæver beløb på en bankkonto.
 Uanset hvordan udbetalingen er aftalt, vil den i alle tilfælde være  

 skattefri medmindre ordningen udbetales som løbende ydelser.
Disse forsikringsordninger ligger meget tæt på at være egentlige  

 opsparingsordninger.
Livsforsikringsdækningen udgør kun en beskeden andel af  

 det kapitalindskud, der foretages i ordningen.
Lovforslaget 12. Det foreslås at gøre opsparingslignende livsforsikringer, der  

 ikke er fradragsberettigede efter pensionsbeskatningslovens kapitel 1,  

 formueskattepligtige.
Endvidere skal det løbende afkast af forsikringen være  

 indkomstskattepligtigt (kapitalindkomst).
Reglerne skal gælde for alle andre ordninger end egentlige  

 risikoforsikringer.
Baggrunden for oprettelsen af risikoforsikringer skal  

 ikke søges i skattemæssige overvejelser.
Reglerne for disse ordninger  

 foreslås derfor ikke ændret.
 Pensionsbeskatningsloven vil herefter indeholde 3 forskellige regelsæt for  

 livsforsikringer m.v. afhængigt af forsikringens karakter:  

 fradragsberettigede forsikringer, der beskattes ved udbetalingen, indkomst-  

 og formueskattefrie risikoforsikringer uden fradragsret og indkomst- og  

 formueskattepligtige opsparingslignende forsikringer uden fradragsret.
 13. De foreslåede regler skal gælde for alle forsikringer, der  

 ikke er enten rene risikoforsikringer eller omfattet af  

 pensionsbeskatningslovens kapitel 1. De foreslåede regler skal gælde for alle  

 fuldt skattepligtige personer herunder hjemvendte udlandsdanskere, der  

 forinden tilbageflytning til Danmark har oprettet en forsikring i udlandet.  

 Afgørende for, om reglerne skal anvendes, er kun, om forsikringens ejer er  

 fuldt skattepligtig på beskatningstidspunktet.
De foreslåede regler skal gælde for forsikring uanset, om den er tegnet i  

 Danmark eller i udlandet.
Reglerne vil derfor også omfatte livsforsikring  

 tegnet af danskere, der aldrig har været udlandsdanskere.
På grund af den  

 samtidige ophævelse af præmieafgiften på 40 pct. stilles disse personer dog  

 ikke dårligere end i dag.
Reglerne vil også gælde for udlændinge, der bliver  

 fuldt skattepligtige til Danmark.
 Det skønnes, at der efter gennemførelsen af reglerne kun i meget begrænset  

 omfang vil blive oprettet indkomst- og formueskattepligtige ordninger.
14. Formueværdien af forsikringen skal opgøres som værdien af  

 forsikringen.
Herved forstås forsikringens kapitalværdi.
Afkastet af forsikringen er indkomstskattepligtigt.
Afkastet skal  

 medregnes ved opgørelsen af kapitalindkomsten.
For at undgå dobbeltbeskatning af det løbende afkast fritages  

 livsforsikringsselskabet for realrenteafgift af det samlede afgiftsgrundlag,  

 der kan henføres til de pågældende forsikringer.
Danske  

 livsforsikringsselskaber kan herved tilbyde realrenteafgiftsfrie  

 livsforsikringer i udlandet.
 Præmieafgiften foreslås ophævet, idet den erstattes af de foreslåede  

 regler om indkomstskatte- og formueskattepligt.
 15. Efter forslaget skal reglerne kun have virkning for  

 opsparingslignende forsikringsordninger, der oprettes eller erhverves på  

 dagen for lovforslagets fremsættelse eller senere.
 Udlandsdanskere, der inden lovforslagets fremsættelse har oprettet en  

 ordning, bevarer således ved tilbageflytning til Danmark skattefordele efter  

 gældende regler.
 16. I et enkelt tilfælde foreslås forsikringer undtaget fra  

 indkomst- og formueskattepligt.
 Undtagelsen gælder forsikringer m.v., der alene kan komme til udbetaling  

 ved den forsikredes død eller invaliditet inden forsikringstidens aftalte  

 udløbstidspunkt (risikoforsikringer).
 17. Det foreslås endvidere helt at afskaffe den adgang, der i 1985  

 ved lov nr. 527 af 11. december 1985 blev opretholdt for ikke fuldt  

 skattepligtige personer til efter § 1, stk. 1-2, at vælge en ordning henført  

 til beskatning efter § 50.
 Såfremt henførselsadgangen ikke afskaffes, ville udlandsdanskere, efter at  

 den fulde skattepligt til Danmark er ophørt, kunne henføre en almindelig  

 fradragsberettiget ordning til beskatning efter § 50. Når ordningen er  

 henført til beskatning efter denne bestemmelse, kan formuen indskydes på  

 ordningen med heraf flydende skattefordele efter § 50. Udlandsdanskeren har  

 ingen fradragsret, men dette er ikke afgørende, fordi vedkommende ikke er  

 fuldt skattepligtig til Danmark.
 Afskaffelsen skal i øvrigt også ses i sammenhæng med, at  

 henførselsadgangen i 1985 kun blev bevaret for ikke fuldt skattepligtige  

 personer, der ikke blev omfattet af den samtidigt gennemførte præmieafgift.  

 Efter lovforslaget kan begrænset og ikke skattepligtige personer ikke længere  

 med fordel oprette opsparingslignende forsikringsordninger efter § 50, og de  

 bør derfor heller ikke kunne henføre en eksisterende ordning til § 50.
 Afskaffelsen skønnes ikke at få den store praktiske betydning, fordi  

 henførselsadgangen kun anvendes i mindre omfang.
Administrative konsekvenser Lovforslaget skønnes ikke at have nævneværdige administrative  

 konsekvenser.
Provenumæssige konsekvenser Forslaget medfører, at ikke-fradragsberettigede opsparingslignende  

 livsforsikringer, der oprettes fremover, bliver formueskattepligtige og  

 afkastet bliver indkomstskattepligtigt som kapitalindkomst.
Der vil herved fremkomme en provenugevinst, hvis størrelse vil afhænge af  

 størrelsen og antallet af fremtidige ordninger.
Der er ikke holdepunkter for  

 et nærmere skøn herover, bl.a. fordi det ikke vides, hvor mange ordninger der  

 findes i dag, og hvor store de er.
Da forslaget kun omfatter nytegnede  

 ordninger, må merprovenuet imidlertid antages at være meget beskedent de  

 første år, men det vil være voksende over en årrække.
 Ophævelsen af præmieafgiften vil medføre et yderst beskedent provenutab.
Forslaget om at fritage danske livsforsikringsselskaber for  

 realrenteafgift af de ordninger, der omfattes af de nye bestemmelser, har  

 dels til formål at hindre dobbeltbeskatning af afkastet i danske selskaber,  

 dels at gøre det muligt for danske livsforsikringsselskaber at udbyde  

 livsforsikringer i udlandet, der ikke er pålagt realrenteafgift.
Forslaget  

 indebærer derfor ikke et provenutab.
Spaltehenvisninger Lov om beskatningen af pensionsordninger m.v. er senest ændret ved lov nr.  

 255 af 24. april 1991, jf.
Folketingstidende 1990-91, (2. samling), sp. 38,  

 573, 2485; tillæg A, 15; tillæg B, 471; tillæg C, 345.
 Lov om en realrenteafgift af visse pensionskapitaler m.v. og  

 skattekontrolloven er senest ændret ved lov nr. 394 af 6. juni 1991, jf.  

 Folketingstidende 1990-91 (2. samling), sp. 38, 574, 6977, 7457; tillæg A,  

 111; tillæg B, 1293; tillæg C, 883.
Lov om indkomst af formueskat for personer m.v. (personskatteloven) er  

 senest ændret ved lov nr. 895 af 21. december 1991, jf.
Folketingstidende  

 1991-92, sp. 3553, 3971, 4250, 4580; tillæg A, 3387.
Lov om opkrævning af indkomst- og formueskat for personer m.v. (Kildeskat)  

 er senest ændret ved lov nr. 896 af 21. december 1991, jf.
Folketingstidende  

 1991-92, sp. 3553, 3971, 4250, 4581; tillæg A, 3403.
Bemærkninger til de enkelte bestemmelser til § 1 Til nr. 1.
 Der er tale om en redaktionel ændring som følge af forslagets § 1, nr. 2.
 Til nr. 2.
 Efter pensionsbeskatningslovens § 1, stk. 2, kan en ejer af en forsikring,  

 en kontohaver eller et pensionskassemedlem, der ikke samtidig er fuldt  

 skattepligtig her til landet, vælge, at en ordning, der omfattes af  

 pensionsbeskatningslovens § 2, nr. 4, eller §§ 5 - 13, henføres til  

 beskatning efter pensionsbeskatningslovens § 50. Hvis en ordning er valgt  

 henført til beskatning efter § 50, gælder reglerne i denne bestemmelse  

 herefter for bidrag og præmier, der forfalder efter indgåelsen af aftalen,  

 samt for udbetalinger, der svarer til sådanne præmier og bidrag.
 Efter pensionsbeskatningslovens § 1, stk. 3, ophører valget efter stk. 2  

 om beskatning efter § 50 med at have virkning for indbetalte præmier og  

 bidrag efter, at den fulde skattepligt er genindtrådt.
 Forslaget går ud på, at pensionsbeskatningslovens § 1, stk. 2 - 3 ophæves.  

 Der er herefter ikke adgang til at vælge en ordning henført til beskatning  

 efter § 50.
 Afskaffelsen af henførselsadgangen indebærer, at en udlandsdansker efter  

 tilbageflytning til Danmark ikke kan opnå skattefrie sumudbetalinger fra en  

 opsparingslignende forsikringsordning, herunder ophævelse i utide.
 Afskaffelsen indebærer endvidere, at bidrag og præmier, som en ikke fuldt  

 skattepligtig betaler til en dansk ordning uden fradragsret, ikke modsvares  

 af en lavere beskatning af de senere løbende ydelser og skatte- og  

 afgiftsfrihed for andre udbetalinger.
 Til nr. 3.
 Bestemmelsen, der svarer til den gældende bestemmelse i § 1, stk. 4, nr.  

 2, indeholder en bemyndigelse for skatteministeren til at fastsætte regler  

 om, at forsikringsselskaber, pensionskasser, pengeinstitutter m.v. skal  

 betegne policer, kontrakter o.lign. således, at det umiddelbart fremgår,  

 hvilken beskatningsform der er tale om.
 Der er i bekendtgørelse nr. 743 af 17. oktober 1986 om kontrollen af  

 pensionsordninger m.v. fastsat sådanne nærmere regler.
 Til nr. 4.
 Der er tale om en konsekvensændring som følge af lovforslagets § 1, nr. 2.  

 Ophævelsen af bestemmelsen har dog ikke virkning for ordninger, der allerede  

 er valgt henført til beskatning efter § 50.
 Til nr. 5.
 Området for § 50-ordninger er efter forslaget reduceret væsentligt.
 Efter forslaget vil pensionsbeskatningslovens § 50, stk. 1, omfatte  

 livsforsikring, der ikke er omfattet af den foreslåede bestemmelse i  

 pensionsbeskatningslovens § 53 A, jf. lovforslagets § 1, nr. 11. Alle  

 livsforsikringer uden fradragsret for præmier er som udgangspunkt omfattet af  

 de foreslåede bestemmelser i § 53 A, stk. 1 - 3, medmindre der er tale  

 om en ren risikoforsikring som nævnt i § 53 A, stk. 4. Sådanne rene  

 risikoforsikringer skal fortsat beskattes efter § 50.
 § 50 vil herudover kun omfatte - som efter gældende regler -  

 pensionskasseordning, der ikke omfattes af kapitel 1, men som opfylder  

 betingelserne i § 3, samt syge- og ulykkesforsikring, der ejes af den  

 forsikrede.
 Ordninger omfattet af § 50 medregnes ikke ved opgørelsen af den  

 skattepligtige formue.
 Til nr. 6.
 Det foreslås at ophæve præmieafgiften efter pensionsbeskatningslovens §  

 50, stk. 3, på 40 pct. af præmier til visse livsforsikringer udover et vist  

 grundbeløb (i 1992 6.200 kr).
 Afgiften omfatter bidrag og præmier til livsforsikring efter § 50, stk. 1,  

 nr. 1 - 2, for fuldt skattepligtige personer og for selskaber og foreninger  

 m.v.
 Præmieafgiften er ikke længere nødvendig, når opsparingslignende  

 livsforsikringer bliver indkomst- og formueskattepligtige.
 Til nr. 7.
 For livsforsikring og pensionskasseordninger som nævnt i § 50, stk. 1, nr.  

 4, der efter lovens § 1, stk. 2, er valgt beskattet efter § 50, gælder, at  

 kun 70 pct. af udbetalingerne medregnes til den skattepligtige indkomst.
Da henførselsadgangen foreslås afskaffet, skal bestemmelsen om beskatning  

 af kun 70 pct. af udbetalingen afskaffes.
Afskaffelsen har dog ikke virkning  

 for ordninger, der allerede er valgt beskattet efter § 50.
 Til nr. 8.
 Der er tale om konsekvensændring som følge af lovforslagets § 1, nr. 6.
 Til nr. 9.
 I pensionsbeskatningslovens § 50, stk. 8, er fastsat, at bestemmelsen om  

 beskatning af kun 70 pct. af udbetalingen også gælder for visse forsikringer  

 og pensionskasseordninger, der var omfattet af renteforsikringsloven ved  

 pensionsbeskatningslovens ikrafttræden i 1972.
 Det foreslås at ophæve bestemmelsen.
 Til nr. 10.
 Der er tale om en konsekvensændring som følge af lovforslagets § 1, nr. 2.  

 Ophævelsen har dog ikke virkning for ordninger, der allerede er valgt  

 beskattet efter § 50.
 Til nr. 11.
 De foreslåede nye bestemmelser for andre ordninger end risikoforsikringer  

 foreslås indsat i et nyt afsnit II A i pensionsbeskatningsloven om indkomst-  

 og formueskattepligtige forsikringsordninger m.v.
 Reglerne skal omfatte livsforsikring, der ikke er omfattet af kapitel 1,  

 d.v.s. livsforsikring uden fradragsret for indbetalte præmier, samt  

 livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit 1.
 Bestemmelserne er udformet således, at livsforsikring er omfattet af de  

 foreslåede bestemmelser i § 53 A, stk. 1 - 3, medmindre den er  

 undtaget efter de foreslåede bestemmelser i § 53 A, stk. 4.
Afkastet opgøres efter § 53 A, stk. 3, som forskellen mellem på den ene  

 side forsikringens kapitalværdi ved indkomstårets udgang med tillæg af  

 udbetalinger i årets løb og på den anden side forsikringens kapitalværdi ved  

 indkomstårets begyndelse og med tillæg af indbetalinger i årets løb.
Det  

 skattemæssigt opgjorte afkast efter bestemmelsen i stk. 3 er ikke  

 sammenfaldende med det afkast, som forsikringsselskabet tilskriver ordningen.  

 Det skyldes, at ind- og udbetalinger indgår i opgørelsen af det skattemæssige  

 afkast.
Afkastberegningen indebærer, at i en ordning, der omfatter både  

 opsparing og et risikoelement, bliver udbetalinger, der udløses ved  

 forsikringsbegivenhedens indtræden, fra ordningen indkomstbeskattet.
 Er der ingen kapitalværdi ved indkomstårets begyndelse eller ved  

 indkomstårets udløb f.eks. ved udløb eller ophævelse, opgøres afkastet som  

 forskellen mellem udbetalinger og indbetalinger.
 Ved forsikringens kapitalværdi forstås forskellen mellem på den ene side  

 nutidsværdien af selskabets øjeblikkelige og fremtidige forpligtelser over  

 for forsikringstageren inklusive fordelt bonus, og på den anden side  

 nutidsværdien af de præmier, som forsikringstageren skal betale i fremtiden.  

 Summen af samtlige selskabets forpligtelser skal afsættes i årsregnskabet som  

 livsforsikringshensættelser.
Er pensionsordningen tegnet i et udenlandsk livsforsikringsselskab, skal  

 kapitalværdien opgøres på samme måde som for ordninger i danske  

 livsforsikringsselskaber.
Opgør det udenlandske selskab ikke hvert år  

 kapitalværdien som ovenfor anført, f.eks. fordi det ikke årligt tilskriver  

 bonus (hvilket kendes fra visse engelske forsikringsordninger), er  

 skattemyndigheden berettiget til at fastsætte kapitalværdien skønsmæssigt.  

 Det har dog formodningen imod sig, at der i noget videre omfang skulle finde  

 pensionsopsparing sted i sådanne ordninger, hvor indskyderen ikke af  

 selskabet kan få oplysning om pensionsopsparingens reelle størrelse, ligesom  

 der i sådanne tilfælde ofte vil være meget begrænsede muligheder for at  

 tilbagekøbe ordningen.
 Afkastet af forsikringen er indkomstskattepligtigt som kapitalindkomst,  

 jf. lovforslagets § 3.
 Indkomstskattepligten af afkastet påhviler ejeren af forsikringen eller  

 den, der efter ejerens død er berettiget til udbetaling af forsikringen.
 Forsikringens kapitalværdi skal efter den foreslåede bestemmelse i  

 pensionsbeskatningslovens § 53 A, stk. 2, medregnes til den  

 formueskattepligtige værdi.
 Formueskattepligten påhviler ejeren af forsikringen eller ordningen eller  

 den, der efter ejerens død i henhold til bestemmelserne i policen m.v. er  

 berettiget til udbetaling af forsikringen.
De foreslåede regler skal gælde for alle personer, der er fuldt  

 skattepligtige efter kildeskattelovens § 1. Udlandsdanskere, der forinden  

 tilbageflytning til Danmark har oprettet en opsparingslignende forsikring i  

 udlandet, ligestilles med danskere, der har oprettet en ordning i udlandet.  

 Afgørende for, om reglerne skal anvendes er kun, om forsikringens ejer er  

 fuldt skattepligtig til Danmark på beskatningstidspunktet.
Begrænset  

 skattepligtige personer er ikke omfattet af de foreslåede regler.
Det er for anvendelsen af de foreslåede regler uden betydning, om  

 forsikringen er tegnet i Danmark eller udlandet.
Der skabes herved  

 ligestilling mellem danske og udenlandske forsikringer.
 I § 53 A, stk. 4, foreslås visse forsikringer og pensionsordninger  

 undtaget fra beskatning efter de foreslåede bestemmelser i § 53 A, stk. 1 -  

 3.
Undtagelsen gælder forsikringer m.v., der alene kan komme til udbetaling  

 ved den forsikredes død eller invaliditet inden forsikringstidens aftalte  

 udløbstidspunkt (risikoforsikringer) som f.eks. gruppelivsforsikringer.
Det  

 er en betingelse, at det aftalte udløbstidspunkt ikke ligger senere end  

 første policedag efter den forsikredes fyldte 80 år.
 Sådanne forsikringer er omfattet af reglerne i pensionsbeskatningslovens  

 afsnit II om andre pensionsordninger, forsikringer m.v., d.v.s. at de er  

 omfattet af § 50 med heraf flydende skattemæssige fordele.
 Til nr. 12.
 Der er tale om konsekvensændringer.
Til § 2 Som modstykke til, at forsikringstageren bliver indkomstskattepligtig af  

 det løbende værditilvækst på livsforsikringer, der ikke er omfattet af  

 pensionsbeskatningslovens kapitel 1, foreslås det at fritage  

 livsforsikringsselskabet for realrenteafgift af den del af det samlede  

 afgiftsgrundlag, der kan henføres til sådanne forsikringer.
Herved undgås  

 dobbeltbeskatning af det løbende afkast.
 Endvidere opnås, at danske livsforsikringsselskaber kan tilbyde  

 realrenteafgiftsfrie livsforsikringer i udlandet, således at de bliver  

 konkurrencedygtige i forbindelse med etableringen af det indre marked.
 Så længe forsikringstageren ikke er fuldt skattepligtig her til landet,  

 vil vedkommende ikke blive undergivet løbende indkomstskattepligt af  

 værdistigningen på livsforsikringen, og skal heller ikke betale skat af  

 udbetalinger ved udløb, død eller genkøb.
 Nedsættelsen af realrenteafgiftsgrundlaget efter bestemmelsens stk. 1 sker  

 efter forholdet mellem livsforsikringshensættelsen for de forsikringer, som  

 bliver omfattet af de foreslåede regler i pensionsbeskatningslovens § 53 A,  

 og de samlede livsforsikringshensættelser for hele selskabet.
 Livsforsikringshensættelserne er det beløb, som selskabet  

 »skylder« forsikringstagerne, og som i årsregnskabet henlægges til  

 dækning af forpligtelserne over for de forsikrede.  

 Livsforsikringshensættelserne opgøres som den samlede værdi af selskabets  

 forsikringsaftaler inklusive bonus, der er fordelt til forsikringstagerne,  

 samt årets bonus.
Nedsættelsesberegningen er udformet som en forholdsmæssig beregning, idet  

 realrenteafgiften påhviler hele forsikringsselskabet som sådant.
Beregningen  

 forudsætter således, at realrenteafgiften fordeles forholdsmæssigt mellem  

 samtlige forsikringer.
 I den senere tid er danske livforsikringsselskaber begyndt at udbyde  

 livsforsikringer tilknyttet opsparing i investeringsfonds (klasse III  

 forsikringer). Sådanne investeringsfonds er puljebaserede  

 opsparingsordninger, der svarer til pengeinstitutternes puljeordninger, og  

 hvor forsikringstageren ved forsikringens udløb eller ved genkøb får udbetalt  

 et beløb svarende til sin andel i de enkelte investeringsfonde (-puljer).
 Når der er tale om opsparing tilknyttet klasse III forsikringer, vil det  

 være uretfærdigt at fordele den samlede realrenteafgift forholdsmæssigt på  

 samtlige forsikringer, når nogle forsikringstagere har valgt at foretage  

 puljeopsparing i aktiepuljer, der ikke udløser realrenteafgift, mens andre  

 vælger at placere opsparingen i realrenteafgiftspligtige obligationspuljer.  

 Når livsforsikringsselskabet udbyder puljebaserede opsparingsordninger,  

 foretages beregningen derfor i to trin.
Først fradrages i det samlede afgiftsgrundlag den del, der vedrører afkast  

 af aktiver i investeringspuljer.
Det herefter fremkomne afgiftsgrundlag  

 nedsættes med den procentdel, der svarer til forholdet mellem  

 livsforsikringshensættelserne for de realrenteafgiftsfrie forsikringer og de  

 samlede livsforsikringshensættelser.
Ved denne beregning ses der ved  

 opgørelsen af livsforsikringshensættelserne bort fra den del, der vedrører  

 investeringspuljerne.
 Herefter nedsættes den del af afgiftsgrundlaget, som vedrører afkast af  

 aktiver i investeringspuljerne, jf. bestemmelsens stk. 2. Nedsættelsen sker  

 med den del af afkastet, som kan henføres til ikke-fradragsberettigede  

 forsikringer omfattet af pensionsbeskatningslovens kapitel I.
Efter realrenteafgiftslovens § 6 nedsættes livsforsikringsselskabers  

 afgiftsgrundlag med en procentdel af den skattepligtige indkomst for det  

 indkomstår, der svarer til afgiftsåret.
Procentdelen udgør forholdet mellem  

 på den ene side afgiftspligtigt afkast og det samlede afkast.
Formålet med bestemmelsen er på skematisk vis at undgå, at  

 livsforsikringsselskaber pålægges realrenteafgift af afkastet af  

 livsforsikringsselskabets egenkapital, dvs. realrenteafgift af selskabets  

 skattepligtige indkomst.
Da en del af den skattepligtige indkomst vedrører  

 afkast, som er realrenteafgiftsfrit, f.eks. aktieudbytte, nedsættes  

 afgiftsgrundlaget kun med den del af den skattepligtige indkomst, som  

 forholdsmæssigt kan henføres til det realrenteafgiftspligtige afkast.
Den  

 forholdsmæssige andel opgøres efter forholdet mellem på den ene side det  

 afgiftspligtige afkast og på den anden side summen af afgiftspligtigt og  

 afgiftsfrit afkast.
Når livsforsikringsselskaber efter de foreslåede regler opnår en  

 yderligere nedsættelse af afgiftsgrundlaget, er det nødvendigt at korrigere  

 beregningen efter § 6, fordi der ikke skal svares afgift af den del af  

 afgiftsgrundlaget, der kan henføres til forsikringer omfattet af den  

 foreslåede bestemmelse i pensionsbeskatningslovens § 53 A.
Det foreslås  

 derfor i bestemmelsens stk. 4, at den nedsættelse af afgiftsgrundlaget, som  

 kan opnås ved tegning af de omtalte forsikringer, fragår i det  

 afgiftspligtige afkast og tillægges det afgiftsfri afkast ved beregningen af  

 den i realrenteafgiftsloven § 6 nævnte procentdel.
Til § 3 Det foreslås, at afkastet af en forsikring omfattet af § 53 A, stk. 1,  

 skal medregnes til den skattepligtige indkomst som kapitalindkomst.
I  

 personskattelovens § 4, stk. 1, tilføjes derfor et nyt nr. 15, der omfatter  

 afkast efter pensionsbeskatningslovens § 53 A, stk. 3.
Et negativt afkast af en forsikring kan ikke modregnes i anden positiv  

 kapitalindkomst for forsikringens ejer.
Et negativt afkast kan kun modregnes  

 i positivt afkast fra samme forsikring i samme indkomstår og de følgende 5  

 indkomstår, jf. den foreslåede bestemmelse i § 53 A, stk. 3. Efter samme  

 bestemmelse kan et negativt afkast kun fremføres til et senere indkomstår,  

 hvis det ikke kan modregnes i positivt afkast i et tidligere indkomstår.
Til § 4 Der er tale om 2 konsekvensændringer.
Efter kildeskattelovens § 43, stk. 2, litra f, kan indkomstskattepligtige  

 udbetalinger efter bl. a. pensionsbeskatningslovens § 50, stk. 4 og 8, efter  

 ministerens nærmere bestemmelse henregnes til A-indkomst.
Skatteministeren  

 har fastsat sådanne regler i § 21 i bekendtgørelse nr. 685 af 11. oktober  

 1990 om opkrævning m.v. af indkomst- og formueskat.
 Der er tale om en konsekvensændring som følge af lovforslagets § 1, nr. 6  

 og 9.
 Den anden konsekvensændring består i, at henvisningen til  

 pensionsbeskatningslovens § 46, stk. 2, ændres til § 46, stk. 1. Det skyldes,  

 at pensionsbeskatningslovens § 46, stk. 2, hvorefter bonusudbetalinger kun er  

 afgiftspligtige, hvis udbetalingen sker samlet, når forsikringen bliver  

 virksom, ophæves eller bortfalder, medens andre bonusudbetalinger medregnes  

 som skattepligtig indkomst, blev ophævet ved lov nr. 313 af 16. maj 1990 om  

 ændring af lov om beskatningen af pensionsordninger m.v. (Rateforsikring som  

 risikoforsikring, fordeling af pensionsafgift mellem Færøerne og Danmark,  

 bonus m.v.). Efter pensionsbeskatningslovens § 46, stk. 1, gælder reglerne i  

 kapitel 2-3 også beløb, der hidrører fra bonus m.v.
Til § 5 Til nr. 1.
 Forslaget er en konsekvens af forslagets § 1, nr. 5 og 9.
 Til nr. 2.
 Efter forslaget skal forsikringsselskaberne efter skatteministerens  

 nærmere bestemmelse foretage årlige indberetninger til skattemyndighederne om  

 livsforsikringer omfattet af pensionsbeskatningslovens § 53 A, stk. 1-3.  

 Herved sikres beskatningen af disse forsikringer.
 Der skal foretages indberetning om kapitalværdien af disse  

 livsforsikringer, jf. § 53 A, stk. 2, og om livsforsikringernes afkast, jf. §  

 53 A, stk. 3.
 De indberettede oplysninger vil i stort omfang kunne anvendes direkte i de  

 selvangivelsesforslag, som Told- og Skattestyrelsen udarbejder for  

 lønmodtagere o. lign.
 Til nr. 3.
 Til brug for indberetningen som foreslået under nr. 2 skal den, der  

 opretter livsforsikringen, over for forsikringsselskabet identificere  

 forsikringens ejer (forsikringstager) med bl.a. personnummer.
 Til nr. 4.
Indberetningspligten som foreslået under nr. 2 kan kun håndhæves over for  

 forsikringsselskaber, der driver deres virksomhed fra et fast driftsted i  

 Danmark.
Er en livsforsikring af den i § 53 A, stk. 1-3, nævnte art tegnet i  

 et udenlandsk selskab, vil der ikke blive foretaget indberetning.
Disse forsikringstagere i udenlandske selskaber vil, hvis forsikringen  

 tegnes medens de er bosiddende her i landet, udover den almindelige  

 selvangivelsespligt være omfattet af bestemmelsen i valutabekendtgørelsens §  

 12, hvorefter valutaindlændinge, der tegner direkte livsforsikring hos  

 forsikringsselskaber i udlandet, ved tegningen skal afgive en erklæring herom  

 over for Danmarks Nationalbank.
Er forsikringen tegnet på et tidspunkt, hvor  

 forsikringstageren var valutaudlænding, skal erklæringen afgives senest  

 samtidig med den første præmiebetaling efter, at forsikringstageren har  

 skiftet valutarisk status.
 De erklæringer, som Nationalbanken modtager efter denne bestemmelse,  

 videregives til Told- og Skattestyrelsen.
Tilfælde, hvor forsikringspræmien på livsforsikringer omfattet af § 53 A  

 kun betales, medens forsikringstageren ikke er fuldt skattepligtig til  

 Danmark, omfattes normalt ikke af erklæringspligten efter  

 valutabekendtgørelsen.
Det foreslås derfor, at der indføres en tilsvarende  

 erklæringspligt for disse forsikringstagere.
 Herved opnås - på linie med ordningen efter valutabekendtgørelsen - en  

 ekstra sikkerhed for, at også disse livsforsikringer beskattes korrekt.
 Underretningen vil i praksis kunne gives i forbindelse med, at den  

 hjemvendende danske statsborger bliver forskudsregistreret første gang.
Til § 6 Det foreslås, at de foreslåede regler om indkomst- og formueskattepligt  

 har virkning for opsparingslignende forsikringsordninger, der oprettes den  

 18. februar 1992 eller senere.
Ordninger, der allerede er oprettet inden  

 lovforslagets fremsættelse, bliver derfor ikke omfattet af de foreslåede  

 regler, idet ophævelsen af henførselsadgangen til beskatning efter § 50 dog  

 gælder for allerede oprettede ordninger.
Senere indbetalinger, der foretages  

 til en allerede eksisterende ordning, bliver heller ikke omfattet af de  

 foreslåede regler og ej heller senere tilvækst.
Med oprettelse sidestilles erhvervelse.
Køber en person den 18. februar  

 1992 eller senere en forsikring, der er oprettet før denne dato, bliver  

 vedkommende omfattet af reglerne i § 53 A.
De foreslåede regler skal ikke  

 have virkning for forsikring, der er erhvervet den 18. februar 1992 eller  

 senere, hvis den skattepligtiges rettigheder til forsikringen er overgået til  

 den skattepligtige som følge af den tidliger ejers død efter denne dato.
Præmieafgiften afskaffes med virkning for forsikringer, der oprettes den  

 18. februar 1992 eller senere.
Er en forsikring oprettet før denne dato,  

 finder præmieafgiftsreglen dog fortsat anvendelse.
Det foreslås i stk. 2, at ophævelsen af henførselsadgangen for en ordning  

 til beskatning efter § 50 har virkning, uanset hvornår pensionsordningen er  

 oprettet.
Det er således fra og med dagen for lovforslagets fremsættelse ikke  

 længere muligt at henføre allerede oprettede ordninger til beskatning efter §  

 50.
For ordninger, der inden den 18. februar 1992 er valgt henført til  

 beskatning efter § 50, gælder, at skattefordelene efter § 50 bevares.  

 Skattefordelene efter § 50 bevares således ved indtræden af den fulde  

 skattepligt den 18. februar 1992 eller senere.
Endvidere bevares den  

 reducerede indkomstbeskatning af udbetaling af løbende ydelser fra  

 livsforsikring og pensionskasseordning, som er valgt henført til beskatning  

 efter § 50 inden lovforslagets frasættelse.
 Skattefriheden for sumudbetalinger fra livsforsikring,  

 pensionskasseordning, anden livsforsikring, rateopsparing og kapitalpension  

 opretholdes, hvis ordningen inden den 18. februar 1992 er valgt henført til  

 beskatning efter § 50.
 Den reducerede indkomstbeskatning af løbende ydelser og skattefriheden for  

 sumudbetalinger gælder kun i det omfang, udbetalingen kan henføres til  

 indbetalinger under § 50-beskatningen.
 Efter tilbageflytning til Danmark vil ordningen efter gældende regler igen  

 blive omfattet af lovens kapitel 1 og dermed være formueskattefri.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse nr.  

 580 af 7. august 1991, foretages følgende ændringer:
 1. I § 1, stk. 1 , udgår: », jf. dog § 50, stk. 1, nr.  

 2«.
 § 1. For pensionsordninger m.v., hvis indhold opfylder  

 betingelserne i kapitel 1, gælder reglerne i kapitel 2-5, jf. dog § 50, stk.  

 1, nr. 2.
 2. § 1, stk. 2 - 3 , ophæves.
 Stk. 2. Hvis forsikringens ejer, kontohaveren eller medlemmet af  

 pensionskassen ikke er fuldt skattepligtig her til landet, kan den pågældende  

 efter skriftlig aftale med forsikringsselskabet, pengeinstituttet m.v. eller  

 pensionskassen samt arbejdsgiveren, såfremt denne bidrager til ordningen,  

 vælge, at en ordning, der omfattes af § 2, nr. 4, eller §§ 5-13, henføres til  

 beskatning efter § 50. Reglerne i § 50 gælder herefter for bidrag og præmier,  

 der forfalder efter aftalens indgåelse, samt beløb, der efter aftalens  

 indgåelse indbetales på en rateopsparing eller opsparing i pensionsøjemed.  

 Udbetalinger, der svarer til sådanne bidrag og præmier eller indbetalinger,  

 er ligeledes omfattet af § 50.
Stk. 3. Hvis forsikringens ejer eller kontohaveren eller medlemmet  

 af pensionskassen bliver fuldt skattepligtig her til landet, ophører valget  

 efter stk. 2 at have virkning for præmier og bidrag, der forfalder, samt for  

 beløb, der indbetales, efter den fulde skattepligts indtræden.
Det samme  

 gælder for udbetalinger, der svarer til sådanne præmier og bidrag eller  

 indbetalinger.
 3. § 1, stk. 4 , der bliver stk. 2, affattes således:
 »Skatteministeren eller den, han bemyndiger dertil, kan fastsætte  

 bestemmelser, hvorefter forsikringsselskaber, pensionskasser og andre  

 pensionsinstitutioner samt banker og sparekasser skal betegne policer,  

 kontrakter, vedtægter, medlemsbeviser, kvitteringer og lignende således, at  

 det umiddelbart fremgår, hvilken beskatningsform den pågældende ordning er  

 undergivet.«.
Stk. 4. Skatteministeren eller den, han bemyndiger dertil, kan  

 fastsætte bestemmelser, hvorefter forsikringsselskaber, pensionskasser og  

 andre pensionsinstitutioner samt banker og sparekasser skal 1. gøre forsikringstagere m.v. og kontohavere bekendt med mulighederne for  

 at vælge beskatning enten efter kapitel 2-5 eller efter § 50 og med reglernes  

 nærmere indhold, 2. betegne policer, kontrakter, vedtægter, medlemsbeviser, kvitteringer og  

 lignende således, at det umiddelbart fremgår, hvilken beskatningsform den  

 pågældende ordning er undergivet, 3. foretage den nødvendige opdeling af en forsikring m.v., når  

 beskatningsformen ændres som følge af reglerne i stk. 2 og 3.
 4. § 40 A, stk. 3, ophæves.
 Stk. 4 bliver herefter stk. 3.
§ 40 A. - - - Stk. 3. Er en pensionsordning, efter at den fulde skattepligt til  

 Danmark er ophørt, valgt henført til beskatning efter § 50, skal den samlede  

 afgift fordeles således, at Færøerne får den del af afgiften, som vedrører  

 perioden fra den fulde skattepligts indtræden på Færøerne og frem til det  

 tidspunkt, hvor ordningen er valgt henført til beskatning efter § 50. Den  

 øvrige del af den samlede afgift tilfalder Danmark.
 Stk. 4. Skatteministeren fastsætter regler om administrationen af  

 ordningen.
 5. § 50, stk. 1 , affattes således:
 » § 50. Reglerne i stk. 2 - 6 gælder for:
1. pensionskasseordning, der ikke omfattes af kapitel 1, men som opfylder  

 betingelserne i § 3, 2. livsforsikring omfattet af § 53 A, stk. 4, og 3. syge- og ulykkesforsikring, der ejes af den forsikrede.«.
 § 50. Reglerne i stk. 2-8 gælder for:
1. livsforsikring, der ikke omfattes af kapitel 1, 2. livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit 1, 3. pensionskasseordning, der ikke omfattes af kapitel 1, men som opfylder  

 betingelserne i § 3, 4. livsforsikring og pensionskasseordning, der omfattes af §§ 2 eller 5-7,  

 men som efter § 1, stk. 2, er valgt beskattet efter § 50, 5. anden livsforsikring, der omfattes af kapitel 1, men som efter § 1,  

 stk. 2, er valgt beskattet efter § 50, 6. rateopsparing eller opsparing i pensionsøjemed, der omfattes af kapitel  

 1, men som efter § 1, stk. 2, er valgt beskattet efter § 50, og 7. syge- og ulykkesforsikring, der ejes af den forsikrede.
 6. § 50, stk. 3 , ophæves.
 Stk. 4-8 bliver herefter stk. 3-7.
Stk. 3. Overstiger de i indkomståret forfaldne præmier eller  

 bidrag til livsforsikringer som nævnt i stk. 1, nr. 1-2, for en person, der  

 er skattepligtig efter kildeskattelovens § 1, eller et selskab eller en  

 forening m.v., der er skattepligtig efter selskabsskattelovens § 1 eller  

 efter lov om beskatning af fonde, visse foreninger og institutter m.v., i alt  

 5.300 kr., betales en afgift på 40 pct. af det overskydende beløb.
Afgiften  

 tilfalder statskassen.
Beløbet på 5.300 kr. reguleres efter reguleringstallet  

 i § 20 i lov om indkomstskat og formueskat for personer m.v.  

 (personskatteloven). Præmier eller bidrag til livsforsikringer, der alene  

 kommer til udbetaling i tilfælde af den forsikredes død eller invaliditet  

 inden forsikringstidens aftalte udløbstidspunkt, medregnes ikke ved  

 opgørelsen af det nævnte beløb.
Dette gælder dog kun, hvis forsikringstidens  

 aftalte udløbstidspunkt ikke ligger senere end første policedag efter den  

 forsikredes fyldte 80. år.
Skatteministeren fastsætter nærmere regler om  

 beregningen og opkrævningen af afgiften.
Afgiften forfalder for personer til  

 betaling på samme tidspunkt og med samme betalingsfrist som 1. rate  

 vedrørende restskatter, jf. kildeskattelovens § 61, og for selskaber og  

 foreninger m.v. på samme tidspunkt og med samme betalingsfrist som  

 indkomstskatten, jf. selskabsskattelovens § 30. Betales afgiften ikke  

 rettidigt, betales en rente på 1 pct. pr. påbegyndt måned fra forfaldsdagen  

 at regne.
Renten tilfalder statskassen og kan ikke fradrages ved opgørelsen  

 af den skattepligtige indkomst.
Afgiften og den nævnte rente kan inddrives  

 efter reglerne om inddrivelse af personlige skatter, jf. kildeskattelovens  

 afsnit VII, og af selskabsskatter, jf. selskabsskattelovens § 30. I øvrigt  

 finder skattelovgivningens regler om pligt til at selvangive, straf for  

 urigtig selvangivelse og klageadgang tilsvarende anvendelse på  

 afgiftspligtige præmier m.v. efter dette stykke.
 7. I § 50, stk. 4 , der bliver stk. 3, udgår 2. pkt.
Stk. 4. Løbende udbetalinger, der bortfalder ved de forsikredes  

 eller pensionsberettigedes død, medregnes ved opgørelsen af den  

 skattepligtige indkomst.
For ordninger som nævnt i stk. 1, nr. 4, skal dog  

 kun 70 pct. af udbetalingerne medregnes som skattepligtig indkomst.
 8. I § 50, stk. 5 , der bliver stk. 4, ændres »stk.  

 4« til: »stk. 3«.
 Stk. 5. Andre udbetalinger end nævnt i stk. 4, såsom udbetaling af  

 kapitalforsikring eller opsparing ved ordningens udløb, udbetaling af  

 tilbagekøbsværdi ved ophævelse af rente- eller kapitalforsikring, udbetaling  

 ved ophævelse af en opsparing og udbetaling af bonus, medregnes ikke ved  

 opgørelsen af den skattepligtige indkomst jf. dog § 53 og § 56, stk. 2.
 9. § 50, stk. 8 , ophæves.
 Stk. 8. Bestemmelsen i stk. 4, 2. pkt., anvendes også på en  

 forsikring eller pensionskasseordning, der ved lovens ikrafttræden er  

 omfattet af § 1, stk. 1, litra d, nr. 3, i lov om beskatningen af  

 renteforsikringer m.v., uanset om forsikringen eller pensionskasseordningen  

 opfylder de almindelige betingelser i §§ 2-5. For den del af udbetalingerne,  

 der hidrører fra indbetalinger efter denne lovs ikrafttræden, gælder  

 bestemmelsen dog kun med tilsvarende begrænsninger, som er fastsat for  

 adgangen til fremtidig at indbetale til en af § 7 omfattet forsikring, jf. §  

 7, stk. 2. Bestemmelsen gælder heller ikke udbetalinger fra en ordning, hvor  

 der efter lovens ikrafttræden er foretaget ændringer, der ikke kan forenes  

 med lovens almindelige regler for en sådan ordning, jf. § 31.
 10. § 53, stk. 2 , ophæves.
§ 53. - - - Stk. 2. Det samme gælder ved udbetaling af en rateopsparing i  

 pensionsøjemed, i det omfang ordningen hidrører fra indbetalinger, der er  

 foretaget, efter at ordningen efter § 1, stk. 2, er valgt henført til  

 beskatning efter § 50.
 11. Efter afsnit II indsættes som nyt afsnit:
»Afsnit II A Indkomst- og formueskattepligtige forsikringsordninger m.v.
§ 53 A.
Reglerne i stk. 2 - 5 gælder for:
1. livsforsikring, der ikke omfattes af kapitel 1, og 2. livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit 1.
 Stk. 2. Ved opgørelsen af den skattepligtige formue medregnes  

 kapitalværdien af en livsforsikring, som er omfattet af stk. 1.  

 Formueskattepligten påhviler ejeren af forsikringen eller den, der efter  

 ejerens død i henhold til bestemmelserne i policen m.v. er berettiget til  

 udbetaling af forsikringen.
Stk. 3. Ved opgørelsen af den skattepligtige indkomst medregnes  

 afkastet af livsforsikring, som er omfattet af stk. 1. Indkomstskattepligten  

 påhviler ejeren eller den, der efter ejerens død i henhold til bestemmelserne  

 i policen m.v. er berettiget til udbetaling af forsikringen.
Afkastet opgøres  

 som forskellen mellem på den ene side forsikringens kapitalværdi ved  

 indkomstårets udgang med tillæg af udbetalinger i årets løb og på den anden  

 side forsikringens kapitalværdi ved indkomstårets begyndelse og med tillæg af  

 indbetalinger i årets løb.
Et negativt afkast af en forsikring kan kun  

 modregnes i indkomstårets og de følgende 5 indkomstårs positive afkast af  

 samme forsikring.
Et negativt afkast kan kun fremføres til et senere  

 indkomstår, hvis det ikke kan rummes i positivt afkast i et tidligere  

 indkomstår.
 Stk. 4. Livsforsikringer, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette aftalte udløbstidspunkt ikke ligger  

 senere end første policedag efter den forsikredes fyldte 80. år, behandles  

 efter reglerne i § 50.«.
 12. I § 55 ændres »§ 50, stk. 4 og 8,» til:  

 »§ 50, stk. 3, og § 53 A, stk. 3,».
 § 55. Indkomstskattepligten i henhold til § 20, § 46, stk. 1, §  

 49, stk. 2, § 50, stk. 4 og 8, og § 53 påhviler ejeren eller den, der efter  

 ejerens død i henhold til bestemmelserne i policen m.v. er berettiget til de  

 pågældende udbetalinger.
§ 2 I lov om en realrenteafgift af visse pensionskapitaler m.v., jf.  

 lovbekendtgørelse nr. 541 af 10. juli 1991, foretages følgende ændring:
 Efter § 5 indsættes som ny paragraf:
» § 5 A.
Livsforsikringsselskaber omfattet af § 2, stk. 1, nr.  

 1, er ikke afgiftspligtige af den del af formueafkastet, som kan henføres til  

 forsikringer omfattet af pensionsbeskatningslovens § 53 A, stk. 1 - 3.  

 Afgiftsgrundlaget nedsættes med den procentdel, der svarer til forholdet  

 mellem livsforsikringshensættelserne for livsforsikringer omfattet af  

 pensionsbeskatningslovens § 53 A, stk. 1 - 3, og de samlede  

 livsforsikringshensættelser ved afgiftsårets udløb.
Stk. 2. Ved beregningen af nedsættelsen efter stk. 1 ses der ved  

 fastsættelsen af afgiftsgrundlaget og livsforsikringshensættelserne bort fra  

 den del, der vedrører opsparing i investeringsfonds.
Er forsikringer omfattet  

 af pensionsbeskatningslovens § 53 A, stk. 1 - 3, tilknyttet  

 investeringsfonds, forhøjes nedsættelsen efter stk. 1 med disse  

 forsikringstageres andele af hele afgiftsgrundlaget for hver af de pågældende  

 investeringsfonds.
 Stk. 3. Den nedsættelse af afgiftsgrundlaget, der opnås i medfør  

 af stk. 1 og 2, fragår i afgiftsgrundlaget inden nedsættelse efter § 6. Ved  

 beregningen af nedsættelse efter § 6 fragår nedsættelsen efter stk. 1 og 2 i  

 det afgiftspligtige afkast og lægges til det afgiftsfrie afkast.«.
§ 3 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 ændret ved § 1 i lov nr. 895 af 21. december 1991, foretages følgende  

 ændring:
 I § 4, stk. 1 , indsættes efter nr. 14:
 »15) afkast efter pensionsbeskatningslovens § 53 A, stk. 3.«.
§ 4 I lov om opkrævning af indkomst- og formueskat for personer m.v.  

 (Kildeskat), jf. lovbekendtgørelse nr. 595 af 15. august 1991, som ændret ved  

 lov nr. 896 af 21. december 1991, foretages følgende ændring:
 I § 43, stk. 2, litra f , ændres »§ 46, stk. 2, og § 50, stk.  

 4 og 8,» til: »§ 46, stk. 1, og § 50, stk. 3,».
§ 43. - - - f) Indkomstskattepligtige udbetalinger som nævnt i § 20, stk. 1-2, § 46,  

 stk. 2, og § 50, stk. 4 og 8, i lov om beskatningen af pensionsordninger m.v.
§ 5 I skattekontrolloven, jf. lovbekendtgørelse nr. 551 af 9. juli 1991,  

 foretages følgende ændringer:
 1. I § 8 B, stk. 1, nr. 3 , ændres »§ 50, stk. 1, nr.  

 3-4, og stk. 8« til: »§ 50, stk. 1, nr. 1«.
§ 8 B. - - - 3) udbetalinger hidrørende fra forsikringer som nævnt i §§ 2, 5, 7, 8, 9  

 og 50, stk. 1, nr. 3-4, og stk. 8, i nævnte lov, herunder om påbegyndelse af  

 og ændringer i sådanne udbetalinger, 2. I § 8 B, stk. 1 , indsættes efter nr. 3 som nyt nummer:
 »4) kapitalværdien og afkast af livsforsikringer omfattet af § 53 A,  

 stk. 1-3, i nævnte lov,».
 Nr. 4-7 bliver herefter nr. 5-8.
 3. I § 8 B, stk. 4 , ændres »afsnit I eller II«  

 til: »afsnit I, II eller II A«.
Stk. 4. Den, der opretter en forsikring eller pensionsordning, der  

 er omfattet af afsnit I eller II i lov om beskatningen af pensionsordninger  

 m.v., skal til de oplysningspligtige give oplysninger, herunder om CPR-nr.,  

 til identifikation af forsikringens eller pensionsordningens ejer  

 (forsikringstager), som er nødvendige til opfyldelse af indberetningspligten,  

 samt godtgøre rigtigheden af de afgivne oplysninger.
Skatteministeren  

 fastsætter nærmere regler herom.
 4. I § 8 B indsættes efter stk. 6:
» Stk. 7. Personer, der er skattepligtige efter  

 pensionsbeskatningslovens § 53 A, stk. 1-3, af livsforsikringer tegnet i  

 forsikringsselskaber, der ikke driver forsikringsvirksomhed fra et fast  

 driftssted i Danmark, skal afgive en erklæring om forsikringer efter  

 skatteministerens nærmere bestemmelse til den kommunale skattemyndighed i den  

 kommune, hvor den pågældende bor.
Erklæringen skal kun afgives, hvis  

 forsikringen er tegnet på et tidspunkt, hvor forsikringstageren ikke var  

 fuldt skattepligtig til Danmark.
Erklæringen skal afgives inden udløbet af  

 selvangivelsesfristen for det første indkomstår efter den fulde skattepligts  

 indtræden, og erklæringen skal indeholde oplysninger til identifikation af  

 forsikringens ejer (forsikringstager), forsikringsselskabet og  

 forsikringspolicen.«.
Efter 2. behandling den 16. juni 1992 § 1 I lov om beskatningen af pensionsordninger m.v., jf. lovbekendtgørelse  

 nr. 580 af 7. august 1991, som senest ændret ved lov nr. 365 af 14. maj 1992,  

 foretages følgende ændringer:
 1. I § 1, stk. 1 , udgår », jf. dog § 50, stk. 1, nr.  

 2«.
 2. § 1, stk. 2 og 3 , ophæves.
 3. § 1, stk. 4 , der bliver stk. 2, affattes således:
»Stk. 2. Skatteministeren eller den, han bemyndiger dertil,  

 kan fastsætte bestemmelser, hvorefter forsikringsselskaber, pensionskasser og  

 andre pensionsinstitutioner samt banker og sparekasser skal betegne policer,  

 kontrakter, vedtægter, medlemsbeviser, kvitteringer og lignende således, at  

 det umiddelbart fremgår, hvilken beskatningsform den pågældende ordning er  

 undergivet.« 4. § 40 A, stk. 3, ophæves.
 Stk. 4 bliver herefter stk. 3.
 5. § 50, stk. 1 , affattes således:
Reglerne i stk. 2-6 gælder for 1. pensionskasseordning, der ikke omfattes af kapitel 1, men som opfylder  

 betingelserne i § 3, 2. livsforsikring omfattet af § 53 A, stk. 4, og 3. syge- og ulykkesforsikring, der ejes af den forsikrede.' 6. § 50, stk. 3 , ophæves.
 Stk. 4-8 bliver herefter stk. 3-7.
 7. I § 50, stk. 4 , der bliver stk. 3, udgår 2. pkt.
 8. I § 50, stk. 5 , der bliver stk. 4, ændres »stk.  

 4« til: »stk. 3«.
 9. § 50, stk. 8 , ophæves.
 10. § 53, stk. 2 , ophæves.
 11. Efter afsnit II indsættes som nyt afsnit:
»Afsnit II A Indkomst- og formueskattepligtige forsikringsordninger m.v.
§ 53 A.
Reglerne i stk. 2-4 gælder for 1. livsforsikring, der ikke omfattes af kapitel 1, og 2. livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit 1.
 Stk. 2. Ved opgørelsen af den skattepligtige formue medregnes  

 kapitalværdien af en livsforsikring, som er omfattet af stk. 1.  

 Formueskattepligten påhviler ejeren af forsikringen eller den, der efter  

 ejerens død i henhold til bestemmelserne i policen m.v. er berettiget til  

 udbetaling af forsikringen.
Stk. 3. Ved opgørelsen af den skattepligtige indkomst medregnes  

 afkastet af livsforsikring, som er omfattet af stk. 1. Indkomstskattepligten  

 påhviler ejeren eller den, der efter ejerens død i henhold til bestemmelserne  

 i policen m.v. er berettiget til udbetaling af forsikringen.
Afkastet opgøres  

 som forskellen mellem på den ene side forsikringens kapitalværdi ved  

 indkomstårets udgang med tillæg af udbetalinger i årets løb og på den anden  

 side forsikringens kapitalværdi ved indkomstårets begyndelse og med tillæg af  

 indbetalinger i årets løb.
Et negativt afkast af en forsikring kan kun  

 modregnes i indkomstårets og de følgende 5 indkomstårs positive afkast af  

 samme forsikring.
Et negativt afkast kan kun fremføres til et senere  

 indkomstår, hvis det ikke kan rummes i positivt afkast i et tidligere  

 indkomstår.
 Stk. 4. Livsforsikringer, der alene kan komme til udbetaling i  

 tilfælde af den forsikredes død eller invaliditet inden forsikringstidens  

 aftalte udløbstidspunkt, såfremt dette aftalte udløbstidspunkt ikke ligger  

 senere end første policedag efter den forsikredes fyldte 80. år, behandles  

 efter reglerne i § 50.
 Stk. 5. Udbetalinger fra forsikringer som nævnt i stk. 1 medregnes  

 ikke ved opgørelsen af den skattepligtige indkomst.
Stk. 6. Livsforsikringer, oprettet mens forsikringstageren ikke er  

 skattepligtig efter kildeskattelovens § 1, behandles efter reglerne i § 50,  

 såfremt 1. samtlige indbetalinger er fradraget i positiv skattepligtig indkomst i  

 overensstemmelse med skattelovgivningen i den stat, hvor den pågældende var  

 skattepligtig på indbetalingstidspunktet, eller 2. samtlige indbetalinger er foretaget af en arbejdsgiver og  

 indbetalingerne i overensstemmelse med skattelovgivningen i den stat, hvor  

 den pågældende er skattepligtig på indbetalingstidspunktet, ikke er medregnet  

 ved opgørelsen af den skattepligtige indkomst.
Stk. 7. Stk. 6 finder tilsvarende anvendelse, såfremt  

 livsforsikringen er oprettet, mens forsikringstageren er skattepligtig efter  

 kildeskattelovens § 1, men efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.« 12. I § 55 ændres »§ 50, stk. 4 og 8,» til:  

 »§ 50, stk. 3, og § 53 A, stk. 3,».
§ 2 I lov om en realrenteafgift af visse pensionskapitaler m.v., jf.  

 lovbekendtgørelse nr. 541 af 10. juli 1991, som ændret ved § 3 i lov nr. 291  

 af 29. april 1992, foretages følgende ændring:
 1. § 5, stk. 2, ophæves.
 Stk. 3 bliver herefter stk. 2.
 2. Efter § 5 indsættes som ny paragraf:
» § 5 A.
Livsforsikringsselskaber omfattet af § 2, stk. 1, nr.  

 1, er ikke afgiftspligtige af den del af formueafkastet, som kan henføres til  

 forsikringer omfattet af pensionsbeskatningslovens § 53 A, stk. 1-3.  

 Afgiftsgrundlaget nedsættes med den procentdel, der svarer til forholdet  

 mellem livsforsikringshensættelserne for livsforsikringer omfattet af  

 pensionsbeskatningslovens § 53 A, stk. 1-3, og de samlede passiver ved  

 afgiftsårets udløb.
Stk. 2. Ved beregningen af nedsættelsen efter stk. 1 ses der ved  

 fastsættelsen af afgiftsgrundlaget og livsforsikringshensættelserne bort fra  

 den del, der vedrører opsparing i investeringsfonde.
Er forsikringer omfattet  

 af pensionsbeskatningslovens § 53 A, stk. 1-3, tilknyttet investeringsfonde,  

 forhøjes nedsættelsen efter stk. 1 med disse forsikringstageres andele af  

 hele afgiftsgrundlaget for hver af de pågældende investeringsfonde.
Stk. 3. Den nedsættelse af afgiftsgrundlaget, der opnås i medfør  

 af stk. 1 og 2, fragår i afgiftsgrundlaget inden nedsættelse efter § 6. Ved  

 beregningen af nedsættelse efter § 6 fragår nedsættelsen efter stk. 1 og 2 i  

 det afgiftspligtige afkast og lægges til det afgiftsfrie afkast.« § 3 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 582 af 7. august 1991, som  

 senest ændret ved § 1 i lov nr. 234 af 8. april 1992, foretages følgende  

 ændring:
 I § 4, stk. 1 , indsættes efter nr. 14:
»15) afkast efter pensionsbeskatningslovens § 53 A, stk. 3.« § 4 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 595 af 15. august 1991, som senest  

 ændret ved § 2 i lov nr. 347 af 14. maj 1992, foretages følgende ændring: I  

§ 43, stk. 2, litra f , ændres »§ 46, stk. 2, og § 50, stk. 4 og  

 8,» til: »§ 46, stk. 1, og § 50, stk. 3,».
§ 5 I skattekontrolloven, jf. lovbekendtgørelse nr. 551 af 9. juli 1991, som  

 ændret ved § 3 i lov nr. 347 af 14. maj 1992, foretages følgende ændringer:
 1. I § 8 B, stk. 1, nr. 3 , ændres »§ 50, stk. 1, nr.  

 3-4, og stk. 8« til: »§ 50, stk. 1, nr. 1«.
 2. I § 8 B, stk. 1 , indsættes efter nr. 3 som nyt nummer:
 »4) kapitalværdien og afkast af livsforsikringer omfattet af § 53 A,  

 stk. 1-3, i nævnte lov,».
 Nr. 4-7 bliver herefter nr. 5-8.
 3. I § 8 B, stk. 4 , ændres »afsnit I eller II«  

 til: »afsnit I, II eller II A«.
 4. I § 8 B indsættes efter stk. 6:
» Stk. 7. Personer, der er skattepligtige efter  

 pensionsbeskatningslovens § 53 A, stk. 1-3, af livsforsikringer tegnet i  

 forsikringsselskaber, der ikke driver forsikringsvirksomhed fra et fast  

 driftssted i Danmark, skal afgive en erklæring om forsikringer efter  

 skatteministerens nærmere bestemmelse til den kommunale skattemyndighed i den  

 kommune, hvor den pågældende bor.
Erklæringen skal kun afgives, hvis  

 forsikringen er tegnet på et tidspunkt, hvor forsikringstageren ikke var  

 fuldt skattepligtig til Danmark.
Erklæringen skal afgives inden udløbet af  

 selvangivelsesfristen for det første indkomstår efter den fulde skattepligts  

 indtræden, og erklæringen skal indeholde oplysninger til identifikation af  

 forsikringens ejer (forsikringstager), forsikringsselskabet og  

 forsikringspolicen.« § 6 Stk. 1. Loven træder i kraft dagen efter bekendtgørelsen i  

 Lovtidende og har virkning for forsikring og pensionsordning, der oprettes  

 eller erhverves den 18. februar 1992 eller senere.
Loven har dog ikke  

 virkning for arv faldet den 18. februar 1992 eller senere af en forsikring  

 oprettet før denne dato.
 Stk. 2. Ophævelsen af pensionsbeskatningslovens § 1, stk. 2, som  

 nævnt i denne lovs § 1, nr. 2, har virkning fra og med den 18. februar 1992,  

 uanset hvornår ordningen er oprettet.
