To ansøgere kunne ikke godkendes som ansvarlige ledere for et selskab.  

 Den ene ansvarlige leder kunne ikke godkendes, fordi han havde haft  

 økonomiske vanskeligheder i egen vognmandsvirksomhed.
Den anden ansvarlige  

 leder kunne ikke godkendes fordi den pågældende ikke kunne anses for reel  

 ansvarlig leder.
I en sag ansøgte et selskab om udstedelse af 4 tilladelser.  

 Selskabskapitalen indehavedes ligeligt af 3 anpartshavere, hvoraf de 2  

 ønskedes godkendt som ansvarlige ledere.
Vejtransportrådet kunne ikke  

 godkende den ene ansvarlige leder, idet det ikke var antageliggjort, at han  

 efter økonomiske vanskeligheder i egen vognmandsvirksomhed ville drive  

 selskabet på forsvarlig måde.
Den anden ansvarlige leder, der tillige skulle  

 være chauffør, kunne heller ikke godkendes, da rådet på grundlag af  

 oplysninger om den pågældendes aflønning, der lå under overenskomstmæssig  

 chaufførløn, fandt, at den pågældende ikke kunne anses for reel ansvarlig  

 leder.
Der lagdes vægt på, at ansættelsen var uden særlig aflønning for  

 arbejdet som ansvarlig leder.
 (* 1) Vejtransportrådets årsberetning for 1989.
