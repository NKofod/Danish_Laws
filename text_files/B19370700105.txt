I.
REGULATIVETS OMRAADE.
§ 1 Regulativet omfatter Skjern Aa paa Strækningen fra Sandfelt Stemmeværk i  

 Arnborg og Brande Sogne til Aaens Udløb i Ringkøbing Fjord samt Tilløbet  

 Vorgod Aa paa Strækningen fra Thorvig Stemmeværk i Nr.
Vium Sogn til Skjern  

 Aa.
 Den ved Regulativets Vedtagelse opstaaede Fiskeriforening benævnes  

 Fiskeriforeningen for Skjern Aa og Vorgod Aa.
 Medlem af Foreningen er enhver Lodsejer ved de ovennævnte Vandomraader, og  

 kun disse Medlemmer er stemmeberettigede.
II.
BESTEMMELSER OM FISKERI.
§ 2 Sætte- eller Nedgarn, Ruser o.lign. faststaaende redskaber må anbringes  

 til Midtstrømslinien, for saa vidt Vanddybden ved yderste Pæl udefter i  

 Strømmen er mindst 75 cm (ikke ved Opmudring frembragt Dybde). Er Vanddybden  

 mindre end 75 cm, maa saadanne Redskaber kun spærre 1/3 af Aaens Bredde, og  

 der skal under alle Forhold være mindst 50 cm Vanddybde ved Redskabets  

 yderste Pæl.
 Anbringes saadanne Redskaber fra begge Bredder, enten lige overfor  

 hinanden eller i kortere Afstand end 75 Meter, maa dog ingen af dem bringes  

 Midtstrømslinien nærmere, end at der aabnes Strømmen uhindret Gennemgang  

 svarende til Halvdelen af hele Strømmens Bredde.
§ 3 To eller flere Ruser o.lign. faststaaende Redskaber maa ikke kobles sammen  

 ved Radgarn.
Radgarn maa ikke være over 10 Meter langt.
§ 4 Al Slags Vaaddragning og Fiskeri med andet Redskab, der som Net, Fletværk  

 eller lignende bevæges gennem Vandet eller langs Bunden, er forbudt, jfr. dog  

 § 6.
 I Tiden 1. November til 1. Januar er alt Fiskeri med Sættegarn, Nedgang,  

 Ruser o.lign. faststaaende Redskaber forbudt, jfr. dog § 5, sidste Pkt.
 Brugen af Aaleruser og andre Aaleredskaber, hvis Munding vender mod  

 Strømmen, er forbudt i Tiden fra 1. Marts til 15. Maj.
 Alt Fiskeri med »Odder« er forbudt.
»Odder« er et Redskab til Krogfiskeri, bestaaende af en i Vandet  

 paa Højkant flydende lille Træflage, der er fastgjort til en Line, saaledes  

 at det ved et let Træk mod Strømmen bringes til at skære ud og følge Aaens  

 modstaaende Bred.
Paa Linen er 10-15 eller flere Kroge med Agn (evt.
Flue,  

 Blink) anbragt.
§ 5 Fangst og Ilandbringelse af Laks og Ørred er forbudt i Tiden fra 15.  

 Oktober til 1. Marts, af Helt i Tiden fra 1. November til 1. Januar og af  

 Stalling fra 15. Marts til 1. Maj (jfr. dog § 6). Med Regulativforeningens  

 Bemyndigelse kan Bestyrelsen dog give Tilladelse til Fangst af Helt i Ruser i  

 Tiden fra 1. November til 15. November samt i Tiden fra 15. December til 1.  

 Januar.
§ 6 Til Fangst af Laks og Ørred til Udklækningsanstalters Forsyning med Rogn  

 er Bestyrelsen bemyndiget til at tillade Anvendelse af et til Fangst af  

 Moderfisk specielt egnet Redskab, Toggergarn, Vaad eller lignende.
Dog maa  

 saadant Fiskeri først finde Sted efter forud indhentet Tilladelse af  

 Bestyrelsen eller dens Formand, og iøvrigt kun for saa vidt der foreligger  

 Tilladelse dertil af Ministeriet for Landbrug og Fiskeri (jfr. §§ 16, 17 og  

 18 i Lov om Ferskvandsfiskeri af 31. Marts 1931). Af den klækkede Yngel skal  

 mindst Halvdelen udsættes i Skjern Aa med Tilløb.
Den anden Halvdel kan under  

 Forbehold af Ministeriets Sanktion sælges for derved at fremskaffe  

 Pengemidler til Indfangning af Moderfisk, Afstrygning, Udklækning og  

 Udsætning m.v.
§ 7 Udkastning af Flodvrag, Ris, Lyng, Pigtraad og lign.
Affald i Fiskevandet  

 er til enhver Tid forbudt.
§ 8 Det paalægges enhver Lodsejer paa sin Grund saa vidt muligt at vaage over,  

 at Undermaalsfisk og Yngel ikke gaar til Grunde i Vandingskanalerne, Grøfter  

 og Render, men opsamles til Udsætning i Aaen, hvis de kommer paa Grund  

 saadanne Steder.
§ 9 Foreningens Bestyrelse skal paatale alle Forureninger af Vandet, der kan  

 antages at skade Fiskebestanden.
§ 10 Bestyrelsen bemyndiges til for Ophjælpning af Fiskeriet at leje hertil  

 egnede Arealer (Ynglepladser), hvor alt Fiskeri af enhver Art skal være  

 forbudt.
III.
OPSYN.
§ 11 Enhver Lodsejer eller Forpagter har selv Opsyn paa sin Grund med  

 Regulativets Overholdelse.
Bestyrelsen kan vælge et Opsyn, der skal føre  

 Tilsyn med Fiskeriets Udøvelse paa Regulativets Omraade.
Opsynet skal have  

 Bopæl i en af de til Fiskevandet grænsende Kommuner.
Dets Instruks skal  

 forelægges Fiskeridirektøren til Godkendelse.
Det er Opsynets Pligt at  

 overvaage, at Regulativets og Ferskvandsfiskerilovens Bestemmelser  

 overholdes, samt at Fiskeriet drives uforstyrret.
Valg af Opsyn skal  

 stadfæstes af Fiskeridirektøren, der forsyner Opsynet med Fiskeripolitiskilt,  

 og under hvem det sorterer.
Det saaledes ansatte faste Opsyn har i sin  

 Bestillings Udøvelse samme Myndighed og nyder samme Beskyttelse som Politiets  

 Betjente.
Opsynet lønnes efter Overenskomst med Bestyrelsen.
Opsynet afholder  

 selv alle de med Bestillingens Udøvelse følgende Udgifter, herunder  

 Befordring.
IV.
FORENINGENS INDRE FORHOLD.
§ 12 Foreningens Indtægter: Medlemmerne betaler ikke Kontingent.
Midlerne til  

 Foreningens Administration søges tilvejebragt ved Tilskud, dels fra  

 Sportsfiskerforeninger, dels fra Lodsejerforeninger og dels ved Medlemmernes  

 frivillige Bidrag (jfr. § 6 og § 16).
Foreningen ledes af en Bestyrelse, der bestaar af 11 Medlemmer.  

 Bestyrelsen vælges af en Generalforsamling for 2 Aar ad Gangen ved simpel  

 Stemmeflerhed uden Hensyn til de mødendes Antal, saaledes at de 6 afgaar de  

 lige Aar, de 5 de ulige Aar.
Første Gang ved Lodtrækning.
Der vælges et Bestyrelsesmedlem for hver af de til Fiskevandet grænsende  

 Kommuner: Arnborg, Skarrild, Sdr.
Felding, Borris, Skjern, Tarm, Lønborg og  

 Stauning samt 1 Medlem fra Vorgod Fiskeriforening, 1 Medlem fra Skjern  

 Lystfiskeriforening og 1 Medlem fra Dansk Sportsfiskerforening, hvilke  

 Foreninger er Lodsejere til Skjern Aa.
Naar Bestyrelsen er valgt, skal der ske Indberetning til Ministeriet for  

 Landbrug og Fiskeri om, hvem der er valgt til Medlemmer af Bestyrelsen,  

 ligesom der skal gøres Indberetning til Ministeriet for Landbrug og Fiskeri  

 om senere stedfundne Ændringer i Bestyrelsens Sammensætning.
Dersom  

 Regulativets Bestemmelser om Valg af Bestyrelse ikke overholdes, kan  

 Ministeriet for Landbrug og Fiskeri, hvis der ikke inden 6 Maaneder efter  

 fremsat Henstilling fra Ministeriet for Landbrug og Fiskeri vælges en  

 Bestyrelse, efter Fristens Udløb ophæve Regulativet, hvilket ved Ministeren  

 for Landbrug og Fiskeri's Foranstaltning bringes til almindelig Kundskab for  

 alle Vedkommende.
§ 13 Bestyrelsen vælger for 2 Aar ad Gangen ved simpel Stemmeflerhed af sin  

 Midte en Formand, der tillige er Kasserer og Regnskabsfører.
Hvert Aar inden  

 1. Februar aflægger Formanden Regnskabet for det forløbne Kalenderaar til  

 Bestyrelsen, af hvem Regnskabet forelægges den først paafølgende  

 Generalforsamling til Godkendelse.
 Det er Bestyrelsens Opgave at ophjælpe Fiskeriet i Regulativvandet og  

 administrere Foreningen samt søge Medlemmernes Tarv varetaget paa bedste  

 Maade.
 Formanden saavel som Bestyrelsen er ulønnet, men eventuelle Udgifter i  

 Foreningens Tjeneste godtgøres efter Regning.
§ 14 Ordinær Generalforsamling afholdes hvert Aar inden Udgangen af Marts og  

 indkaldes med mindst 8 Dages Varsel ved Bekendtgørelse (fra de forskellige  

 Bestyrelsesmedlemmer) om Mødetid og Sted samt Dagsorden.
 Paa den ordinære Generalforsamling aflægger Formanden Beretning om  

 Foreningens Virksomhed i det forløbne Aar, og det reviderede Regnskab  

 fremlægges til Godkendelse.
 Bestyrelsen bestemmer, hvor næste Aars Generalforsamling afholdes.
§ 15 Ekstraordinære Generalforsamling skal afholdes, naar Bestyrelsen eller  

 mindst 50 fiskeriberettigede Lodsejere begærer det.
Begæring herom skal  

 tilstilles Formanden med Opgivelse af, hvilke Emner der ønskes behandlet.  

 Ekstraordinær Generalforsamling indvarsles paa samme Maade som de ordinære  

 Generalforsamlinger, og Dagsordenen bekendtgøres samtidig med Indvarslingen.
§ 16 For alle Forhold, hvorom der ikke i dette Regulativ er givet særlige  

 Bestemmelser, gælder Bestemmelserne i Lov om Ferskvandsfiskeri af 31. Marts  

 1931.
--------- Foranstaaende i Henhold til § 20 i Lov Nr. 94 af 31. Marts 1931 om  

 Ferskvandsfiskeri udarbejdede Regulativ stadfæstes herved.
 Regulativet træder i Kraft den 1. August 1937.
 MINISTERIET FOR LANDBRUG OG FISKERI, DEN  

 7. JUNI 1937.
P.
M.
V.
C.
TROLLE THOMSEN.
/B.
DINESEN.
