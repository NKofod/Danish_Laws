INDLEDNING Nærværende bestemmelser beskriver de minimumskrav, maritime  

 nødradiopejlesendere skal opfylde for at kunne godkendes af Post- og  

 Telegrafvæsenet til brug ved redningsflåder m.v.
 Bestemmelserne er i alt væsentligt baseret på internationalt vedtagne  

 forskrifter og rekommandationer for sådanne anlæg (International Tele  

 communication Union, International Civil Aviation Organization,  

 Inter-Governmental Maritime Consultative Organization).
 Nødradiopejlesenderes formål er anvendelse i nødsituationer som et middel  

 til udsendelse af radiopejlesignaler fra redningsflåder m.v. for alarmering  

 og lokalisering.
INDHOLDSFORTEGNELSE side Bilag 1. Feltstyrkemålinger for 121,5 MHz og 243 MHz.
1. OPLYSNINGER VEDRØRENDE AFPRØVNING, GODKENDELSE OG  

 GEBYR 1.1 Anmodning om afprøvning Ønskes et anlæg afprøvet med henblik på godkendelse, rettes af en dansk  

 fabrikant eller en dansk repræsentant skriftlig henvendelse herom til Anmodning om afprøvning skal indeholde oplysninger om anlæggets fabrikat  

 og typebetegnelse samt de tekniske specifikationer, der er nødvendige for  

 afprøvningen, blandt andet:
Nominel udgangseffekt batteriernes type og lagerholdbarhedstid.
 Anmodningen bør endvidere forsynes med oplysning om, hvem der er teknisk  

 sagbehandler hos rekvirenten.
 Anmodningen om afprøvningen skal være ledsaget af en komplet teknisk  

 beskrivelse af anlægget, indeholdende blandt andet diagrammer og styklister.
Endvidere skal der medsendes en målerapport omfattende alle de målinger,  

 der er beskrevet i nærværende bestemmelser.
Har fabrikanten ved sine målinger  

 set sig nødsaget til at anvende målemetoder eller målebetingelser, der ikke  

 er helt identiske med de heri anførte, skal målerapporten indeholde de  

 fornødne oplysninger herom.
Post-og Telegrafvæsenet afgør herefter, om en  

 sådan målerapport kan godtages.
 Målerapporter og beskrivelser, der indleveres i forbindelse med afprøvning  

 af anlæg, er Post- og Telegrafvæsenets ejendom.
1.2 Indlevering af anlæg til afprøvning Anlæg, der ønskes afprøvet, indleveres til Post- og Telegrafvæsenet  

 Radioingeniørtjenesten Islands Brygge 83 C, 4. sal 2300 København S.
Tlf.  

 (01) 544796 lokal 238.
 Al transport af anlæg til og fra denne adresse påhviler rekvirenten.
 Af hensyn til afprøvningen skal indleverede anlæg, foruden at være  

 udrustet med tilhørende antennesystem, også være forsynet med et passende  

 udtag på senderudgangen(e), således at der ved belastning af udtaget med en  

 50 ohms modstand kan aftages en måleteknisk rimeligt høj signaleffekt, mindst  

 1 mW.
 Indleverede anlæg skal være afstemt til vigefrekvenserne 2196 kHz, 122,55  

 MHz og 245,1 MHz.
 Sammen med anlægget skal der indleveres 6 sæt batterier.
 Post- og Telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegedkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med det afprøvede eksemplar.
1.4 Godkendelse Godkendelse kan efter Post- og Telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen - både  

 med hensyn til strømskemaer, komponenter og montering - er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, hvis ændringerne  

 har relation til de gældende bestemmelser.
 Post- og Telegrafvæsenet forbeholder sig ret til ved skøn at afgøre, om  

 anlæg er identiske i henhold til ovenstående, og om ny afprøvning er  

 nødvendig.
Det er en forudsætning for opretholdelse af en typegodkendelse, at Post-  

 og Telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Hvis det herved  

 eller på anden måde konstateres, at anlæggene ikke opfylder de gældende  

 bestemmelser, eller hvis godkendelsens vilkår i øvrigt tilsidesættes, kan  

 godkendelsen annulleres, både for anlæg, der er taget i brug, og for ikke  

 ibrugtagne anlæg.
 Givne godkendelser kan annulleres.
 Godkendelsen omfatter kun forhold, der angår de af Post- og  

 Telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning med henblik på godkendelse som type eller enkelteksemplar  

 opkræves et gebyr på 5000 kr, excl. merværdiafgift.
Post- og Telegrafvæsenet kan efter eget skøn fastsætte et lavere gebyr  

 hvis - en anlægstype eller et enkelteksemplar ikke har kunnet godkendes efter  

 første afprøvning og der ved den fornyede afprøvning efter Post- og  

 Telegrafvæsenets skøn ikke behøver at foretages en komplet afprøvning - anlægstypen eller enkelteksemplaret adskiller sig så lidt fra en  

 allerede godkendt type, at en komplet, fornyet afprøvning efter Post- og  

 Telegrafvæsenets skøn ikke er nødvendig.
2. GENERELLE KRAV TIL ANLÆGGET 2.1 Konstruktion 2.1.1 Anlægget skal være driftsikkert, vandtæt og skal i såvel  

 sammenpakket som driftsklar stand kunne holde sig flydende på vand.
 2.1.2 Anlægget skal i sin konstruktion og udførelse være så robust, at der  

 er mindst mulig risiko for, at anlægget eller dele heraf - blandt andet  

 antennesystemet - kan blive ødelagt, når det udpakkes, klargøres og bruges  

 under vanskelige forhold.
 2.1.3 Anlægget skal være modstandsdygtigt mod korrosion og sådanne andre  

 påvirkninger, som kan forekomme ved brug og langvarig opbevaring på fartøjer  

 til søs.
2.1.4 Anlægget skal både i mekanisk og elektrisk henseende være udført i  

 overensstemmelse med god, ingeniørmæssig praksis og formgivet således, at det  

 kan nedpakkes og benyttes i gummiredningsflåder uden at beskadige flåden  

 eller andre genstande i flåden.
I sammenpakket stand skal anlægget fremtræde  

 med afrundede konturer, uden skarpe fremspring og kanter.
 2.1.5 Anlæggets ydre skal have en let synlig farve (fortrinsvis orange  

 eller rødorange) med reflekterende egenskaber.
 2.1.6 I nedpakket stand skal anlægget kunne tåle nedkastning i vand fra 18  

 meters højde uden at beskadiges, uanset at anlægget er stuvet i container til  

 redningsflåde.
2.1.7 En line af mindst 25 meters længde skal være permanent fæstnet til  

 anlægget på en sådan måde, at den ikke generer anlæggets betjening og  

 funktion.
Linen skal kunne flyde på vand og skal have en let synlig farve.
 2.1.8 Anlægget skal være forsynet med en egnet jordledning af mindst 4  

 meters længde; i den ene ende skal jordledningen være forsynet med et  

 passende lod.
2.1.9 Anlægget skal være forsynet med indbygget, udskifteligt batteri til  

 forsyning af anlægget med elektrisk energi.
Batteriet skal kunne udskiftes  

 uden brug af værktøj.
 2.1.10 Anlægget skal være beskyttet mod tilfældig polvending af batteriet.
2.2 Mål og vægt 2.2.1 Ved konstruktionen af anlægget bør stræbes mod, at anlægget vejer og  

 fylder mindst muligt.
 2.2.2 Det komplette anlæg bør højst veje 10 kg.
 2.2.3 Anlægget skal kunne nedpakkes i en gummiredningsflåde.
2.3 Sendefrekvenser og modulationstyper 2.3.1 Anlægget skal være konstrueret for sending på de tre frekvenser 2182  

 kHz, 121,5 MHz og 243 MHz.
 2.3.2 På 2182 kHz benyttes modulationstype A2 eller A2H; på 121,5 MHz og  

 243 MHz benyttes modulationstype A2. Herudover er det på alle tre frekvenser  

 tilladt at indrette anlægget for A3 eller A3H udsendelser.
2.4 Batteri 2.4.1 Det indbyggede batteri skal have en sådan kapacitet, at kravene i  

 afsnit 4.2 og 4.3 om sendeeffekt er opfyldt.
 2.4.2 Batteriets lagerholdbarhedstid skal være mindst 2 år.
 Ved lagerholdbarhedstiden forstås her det tidsrum, batteriet med sikkerhed  

 kan tåle at opbevares under sådanne forhold, som må påregnes at kunne  

 forekomme i fartøjer til søs (jfr. pkt. 3.5).
2.4.3 I håndbogen hørende til anlægget anføres hvilke(n) type(r)  

 batterier, anlægget er beregnet for.
Endvidere anføres batteriets  

 lagerholdbarhedstid, og det foreskrives, at batteriet skal udskiftes med  

 intervaller svarende til ca. halvdelen af lagerholdbarhedstiden.
2.5 Antennesystem 2.5.1 Anlæggets antennesystem skal være indrettet for lodret polarisation  

 og skal være rundstrålende i horisontalt plan.
 2.5.2 Antennesystemet skal i konstruktion og udførelse være så robust, at  

 der er minimal risiko for, at det kan blive ødelagt ved brug af anlægget  

 under vanskelige forhold.
 2.5.3 Hvis antennesystemet er udført som sektioner, der skal sammenkobles  

 før brugen, skal de enkelte sektioner være indbyrdes forbundne på passende  

 måde, således at tab af en sektion eller eventuel tvivl om samlingen af  

 antennesystemet forebygges.
2.6 Betjeningsmæssige forhold 2.6.1 Anlægget skal være enkelt at ned- og udpakke, klargøre, afprøve og  

 betjene, selv for ukyndigt personale.
 2.6.2 Anlægget skal være forsynet med en sikkert virkende driftsafbryder,  

 hvis funktion klart skal fremgå af opmærkningen.
2.6.3 Driftsafbryderen skal være plomberet i  

 »afbrudt«-positionen.
Afbryderen skal kunne bringes tilbage til  

 denne position, selv om plomben er brudt.
 2.6.4 Driftsafbryderen skal være sikret mod utilsigtet start af anlægget  

 ved rystelser og andre påvirkninger, som anlægget må påregnes at kunne blive  

 udsat for i fartøjer til søs.
 2.6.5 Når anlægget ved hjælp af driftsafbryderen er sat i drift, skal  

 sendingen af signaler fra anlægget foregå automatisk.
 2.6.6 Anlægget skal for hver af de tre frekvenser være forsynet med en  

 anordning, som giver indikation, når den pågældende sender fungerer.  

 Indikationen skal kunne ses under alle lysforhold.
2.6.7 Til eller på anlægget skal være permanent fæstnet en kort, men  

 fyldestgørende og letforståelig instruktion om, hvordan anlægget klargøres og  

 bruges.
Tekst skal være affattet på dansk og engelsk.
2.7 Afprøvningsfaciliteter 2.7.1 Anlægget skal være forsynet med en anordning, som gør det muligt at  

 afprøve anlægget på alle tre frekvenser på simpel måde, uden at der udstråles  

 energi fra antennesystemet.
 2.7.2 Anlægget skal derfor have indbygget kunstantenne, hvis impedans med  

 rimelig tilnærmelse svarer til antennens impedans.
2.7.3 Når betjeningsgrebet, som benyttes for afprøvning af anlægget,  

 aktiveres, skal kunstantennen automatisk tilkobles senderudgangen og  

 antennesystemet frakobles.
Betjeningsgrebet skal være fjederbelastet, således  

 at prøvedrift automatisk ophører, så snart det slippes.
 2.8 Vedligehold m.m.
 2.8.1 Anlægget skal være konstrueret og udført således, at det ikke kræver  

 afprøvning, vedligehold eller eftersyn hyppigere end 1 gang om året.
 2.8.2 Anlægget skal være forsynet med et skilt, hvor næste  

 udskiftningstidspunkt for batteriet anføres.
 2.9 Opmærkning m.m.
 2.9.1 Funktionen af betjeningsgreb og deres positioner, indikatorer,  

 eventuelle tilslutningsbøsninger m.m. skal være tydeligt angivet på anlægget.
 2.9.2 Anlægget skal være mærket med fabrikat, typebetegnelse og  

 løbenummer; dette gælder også det eksemplar, der indleveres til  

 typegodkendelse.
 2.9.3 Opmærkningen og betjeningsinstruktionen på anlægget skal være  

 mekanisk solid, holdbar og vandbestandig.
3. AFPRØVNINGSBETINGELSER 3.1 Normale og særlige afprøvningsbetingelser Typegodkendelsesmålingerne foretages under normale afprøvningsbetingelser  

 samt, i de tilfælde hvor det er nævnt, under særlige afprøvningsbetingelser.
Fremgangsmåden ved afprøvningen såvel som afprøvningsbetingelserne er  

 nærmere beskrevet i det følgende (pkt. 3.2 til 3.4) 3.2 Spændingsforsyning Under typegodkendelsesmålingerne forsynes anlægget med elektrisk energi  

 fra det indbyggede batteri.
3.3 Normale afprøvningsbetingelser 3.3.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og +35 grader C og relative fugtigheder  

 mellem 20% og 75%.
3.3.2 Forsyningsspænding ved afprøvning under normale betingelser Forsyningsspændingen under normale afprøvningsbetingelser bestemmes i  

 hvert enkelt tilfælde som den spænding, det indbyggede batteri afgiver ved  

 normal temperatur og fugtighed, når det er belastet med radioudstyret.
3.4 Særlige afprøvningsbetingelser 3.4.1 Temperaturer ved afprøvning under særlige betingelser Ved afprøvning under særlige betingelser udføres målingerne i  

 overensstemmelse med den fremgangsmåde, der er beskrevet i pkt. 3.4.2.
 Målingerne udføres ved -10 grader C og +45 grader C.
3.4.2 Fremgangsmåden ved afprøvning ved særlige temperaturer Når afprøvningen ved normal temperatur (pkt. 3.3.1) er afsluttet,  

 anbringes anlægget i et klimakammer hvori temperaturen kan fastholdes på en  

 konstant værdi (+/- 3 grader C). Målingerne påbegyndes først, når anlægget er  

 i termisk ligevægt.
Ligevægtstilstanden opnås ved at udsætte anlægget for den  

 temperatur, der skal måles ved, i en periode hvis varighed fastsættes efter  

 Post- og Telegrafvæsenets skøn, dog mindst 1 time.
Anlægget holdes afbrudt i  

 denne periode.
 Fugtigheden i kammeret holdes så lav, at kondensation ikke finder sted.
3.4.3 Forsyningsspænding ved afprøvning under særlige betingelser Forsyningsspændingen under særlige afprøvningsbetingelser bestemmes i  

 hvert enkelt tilfælde som den spænding, det indbyggede batteri afgiver, når  

 det belastes med radioanlægget, dels når batteriet er nyt og dels når det har  

 været belastet med radioanlægget i 48 timer ved de i pkt. 3.4.1 nævnte  

 temperaturer.
3.5 Miljøprøver 3.5.1 Generelt Ved typegodkendelsesmålingerne kan miljøprøver udelades i det omfang, hvor  

 rekvirenten fremlægger dokumentation for, at anlægget har været underkastet  

 de pågældende prøver med tilfredsstillende resultat på en af Post- og  

 Telegrafvæsenet anerkendt prøvningsanstalt.
Miljøprøverne foretages før anlægget afprøves med hensyn til de øvrige  

 krav i nærværende bestemmelser.
Hvor udtrykket funktionsprøve er anvendt i  

 det følgende, menes en simpel afprøvning af operationel og elektrisk art med  

 det formål at konstatere, om anlægget er funktionsdygtigt.
De elektriske  

 funktionsprøver udføres ved den spænding, det indbyggede batteri afgiver ved  

 den pågældende temperatur og fugtighed, når det er belastet med  

 radioanlægget.
3.5.2 Vibration Anlægget med eventuelle stødabsorberende anordninger fastspændes på  

 vibrationsbordet.
 3.5.2.1 Først udsættes anlægget i 15 minutter for vertikale vibrationer i  

 frekvensområdet 1 Hz til 12,5 Hz med en spids til spids amplitude på 3,2 mm  

 og med en frekvensændring som beskrevet i pkt. 3.5.2.4.
 3.5.2.2 Herefter udsættes anlægget i 15 minutter for vertikale vibrationer  

 i frekvensområdet 12,5 Hz til 25 Hz med en spids til spids amplitude på 0,76  

 mm og med en frekvensændring som beskrevet i pkt. 3.5.2.4.
 3.5.2.3 Endelig udsættes anlægget i 15 minutter for vertikale vibrationer  

 i frekvensområdet 25 Hz til 50 Hz med en spids til spids amplitude på 0,2 mm  

 og med en frekvensændring som beskrevet i pkt. 3.5.2.4.
 3.5.2.4 Ændringshastigheden af vibrationsfrekvensen må ikke være større  

 end 1 oktav pr minut.
 3.5.2.5 Ovenstående vibrationsprøve gentages herefter i to på hinanden  

 vinkelrette retninger i det horisontale plan.
I den udstrækning det er muligt, holdes anlægget under opsyn ved  

 afprøvningen.
Hvis dele af anlægget vibrerer unormalt meget, undersøges disse  

 nøjere.
 Når vibrationsprøverne er afsluttet, undersøges anlægget for mekaniske  

 defekter, og der gennemføres enkelte funktionsprøver for at kontrollere, at  

 anlægget er funktionsdygtigt.
3.5.3 Tør varme 3.5.3.1 Anlægget anbringes i et klimakammer, hvorefter temperaturen hæves  

 til til + 55 grader C (+/- 3 grader C) og opretholdes i et sådant tidsrum, at  

 anlægget, der er afbrudt, opnår termisk ligevægt.
 3.5.3.2 Derpå sættes anlægget i drift, og temperaturen i kammeret  

 fastholdes på + 55 grader C (+/- 3 grader C). Efter 2 timers forløb foretages  

 ved samme temperatur en funktionsprøve med det formål at konstatere, at  

 anlægget er funktionsdygtigt.
 3.5.3.3 Efter afslutningen af funktionsprøven udsættes anlægget for normal  

 temperatur i mindst 3 timer, før yderligere prøver gennemføres.
3.5.4 Fugtig varme 3.5.4.1 Anlægget anbringes i et klimakammer, hvorefter temperaturen i  

 løbet af 3 +/- 1/2 time hæves jævnt fra stuetemperatur til +40 grader C (+/-  

 3 grader C). Samtidig øges den relative fugtighed til 93% (+/- 2%).
 3.5.4.2 Herefter fastholdes temperatur og fugtighed i mindst 10 timer,  

 hvorpå anlægget sættes i drift og underkastes en funktionsprøve af mindst en  

 halv times varighed for at kontrollere, at anlægget er funktionsdygtigt.
3.5.4.3 Idet anlægget forbliver i klimakammeret, bringes temperaturen heri  

 derpå i løbet af mindst 1 time ned til normal temperatur.
Anlægget udsættes  

 herefter for normal temperatur og fugtighed i et sådant tidsrum - mindst 3  

 timer - at al synlig fugtighed er forsvundet.
3.5.5 Lav temperatur 3.5.5.1 Anlægget anbringes i et klimakammer, hvorefter temperaturen sænkes  

 til -20 grader C (+/- 3 grader C). Denne temperatur fastholdes i en periode  

 på mindst 10 timer.
3.5.5.2 Derefter hæves temperaturen til -15 grader C (+/- 3 grader C) og  

 fastholdes her i mindst 2 timer.
I de sidste 30 minutter af denne periode  

 gennemføres en funktionsprøve for at kontrollere, at anlægget er  

 funktionsdygtigt.
3.5.6 Regn 3.5.6.1 Anlægget anbringes i brugsklar stand (* 1) og position i et  

 regnkammer indrettet som beskrevet i IEC publikation 68-2-17 (udgave 1968).  

 Strålerne fra 4 af bruserhovederne rettes nedad i en vinkel på 45 grader mod  

 anlæggets øvre rand, medens strålerne fra de 4 andre bruserhoveder fra hver  

 sin side rettes horisontalt ind mod anlægget.
 Bruserhovederne anbringes i en afstand på 500 - 750 mm fra anlægget, og  

 vandtrykket indstilles til 200 +/- 30 kN/m2 svarende til et forbrug på 450  

 +/- 50 liter pr time fra hvert bruserhoved.
 3.5.6.2 Anlægget udsættes for prøven i 1 time.
 Hvis anlægget er indrettet således, at dets betjeningspanel ikke vender  

 opad ved normal brugsstilling af anlægget, vendes anlægget i en periode under  

 prøven også sådan, at betjeningspanelet vender opad.
 3.5.6.3 Efter prøven tørres væden af anlæggets ydre overflade, og anlægget  

 underkastes derefter en funktionsprøve for at kontrollere, at det er  

 funktionsdygtigt.
3.5.7 Saltvand Efter Post- og Telegrafvæsenets skøn i hvert enkelt tilfælde kan denne  

 prøve udføres enten for hele anlægget eller for sådanne dele eller materialer  

 heraf, det findes nødvendigt at underkaste prøven.
 3.5.7.1 Prøveemnet anbringes i et klimakammer, hvor der kan frembringes en  

 fin tåge af saltopløsning med følgende sammensætning:
 opløst i en sådan mængde destilleret vand, at der fås 1 liter opløsning.
 Tolerancen for mængden af de enkelte salte er +/- 10%.
 3.5.7.2 Arrangementet for frembringelse af salttågen skal være indrettet  

 således, at eventuelle korrosionsprodukter ikke kan komme ind i beholderen  

 med saltopløsning og blande sig med opløsningen.
 3.5.7.3 Prøveemnet udsættes i 1 time for sprøjtning med saltopløsningen på  

 alle udvendige overflader samtidigt.
 Derefter anbringes prøveemnet i 7 døgn i et klimakammer, hvor der  

 opretholdes en temperatur på +40 grader C (+/- 2 grader C) og en relativ  

 fugtighed mellem 90% og 95%.
 Hele prøven foretages ialt 4 gange.
3.5.7.4 Til sidst undersøges prøveemnet visuelt.
Der må ikke optræde sådan  

 skade eller korrosion på prøveemnet, som ville kunne hindre anlægget i at  

 fungere tilfredsstillende, og der må ikke være trængt vand ind i eventuelle  

 hermetisk forseglede dele.
Hvis hele anlægget har været underkastet prøven,  

 foretages en funktionsprøve for at kontrollere, at anlægget er  

 funktionsdygtigt.
3.6 Praktiske prøver Anlægget skal med tilfredsstillende resultat kunne gennemgå praktiske  

 prøver, som har til hensigt at belyse anlæggets anvendelighed i  

 redningsflåder m.m. under vanskelige forhold.
4. RADIOTEKNISKE MÅLINGER OG KRAV 4.1 Frekvensafvigelse 4.1.1 Definition Anlæggets frekvensafvigelse er differensen mellem den målte  

 bærebølgefrekvens og dennes nominelle værdi.
4.1.2 Målemetode Bærebølgefrekvenserne måles over en belastningsmodstand på 50 ohm  

 tilsluttet de(t) i pkt. 1.2 nævnte udtag på anlæggets senderudgang(e).  

 Målingerne udføres ved normale afprøvningsbetingelser og ved særlige  

 afprøvningsbetingelser (pkt. 3.4.1 og 3.4.3 anvendt samtidigt).
4.1.3 Krav De målte frekvensafvigelser skal være inden for følgende tolerancer:
4.2 Udstrålet effekt ved 121,5 MHz og 243 MHz 4.2.1 Definition Den effektivt udstrålede spidseffekt er den effekt, der udstråles fra  

 anlæggets antennesystem over een periode af radiofrekvenssignalet ved den  

 højeste værdi af modulationsindhyllingskurven.
 Som mål for den effektivt udstrålede spidseffekt anvendes her den  

 udstrålede effekt i den retning, hvor feltstyrken under nærmere specificerede  

 målebetingelser er størst.
4.2.2 Målemetode 4.2.2.1 Den udstrålede effekt bestemmes ved feltstyrkemåling på en dertil  

 egnet måleplads.
Målemetoden er nærmere beskrevet i bilag 1.
 4.2.2.2 Herefter måles den spidseffekt, anlægget afgiver til en  

 belastningsmodstand på 50 ohm tilsluttet udtaget nævnt under pkt. 1.2.
4.2.2.3 Anlægget anbringes i et klimakammer, og den afgivne spidseffekt  

 over belastningsmodstanden på 50 ohm måles ved særlige  

 afprøvningsbetingelser.
Det indbyggede batteri udskiftes før hver prøve.
4.2.3 Krav Den effektivt udstrålede spidseffekt skal efter 48 timers kontinuerlig  

 drift være mindst 250 mW på hver af de to frekvenser under normale  

 afprøvningsbetingelser og under særlige afprøvningsbetingelser.
4.3 Udstrålet effekt ved 2182 kHz 4.3.1 Definition Som mål for den udstrålede effekt benyttes den feltstyrke, anlægget  

 frembringer i en given afstand under nærmere specificerede betingelser.
4.3.2 Målemetode 4.3.2.1 Der foretages måling af den feltstyrke anlægget anbragt ved  

 havoverfladen frembringer i en kendt afstand over hav.
Den til den således  

 målte feltstyrke svarende feltstyrke i 50 sømils afstand bestemmes herefter  

 på basis af den i CCII rekommandation 368-3 angivne sammenhæng mellem  

 feltstyrke og afstand.
 4.3.2.2 Derpå måles den effekt, anlægget afgiver til en  

 belastningsmodstand på 50 ohm tilsluttet udtaget nævnt under pkt. 1.2.
4.3.2.3 Anlægget anbringes i et klimakammer, og den afgivne effekt over  

 belastningsmodstanden på 50 ohm måles ved særlige afprøvningsbetingelser.
Det  

 indbyggede batteri udskiftes før hver prøve.
4.3.3 Krav Anlægget skal ved hver prøves begyndelse kunne frembringe en feltstyrke på  

 mindst 25 mikro V/m i 50 sømils (93 km) afstand.
Efter 48 timers kontinuerlig  

 drift under særlige afprøvningsbetingelser skal den afgivne effekt svare til  

 mindst 20% af begyndelsesværdien.
4.4 Restudstråling under rutinemæssig afprøvning 4.4.1 Definition Ved restudstråling under rutinemæssig afprøvning forstås her den  

 udstråling, der forekommer fra anlægget på frekvenserne 2182 kHz, 121,5 MHz  

 og 243 MHz, når anlægget - som et led i almindelig vedligehold m.m. -  

 afprøves med den indbyggede kunstantenne.
4.4.2 Målemetode for 121,5 MHz og 243 MHz Restudstrålingen bestemmes ved feltstyrkemåling på en dertil egnet  

 måleplads.
Målemetoden er nærmere beskrevet i bilag 1.
4.4.3 Målemetode for 2182 kHz Der foretages måling af den feltstyrke anlægget anbragt ved havoverfladen  

 frembringer i en kendt afstand over hav.
Herefter beregnes restudstrålingen  

 på basis af den således målte feltstyrke.
4.4.4 Krav Den udstrålede effekt skal være dæmpet mindst 40 dB i forhold til  

 udstrålingen målt under pkt. 4.2.2.1, henholdsvis 4.3.2.1.
4.5 Uønsket udstråling 4.5.1 Definition Uønsket udstråling er al udstråling på andre frekvenser end bærebølgen og  

 dennes normale sidebånd.
 4.5.2 Målemetode.
Den uønskede udstråling bestemmes ved feltstyrkemåling.
Såvel den  

 vertikalt polariserede som den horisontalt polariserede udstråling måles, og  

 den største af de således to målte værdier er da anlæggets uønskede  

 udstråling ved den givne frekvens.
4.5.2.1 121,5 MHz og 243 MHz Den uønskede udstråling bestemmes ved feltstyrkemåling på en dertil egnet  

 måleplads.
Målemetoden er nærmere beskrevet i bilag 1.
4.5.2.2 2182 kHz Der foretages måling af den feltstyrke anlægget anbragt ved havoverfladen  

 frembringer i en kendt afstand over hav.
Herefter beregnes den uønskede  

 udstråling på basis af den således målte feltstyrke.
4.5.3 Krav Det bør tilstræbes, at uønsket udstråling holdes rimeligt lav.
 De harmoniske af signalfrekvensen skal være dæmpet mindst 20 dB.
4.6 Modulation 4.6.1 Modulationssignal ved 121,5 MHz og 243 MHz 4.6.1.1 Ved 121,5 MHz og 243 MHz skal modulationssignalet bestå af en  

 tone, der med aftagende frekvens gennemløber mindst 700 Hz inden for  

 frekvensområdet 1600 Hz til 300 Hz med en gennemløbshastighed svarende til  

 mellem 2 og 3 gennemløb pr. sekund.
 Mellem de enkelte gennemløb og/eller med intervaller svarende til nogle  

 gennemløb kan der være indskudt pauser af passende varighed.
 4.6.1.2 De under pkt. 4.6.1.1 anførte grænser for modulationsfrekvens og  

 gennemløbshastighed skal være opfyldt både ved normale afprøvingsbetingelser  

 og ved særlige afprøvningsbetingelser (pkt. 3.4.1 og 3.4.3 anvendt  

 samtidigt).
4.6.2 Modulationssignal ved 2182 kHz 4.6.2.1 Ved 2182 kHz skal modulationssignalet bestå af det  

 radiotelefoniske alarmsignal, efterfulgt af morsetegn svarende til bogstavet  

 B og/eller skibets kaldesignal.
Det radiotelefoniske alarmsignal skal bestå  

 af to toner på henholdsvis 1300 Hz (+/- 20 Hz) og 2200 Hz (+/- 35 Hz), som  

 sendes skiftevis.
Varigheden af hver tone skal være 250 ms +/- 10 ms og  

 mellemrummet mellem tonerne højst 4 ms.
 Signalet på 2182 kHz udgøres af en sekvens bestående af udsendelse af  

 modulationssignalet i 30 til 50 sekunder efterfulgt af en afbrydelse af  

 bærebølgen i 30 til 60 sekunder.
 4.6.2.2 Tids- og frekvenstolerancerne anført under pkt. 4.6.2.1 skal være  

 opfyldt både ved normale afprøvningsbetingelser og ved særlige  

 afprøvningsbetingelser (pkt. 3.4.1 og 3.4.3 anvendt samtidigt).
4.6.3 Modulationsgrad 4.6.3.1 Definition Modulationsgraden bestemmes ved (A - B)/ (A + B), hvor A og B er  

 henholdsvis største- og mindsteværdien af modulationsindhyllingskurvens  

 amplitude.
4.6.3.2 Målemetode Modulationsgraden måles over en belastningsmodstand på 50 ohm tilsluttet  

 de(t) i pkt. 1.2 omtalte udtag på anlæggets senderudgang(e). Målingerne  

 udføres både ved normale afprøvningsbetingelser og ved særlige  

 afprøvningsbetingelser (pkt. 3.4.1 og 3.4.3 anvendt samtidigt).
4.6.3.3 Krav Ved frekvenserne 121,5 MHz og 245 MHz skal modulationsgraden være mindst  

 85%.
 Ved frekvensen 2182 kHz skal modulationsgraden være mindst 70%.
4.6.4 Duty-cycle ved 121,5 MHz og 243 Mhz 4.6.4.1 Definition Ved duty-cycle forstås den samlede varighed af de udsendte signaler  

 indenfor den længste periode i signaludsendelsesrytmen, målt i forhold til  

 varigheden af denne periode.
4.6.4.2 Målemetode Duty-cycle måles over en belastningsmodstand på 50 ohm tilsluttet udtaget  

 nævnt i pkt. 1.2. Varigheden af signaludsendelse bestemmes som den  

 tidsmæssige afstand mellem 90 % værdierne af modulationsindhyllingskurvens  

 amplitude.
Målingerne foretages ved normale afprøvningsbetingelser og ved  

 særlige afprøvningsbetingelser (pkt. 3.4.1 og 3.4.3 anvendt samtidigt).
4.6.4.3 Krav Ved 121,5 MHz og 243 MHz skal duty-cycle være mindst 33%.
BILAG 1 UDFØRELSE AF FELTSTYRKEMÅLINGER FOR 121,5 MHz og 243 MHz 1. Generelle målebetingelser Målingerne foretages på målepladsen ved den vilkårlige  

 omgivelsestemperatur, der er på stedet.
Der vil dog ikke blive foretaget  

 målinger, hvis temperaturen er udenfor området +5 - +40 grader C.
2. Måleplads og måleopstilling 2.1 Måleplads Målepladsen skal være beliggende på et rimeligt plant areal.
På  

 målepladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, hvorpå måleobjektet  

 placeres.
 Målepladsen skal være så stor, at det er muligt at anbringe en måleantenne  

 i en afstand på 30 meter fra centret af jordnettet.
 Det skal sikres, at reflektioner fra uvedkommende genstande på målepladsen  

 ikke generer målingerne.
2.2 Måleantenne og målemodtager Måleantennen benyttes til at måle udstrålingen fra såvel anlægget, der  

 skal afprøves, som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 5 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
2.3 Substitutionsantennen Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet, jfr. pkt. 2.4 nedenfor.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
2.4 Målemetode Under målingen anbringes anlægget, der skal afprøves, på understøtningen  

 omtalt under pkt. 2.1 med antennen rettet lodret opad.
Anlægget, der skal afprøves, sættes i drift.
Målemodtageren afstemmes til  

 målefrekvensen, og måleantennen indstilles til vertikal polarisation.
Ved  

 variation af måleantennens højde mellem 1 og 5 meter opsøges den højde, hvor  

 størst signal opnås.
Understøtningen og anlægget erstattes derefter med den ovenfor omtalte  

 substitutionsantenne, og højden af måleantennen varieres for igen at sikre  

 maksimalt signal.
Signalniveauet på substitutionsantennens klemmer justeres  

 til der på målemodtageren opnås samme udslag som tidligere, subsidiært et  

 udslag, som står i et kendt forhold til dette.
 Den udstrålede effekt er da lig rådighedseffekten på  

 substitutionsantennens klemmer, eller rådighedseffekten korrigeret med  

 ovennævnte kendte forhold.
 (* 1) eventuelt eksklusiv antenne, hvor praktiske forhold måtte tale  

 herfor.
