 Den 18. november 1986 vedtog folketinget efter en debat om forureningen af  

 danske havområder en notiveret dagsorden, hvor folketinget bl.a. opfordrer  

 regeringen til »at sikre, at alle ulovlige udledninger fra kommunale  

 rensningsanlæg, industri og landbrug bringes til ophør inden 1. maj  

 1987«.
 Dagsordenen indebærer, at kommunerne må intensivere deres arbejde på at få  

 rensningsanlæggene til at fungere tilfredsstillende, og at  

 tilsynsmyndighederne må iværksætte en kampagne for at gøre op med ulovlige  

 udledninger.
 Miljøstyrelsen råder kommunalbestyrelser, amtsråd og hovedstadsråd til at  

 gå frem på følgende måde:
I.
Indsats vedrørende de enkelte udledninger.
1. Udledninger fra kommunale rensningsanlæg En udlovlig spildevandsudledning foreligger, enten i tilfælde hvor udledningen foregår uden den fornødne tilladelse  

 efter miljøbeskyttelseslovens § 18, jfr. miljøbeskyttelseslovens § 83, stk.  

 1, nr. 1, der fastslår strafansvar for bl.a. overtrædelse af  

 miljøbeskyttelseslovens § 17, stk. 1, eller i tilfælde hvor udledningen ikke overholder fastsatte vilkår for en  

 udledningstilladelse (eller tilslutningstilladelse) efter  

 miljøbeskyttelseslovens § 83, stk. 1, nr. 3, der fastslår strafansvar for  

 bl.a. tilsidesættelse af vilkår knyttet til en tilladelse efter  

 miljøbeskyttelseslovens § 18, eller i tilfælde hvor udledningen foregår i strid med forbud eller  

 miljøbeskyttelseslovens § 83, stk. 1, nr. 2, der fastslår strafansvar for  

 den, der undlader at efterkomme forbud eller påbud efter bl.a. § 25.
 Ulovlige forhold i forbindelse med udledninger fra komunale rensningsanlæg  

 kan skyldes enten drifts- eller kapacitetsproblemer.
 Ulovlige forhold i forbindelse med udledninger fra kommunale  

 rensningsanlæg skal være bragt til ophør ved fysisk lovliggørelse snarest og  

 senest 1. maj 1987.
 Ulovlige forhold, der skyldes kapacitetsproblemer, hvis løsning  

 forudsætter større bygge- og anlægsarbejder, skal være bragt til ophør  

 snarest og senest med udgangen af 1988.
 Det er tilsynsmyndigheden, der i det enkelte tilfælde afgør, om det  

 ulovlige forhold kan bringes til ophør senest 1. maj 1987.  

 Tilsynsmyndighedens frist kan ikke påankes.
 Der henvises til Miljøstyrelsens redegørelse af januar 1984 om  

 driftsproblemer i kommunale rensningsanlæg.
2. Virksomheder med særskilt udledning eller  

 udsprøjtning af spildevand Folketingets dagsorden indebærer, at tilsynsmyndigheden skal gennemgå  

 samtlige særskilte udledninger fra industrivirksomheder m.v. (herunder  

 dambrug), og at der skal gribes inde over for alle virksomheder, der  

 overtræder deres udledningstilladelser, således at ulovlighederne er bragt  

 til ophør snarest og senest den 1. maj 1987.
I de tilfælde, hvor der på grund af utilstrækkelig kontrol ikke er  

 mulighed for at afgøre om kravværdierne overholdes, kan tilsynsmyndigheden  

 enten vælge selv at foretage de for vurderingen fornødne målinger eller at  

 påbyde virksomheden at foretage målingerne.
Disse målinger skal som mimimum  

 omfatte BI5, totalt kvælstofindhold og totalt fosforindhold af det udledte  

 spildevand.
Målingerne skal i givet fald foretages i så god tid, at de  

 ulovlige udledninger kan bringes til ophør snarest og inden udløbet af  

 fristen 1. maj 1987.
 Hvor de ulovlige udledninger skyldes kapacitetsproblemer, hvis løsning  

 forudsætter større byge- og anlægsarbejder, kan tilsynsmyndigheden i det  

 enkelte tilfælde fastsætte en længere frist, dog ikke længere end til  

 udgangen af 1988. Tilsynsmyndighedens frist kan ikke påankes.
 Med hensyn til udsprøjtning af spildevand fra industri m.v. forholdes helt  

 som med særskilt udledning af spildevand, idet belastningen pr. ha af  

 udsprøjtningsområderne tillige skal opgøres.
3. Landbrug 3.1. Permamente og lejlighedsvise ulovlige udledninger.
Ulovlige udledninger fra landbrug kan for det første bestå i mere eller  

 mindre permanente udledninger som følge af uheldigt eller ulovligt indrettede  

 stalde, gødningsopbavaringsanlæg og ensilageoplag.
Disse udledninger kan  

 stoppes ved et effektivt tilsyn på ejendommene.
Ulovlige udledninger fra landbrug kan for det andet opstå i forbindelse  

 med udbringning af husdyrgødning og ensilage.
Tilsynet har ikke reel mulighed  

 for at hindre sådanne udledninger, men der kan gøres en indsats for at  

 motivere landmændene til at skåne vandløbene.
Lejlighedsvise ulovlige  

 udledninger skal altid give anledning til politianmeldelse fra den  

 miljømyndighed, som opdager forholdet.
3.2. Nødprocedure i landbrugstilsynet De kommuner, der har gennemgået deres landbrugsjendomme, behøver ikke  

 anvende den nødprocedure, der anbefales nedenfor.
Miljøstyrelsen går ud fra,  

 at de ved gennemgangen har taget de skridt, som er nævnt nedenfor under 3.3..  

 Det samme gælder for kommuner, som med udgangspunkt i samtlige deres vandløb  

 har fået landbrugsejendomme med udledninger til at stoppe disse.
 I det omfang, hvor kommunen ikke har været igennem alle landbrugsejendomme  

 med husdyrhold, anbefaler Miljøstyrelsen, at følgende nødprocedure anvendes:
Der afsættes straks mindst 1 medarbejder til en specialgennemgang af  

 landbrugsejendomme med husdyrhold.
Andre miljøopgaver må så udskydes, mens  

 gennemgangen foretages.
Tilsynet under nødproceduren koncentreres om  

 opbevaringen af husdyrgødning og ensilage og lignende forhold, som kan give  

 anledning til ulovlige udledninger.
Ved at begrænse opgaven på denne måde vil  

 det normalt være muligt at komme gennem 4-5 ejendomme på en arbejdsdag.
 3.3. Indgriben under nødproceduren.
Oplagring af ensilage og husdyrgødning kan give anledning til forskellige  

 former for udledninger.
Der kan være tale om, at ensilagesagt, møddingvand,  

 gylle eller ajle afledes direkte til et vandløb, herunder grøfter og dræn.  

 Denne form for udledninger er som hovedregel ulovlig, jfr.  

 miljøbeskyttelseslovens § 17, og kommunen skal, når den bliver bekendt med  

 sådanne udledninger, pålægge landmanden, at de bringes til ophør inden for en  

 meget kort tidsfrist.
Det skal i øvrigt bemærkes, at sådanne  

 lovliggørelsespåbud ikke kan påklages til højere instanser.
Dog kan  

 udledninger af møddingvand fra anlæg, der var lovlige i 1974 og som ikke  

 siden er ændrede, være lovlige, hvis de ikke forurener vandløbet.
Over for  

 sådanne skal der gives påbud som nævnt nedenfor.
Hvor et oplag af gødning eller ensilage giver anledning til uacceptabel  

 forurening af overfladevand eller grundvand, skal der udstedes et påbud,  

 hvorefter forholdet skal bringes i orden inden for en passende tidsfrist.  

 Sådanne påbud kan gives med hjemmel i husdyrgødningsbekendtgørelsens § 30, og  

 tidsfristens længde bør fastsættes ud fra, hvor stor en forurening det  

 pågældende forhold giver anledning til.
Ved udstedelsen af påbud skal  

 kommunen være opmærksom på miljøbeskyttelseslovens kap. 10 om forvarsel.
 De situationer, som skal imødegås efter foregående stykke er sådanne, hvor  

 et oplag af gødning eller ensilage giver anledning til forurening, f.eks. ved  

 at husdyrgødning opbavares i en mødding uden bund, med utilstrækkelig bund  

 eller i en mødding, hvor der ikke er etableret afløb til en  

 opsamlingsbeholder.
 Da folketingets dagsorden kræver, at alle ulovlige udledninger skal være  

 bragt til ophør inden 1. maj 1987, skal kommunen inden denne dato have  

 gennemgået alle ejendomme med husdyr og foretaget de nødvendige skridt.  

 Specielt er det vigtigt, at lovliggørelsespåbud vedrørende klart ulovlige  

 udledninger stilles på betids, at disse forhold kan være bragt til ophør  

 inden 1. maj 1987.
 I forbindelse med, at tilsynsmyndigheden stiller vilkår om at begænse  

 forurening fra oplag af gødning og ensilage, hvor der ikke er tale om direkte  

 udledning, skal det anbefales, at landmanden gøres opmærksom på de nye regler  

 i husdyrgødningsbekendtgørelsen og på tidspunktet for disses fulde  

 ikrafttræden.
 Det kan endvidere anbefales, at landmanden tilskyndes til at søge  

 konsulentbistand med henblik på at få udarbejdet et projekt til opfyldelse af  

 det udstedte påbud.
II.
Generelle bemærkninger.
Folketingets dagsorden berører ikke initiativer, der allerede er iværksat  

 med henblik på at bringe ulovlige udledninger til ophør.
Indledte  

 straffesager skal således uden ophold føres videre.
Meddelte tidsfrister  

 forlænges ikke og bør ikke forlænges.
 Dagsordenen medfører heller ingen indskrænkninger i tilsynsmyndighedens  

 ret og pligt til at anvende de virkemidler, som er angivet i  

 Miljøministeriets cirkulære af 10. maj 1985 om håndhævelse af  

 miljøbeskyttelsesloven.
Hvor overholdelse af kravværdier skal vurderes over en kontrolperiode,  

 skal tilsynsmyndigheden vurdere udledningen på grundlag af hidtidige  

 analyseresultater.
Hvis det undtagelsesvis ikke kan fastslås om udledningen  

 er lovlig eller ulovlig, foretages nødvendige yderligere analyser, og der  

 skrides ind, så snart det er klart, at der foreligger overskridelser.
 Retlig lovliggørelse af udledninger, der overskrider deres tilladelser,  

 vil ikke blive accepteret af Miljøstyrelsen.
De lovliggørelsespåbud, der udstedes af tilsynsmyndigheden, kan ikke  

 påankes.
Overskridelse af fristen i lovliggørelsespåbud medfører, at denne  

 tager videregående skridt som f.eks. politianmeldelse.
Hvor der - trods alle bestræbelser fra tilsynsmyndigheden - ikke er bragt  

 orden i forholdene omkring en udledning pr. 1. maj 1987, er  

 tilsynsmyndigheden forpligtet til at anvende de virkemidler, som er angivet i  

 ovennævnte cirkulære om håndhævelse af miljøbeskyttelsesloven.
Som hovedregel  

 betyder dette, at der indgives politianmeldelse.
 Hvor der på grund af kapacitetsproblemer accepteres en længere frist til  

 lovliggørelse end 1. maj 1987, kan tilsynsmyndigheden samtidig tilkende  

 grænser for, hvad der i mellemperioden vil medføre indskriden i form af  

 politianmeldelse eller forbud.
III.
Indberetning til Miljøstyrelsen Miljøministeren vil afrapportere resultaterne af indsatsen efter dette  

 cirkulære til folketinget.
Miljøstyrelsen pålægger derfor under henvisning  

 til § 54 i lov om miljøbeskyttelse tilsynsmyndighederne at indberette  

 resultaterne af tilsynskampagnen til Miljøstyrelsen.
 Indberetningen fra amtskommuner og hovedstadsråd skal omfatte følgende:
 1. Antal ulovlige udledninger fra rensningsanlæg, som  

 er bragt i orden pr. 1. maj 1987.
 2. Antal særskilte industriudlledninger, som er bragt  

 i orden pr. 1. maj 1987.
 3. Et skøn over den reduktion af udledningen af  

 kvælstof og fosfor, som er opnået på de under 1. og 2. nævnte anlæg.
 4. En skematisk redegørelse for hver enkelt sag, hvor  

 udledningsforholdene ikke er bragt i orden, med angivelse af: - hvad  

 tilsynsmyndigheden har foretaget sig for at få forholdene bragt i orden -  

 hvilke skridt tilsynsmyndigheden herefter har besluttet at foretage.
 Indberetningen fra kommuner skal omfatte følgende.
 1. Antal landbrug med registreret ulovlige  

 udledninger, hvor forholdene er bragt i orden pr. 1. maj 1987.
 2. En skematisk redegørelse for hver enkelt sag,  

 hvorudledningsforholdene ikke er bragt i orden med angivelse af: - hvad  

 kommunen har foretages sig for at få forholdene bragt i orden - hvilke skridt  

 kommunen herefter har besluttet at foretage.
 Indberetningerne skal foreligge i Miljøstyrelsen senest den 1. juni 1987.  

 Skema til udarbejdelse af indberetninger udsendes af Miljøstyrelsen inden 1.  

 februar 1987.
 For de tilfælde, hvor forholdene ikke er bragt i orden til 1. maj 1987,  

 skal amtskommuner og kommuner påny melde tilbage til Miljøstyrelsen inden 31.  

 december 1987.
