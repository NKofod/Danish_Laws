Vejledning om efterlønsbevis (for medlemmer, som er fyldt 60 år før 1. juli  

 1999) Indledning Denne vejledning hører til bekendtgørelse  

 nr. 593 af 22. juni 2001 om efterlønsbevis for medlemmer, som er fyldt  

 60 år før den 1. juli 1999.
 Direktoratet har i bekendtgørelse om fleksibel  

 efterløn fastsat nærmere regler om efterlønsbevis til  

 medlemmer, som fylder 60 år den 1. juli 1999 eller senere.
Til kapitel 1 Til § 1 Reglerne gælder for medlemmer, som er fyldt 60  

 år før den 1. juli 1999. Det gælder også, selv om  

 medlemmet først søger om et efterlønsbevis efter den 1.  

 juli 1999.
Til kapitel 2 Til §§ 2-4 Betingelser for at få et efterlønsbevis og  

 bevisets udstedelse Et medlem skal selv søge om at få et  

 efterlønsbevis.
Efterlønsbeviset har tidligst virkning fra det  

 tidspunkt, hvor a-kassen modtager ansøgningen (bevistidspunktet).  

 Opfylder et medlem først betingelserne for at få beviset  

 på et senere tidspunkt, er dette bevistidspunktet.
Ved udstedelsen af et efterlønsbevis skal der ikke  

 ske indplacering af medlemmet.
Alle øvrige betingelser for  

 efterløn, herunder medlemskab i en dansk a-kasse, skal være  

 opfyldt.
Det er ikke en betingelse, at medlemmet har bopæl i Danmark.  

 Medlemmet skal dog ved senere overgang til efterløn have taget  

 bopæl her i riget (Danmark, Grønland og Færøerne)  

 eller et andet EØS-land.
Har medlemmet bopæl i udlandet, i Grønland  

 eller på Færøerne, skal a-kassen sikre sig, at medlemmet  

 efter en konkret vurdering ville kunne anses for at stå til  

 rådighed for det danske arbejdsmarked, hvis medlemmet havde ophold i  

 Danmark.
Vurderingen skal ske såvel i forbindelse med udstedelse af  

 efterlønsbevis, som på tidspunktet for overgang til  

 efterløn, og skal ske i forhold til det enkelte medlems aktuelle  

 situation.
 Er der f.eks. tale om et medlem, som er i arbejde i  

 udlandet, eller som er rejst til udlandet, fordi medlemmets  

 ægtefælle eller samlever har overtaget arbejde i det  

 pågældende land, vil der som udgangspunkt ikke være tvivl  

 om medlemmets rådighed, medmindre medlemmets oplysninger eller sagens  

 omstændigheder i øvrigt måtte skabe en sådan tvivl.  

 Det samme gælder grænsegængere mv., som har bopæl  

 f.eks. i et andet EØS-land og arbejde i Danmark.
Modsat kan der være tvivl om rådigheden i  

 tilfælde, hvor et medlem er rejst ud, og hvor udrejsen ikke er  

 begrundet i medlemmets eller ægtefællens eller samleverens  

 arbejdsmæssige forhold.
I disse tilfælde bør der laves en  

 nærmere undersøgelse af årsagen til medlemmets udrejse.
I  

 vurderingen kan f.eks. indgå, om medlemmet må anses for varigt at  

 have trukket sig tilbage fra arbejdsmarkedet, eller om medlemmet midlertidigt  

 holder fri for egen regning, og med hensigt om igen at stille sig til  

 rådighed for arbejdsmarkedet.
Er medlemmet i ledighedsperioder tilmeldt  

 den offentlige arbejdsanvisning i bopælslandet, kan dette  

 tillægges vægt i forbindelse med rådighedsvurderingen.
 Rådighedsvurderingen skal ske på grundlag af  

 reglerne i bekendtgørelse om rådighed.
Det kan i nogle tilfælde være vanskeligt eller  

 umuligt at indhente oplysninger fra arbejdsgivere, offentlige myndigheder mv.  

 i udlandet, som kan understøtte medlemmets oplysninger om  

 rådigheden.
Der vil derfor kunne stilles særlige krav til, at  

 medlemmet selv bidrager med den fornødne dokumentation for, at  

 betingelserne for rådighed er opfyldt.
Herunder kan det kræves,  

 at medlemmet f.eks. sørger for autoriseret oversættelse af  

 dokumenter, som kan have betydning for vurderingen af rådighed.  

 Vurderer a-kassen på grundlag af f.eks. viden om tidligere  

 sygeforløb, varigheden af medlemmets ophold i udlandet eller  

 årsagen til ophold i udlandet, at der er behov for en personlig samtale  

 med medlemmet, kan a-kassen stille krav om, at medlemmet tager del i en  

 sådan samtale i a-kassen.
 For at få udstedt et bevis skal medlemmet  

 dokumentere over for a-kassen, at betingelserne for ret til efterløn  

 er opfyldt.
A-kassen skal sikre sig, at medlemmet på  

 bevistidspunktet i øvrigt opfylder alle betingelserne for at få  

 et efterlønsbevis.
Der skal blandt andet være dokumentation for  

 forsikringskategori, medlemsanciennitet, betaling af kontingent samt  

 dokumentation for, at medlemmet opfylder kravet til beskæftigelse efter  

 lovens § 53 eller har ret til dagpenge efter lovens § 55.
 Et medlem, der ønsker at regne  

 beskæftigelses- eller forsikringsperioder fra udlandet, Grønland  

 eller Færøerne med til at opfylde betingelserne for  

 efterløn med arbejde fra udlandet, skal opfylde de særlige  

 regler om ret til efterløn for medlemmer, der har haft forsikrings-  

 eller beskæftigelsesperioder i udlandet, i Grønland eller  

 på Færøerne.
A-kassen skal videre sikre sig, at medlemmet efter en  

 konkret vurdering på bevistidspunktet kan anses for at stå til  

 rådighed for arbejdsmarkedet.
Hvis medlemmets manglende rådighed  

 skyldes, at medlemmet f.eks. holder fri for egen regning eller holder ferie,  

 vil det dog ikke udelukke, at beviset kan udstedes med bevistidspunkt fra den  

 pågældende dag.
Efterlønsbeviset skal være i overensstemmelse  

 med Bilag 1 eller 2 til bekendtgørelsen.
A-kassen kan i  

 efterlønsbeviset bruge tiltaleformen De eller du.
A-kassen træffer som 1. instans afgørelse om  

 retten til et efterlønsbevis.
A-kassens behandling af sagen om  

 udstedelse af efterlønsbeviset sker på grundlag af medlemmets  

 egne og a-kassens oplysninger.
En afgørelse om afslag på  

 udstedelse af et bevis kan påklages til Arbejdsdirektoratet og videre  

 til Arbejdsmarkedets Ankenævn.
Hvilke rettigheder giver beviset Beviset sikrer det enkelte medlem retten til at gå  

 på efterløn på et senere tidspunkt, selv om medlemmet  

 på grund af sygdom eller frihedsberøvelse ikke længere  

 opfylder betingelsen om at stå til rådighed for arbejdsmarkedet.  

 Beviset giver også adgang til senere at få efterløn med  

 mindst det tidligere beregningsgrundlag eller satsen på  

 bevistidspunktet.
Hvis et medlem fra bevistidspunktet - dog tidligst fra den  

 1. juli 1999 - arbejder i mindst 2 år, og dokumenterer, at  

 pågældende i denne periode har lønarbejde eller  

 selvstændig virksomhed som kombinationsforsikret i mindst 3.120  

 arbejdstimer, deltidsforsikrede mindst 2.496 timer, eller driver  

 selvstændig virksomhed i væsentligt omfang, får  

 pågældende mulighed for ved fortsat arbejde at optjene en  

 skattefri præmie, som kan udbetales ved det fyldte 67. år.
De  

 nærmere regler er fastsat i bekendtgørelse om overgang til,  

 udtræden af og genindtræden i efterlønsordningen samt  

 optjening af præmie.
En efterlønsmodtager, som er fyldt 60 år  

 før den 1. juli 1999, har dog også mulighed for i  

 efterlønsperioden - uden et efterlønsbevis - at opfylde  

 2-års-reglen til optjening af den skattefri præmie.
Det  

 forudsætter, at medlemmet i efterlønsperioden har valgt at  

 arbejde efter reglerne i bekendtgørelse om fleksibel  

 efterløn.
Særlige forhold, som ikke hindrer udstedelsen af  

 efterlønsbevis Et medlem, der på bevistidspunktet er i  

 beskæftigelse som lønmodtager eller udøver  

 selvstændig virksomhed som hovedbeskæftigelse, er ikke udelukket  

 fra at få et efterlønsbevis, selv om medlemmet som følge  

 heraf ikke kan anses for at have ret til dagpenge.
 Et medlem, der udøver bibeskæftigelse ved  

 selvstændig virksomhed, er, uanset om pågældende efter de  

 gældende regler ikke kan modtage dagpenge under ledighed, ikke  

 udelukket fra at få et efterlønsbevis.
Et medlem, der modtager social pension, eller hvor der for  

 medlemmet er rejst sag om social pension, og som vil have ret til dagpenge  

 under ledighed, vil også kunne opnå beviset.
Ved overgangen til  

 efterløn skal medlemmet dog have ret til efterløn i forhold til  

 reglerne om efterløn og social pension.
Beregningsgrundlaget Efterlønsbeviset sikrer, at medlemmet ved senere  

 overgang til efterløn kan få en sats på baggrund af det  

 beregningsgrundlag, som medlemmet havde på bevistidspunktet.
Beviset  

 sikrer, at medlemmet ikke får en ringere sats, hvis medlemmet i den  

 mellemliggende periode får en nedgang i løn.
Ved den senere overgang til efterløn er  

 udgangspunktet, at der skal ske beregning af medlemmets efterløn  

 på tidspunktet for overgangen.
Har medlemmet allerede et  

 efterlønsbevis med ret til dagpengenes maksimum, er en ny beregning  

 dog ikke nødvendig.
 Opgørelsen af grundlaget for beregning og  

 fastsættelsen af en dagpengesats for medlemmet sker på baggrund  

 af de gældende regler for beregning af dagpenge for lønmodtagere  

 og selvstændige erhvervsdrivende, jf. lovens § 51, stk. 1, 2  

 eller 4.
 Hvis opgørelsen sker efter lovens § 51,  

 stk. 1, anvendes Bilag 1. Hvis et medlem har ret til at modtage dagpenge  

 med mindstesatsen for lønmodtagere eller selvstændige eller som  

 dimittend, anvendes Bilag 2. Det gælder også medlemmer, der  

 får udstedt et efterlønsbevis efter at have modtaget  

 overgangsydelse.
 Ved opgørelsen af beregningsgrundlaget skal  

 a-kassen opgøre medlemmets hidtidige, daglige arbejdsfortjeneste  

 på bevistidspunktet og skrive dette beløb i  

 efterlønsbeviset.
For et medlem, der tidligere har fået opgjort et  

 beregningsgrundlag, skal betingelserne for at få foretaget en ny  

 beregning være opfyldt på bevistidspunktet.
For et medlem, der  

 ikke opfylder betingelserne for at få foretaget en ny beregning af  

 dagpenge, skal a-kassen bruge det senest forudgående beregningsgrundlag  

 med tillæg af alle senere satsreguleringer.
Hvis et medlem opfylder betingelserne, kan  

 pågældende, i stedet for et egentligt beregningsgrundlag,  

 vælge den særlige mindstesats for lønmodtagere eller  

 selvstændige efter lovens § 51, stk. 4. A-kassen skal i  

 så fald i efterlønsbeviset (Bilag 2) oplyse størrelsen af  

 den aktuelle mindstesats på bevistidspunktet.
Det samme gør sig  

 gældende for et medlem, der har ret til dagpenge for nyuddannede efter  

 lovens § 51, stk. 2.
Et medlem, der på bevistidspunktet kun vil have ret  

 til at få udbetalt efterløn efter satsen for deltidsforsikrede,  

 jf. lovens § 75 e, skal have oplyst denne, lavere sats i beviset.
Det  

 gælder, uanset om medlemmet forventer ved sin senere overgang til  

 efterløn at kunne opfylde betingelserne for at få  

 efterløn med satsen for fuldtidsforsikrede.
Et fuldtidsforsikret medlem, der på bevistidspunktet  

 alene vil have ret til at få udbetalt efterløn efter satsen for  

 deltidsforsikrede, skal have oplyst denne sats i beviset.
Medlemmets  

 beregningsgrundlag som fuldtidsforsikret skal dog fortsat skrives i  

 beviset.
 Et medlem, der på bevistidspunktet har ret til  

 efterløn med en sats som fuldtidsforsikret, skal også ved  

 overgangen til efterløn kunne opfylde betingelserne for at få  

 efterløn som fuldtidsforsikret for at få denne sats.
A-kassen skal bruge den gældende sats på Trin  

 1 eller Trin 2, som medlemmet ville have ret til ved overgang til  

 efterløn på bevistidspunktet.
I beviset skal a-kassen som  

 vejledende oplysning skrive efterlønsbeløbet på  

 årsbasis.
Beløbet på årsbasis svarer til:
Dagpengesatsen x 5 dage x 52 uger Der er alene tale om et beløb på  

 årsbasis, og det er ikke et udtryk for, at medlemmet altid har ret til  

 at modtage det fulde årlige beløb ved overgangen til  

 efterløn.
Medlemmet kan f.eks. have skiftet forsikringsstatus fra  

 deltid til fuldtidsforsikret eller har først på det tidspunkt,  

 hvor overgangen til efterløn finder sted, fået ret til satsen  

 for fuldtidsforsikrede, jf. lovens § 75 d.
Det forhold, at medlemmet på bevistidspunktet har  

 fået opgjort et beregningsgrundlag, har ingen indflydelse på, om  

 medlemmet senere ved den faktiske overgang har ret til at få foretaget  

 en beregning.
Der henvises til de gældende regler for beregning af  

 arbejdsfortjenesten for lønmodtagere og selvstændige  

 erhvervsdrivende og for kombinationsforsikrede.
Særligt vedrørende selvstændige  

 erhvervsdrivendes beregningsgrundlag Det kan for en selvstændig erhvervsdrivende betyde  

 store udgifter til attestation fra en revisor, at der skal opgøres en  

 sats, som medlemmet måske aldrig vil få brug for.
I sådanne  

 tilfælde kan a-kassen undlade at påføre  

 efterlønsbeviset beregningsgrundlaget eller satsen.
Det forudsættes, at medlemmet, inden beviset  

 udstedes, skriftligt over for a-kassen har tilkendegivet, at medlemmet giver  

 afkald på sin ret.
Medlemmet skal samtidig skriftligt erklære, at  

 medlemmet er klar over konsekvenserne heraf.
Det vil sige, at det vil  

 være beregningsgrundlaget på tidspunktet for overgang, der kommer  

 til at gælde, og at dette kan være lavere end  

 beregningsgrundlaget på bevistidspunktet.
 Det skal også klart fremgå, at et afkald  

 på at få en mulig mindstesats for selvstændige på  

 efterlønsbeviset kan få den konsekvens, at betingelserne for at  

 få efterløn med mindstesatsen på tidspunktet for overgang  

 ikke længere er opfyldt, og at et individuelt beregningsgrundlag kan  

 give en lavere sats end på tidspunktet for beregning.
 A-kassen skal opbevare medlemmets erklæring indtil  

 udgangen af den måned, hvor medlemmet fylder 70 år.
Til kapitel 3 Ikrafttrædelse mv.
 Denne vejledning træder i kraft den 1. juli 2001 og  

 afløser vejledning nr. 104 af 23. juni 2000 om  

 efterlønsbevis.
