Autoriseret  

 rådgiver på baggrund af påbud om etablering af rumventilation Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at Xx,  

 som er et datterselskab i Yy koncernen, skal bruge en autoriseret rådgiver  

 til  

 løsning af påbudet om rumventilation i en værkstedshal, hvor der forekommer  

 forureninger, som punktudsugninger ikke effektivt kan fjerne.
 Arbejdsmiljøklagenævnet er endvidere enig i, at Xx skal følge  

 kravene i §§ 21-27 i bekendtgørelsen om brug af autoriserede  

 arbejdsmiljørådgivere til løsning af bestemte arbejdsmiljøproblemer.
 Begrundelsen er, at det er et alvorligt og komplekst  

 arbejdsmiljøproblem, der indebærer risiko for sikkerhed og sundhed, at der  

 ikke  

 er etableret en effektiv mekanisk udsugning, at der er mange spredte  

 forureningskilder i værkstedshallen, og at forureningen ikke fjernes  

 effektivt.
Ved denne vurdering har Arbejdsmiljøklagenævnet lagt vægt på,  

 at der var udstødningsgas i lokalet, og at procesudsugningen til fjernelse af  

 udstødningsgas ikke blev benyttet.
Der blev konstateret lugt af olie- og  

 maleprodukter flere steder i værkstedet, og der foregik slibning og svejsning  

 uden punktudsugning.
Endelig var der ikke etableret mekanisk rumventilation  

 med  

 tilførsel af frisk erstatningsluft, og luftfornyelse gennem åbning af portene  

 er uegnet, idet det medfører træk- og kuldegener for de ansatte.
Der er alene mulighed for at undlade at anvende autoriseret  

 rådgiver, hvis Xx indenfor det sidste år har løst et identisk  

 arbejdsmiljøproblem, og løsningen kan overføres.
Det fremgår ikke af sagen,  

 at Xx  

 inden for det seneste år har løst et identisk arbejdsmiljøproblem i samme  

 produktionsenhed.
 Arbejdsmiljøklagenævnet finder anledning til at kritisere, at  

 vejledningen om anvendelse af autoriseret rådgiver er givet som et påbud om  

 at  

 følge kravene i §§ 20-27 i bekendtgørelsen om brug af autoriserede  

 arbejdsmiljørådgivere til løsning af bestemte arbejdsmiljøproblemer.  

 Henvisningen til § 20 er forkert, idet § 20 omhandler psykisk  

 arbejdsmiljø.
 Arbejdstilsynet skal senest den 27. december 2005 have modtaget  

 meddelelse om indgåelse af en aftale om rådgivning.
 Arbejdsmiljøklagenævnet henviser til § 77 a i  

 bekendtgørelse nr. 784 af 11. oktober 1999 af lov om arbejdsmiljø med de  

 ændringer, som følger af lov nr. 425 af 9. juni 2004 og til § 2,  

 § 10  

 og §§ 21-27 i bekendtgørelse nr. 554 af 17. juni 2004 om brug af  

 autoriserede arbejdsmiljørådgivere til løsning af bestemte  

 arbejdsmiljøproblemer (Problempåbud).
 Arbejdsmiljøklagenævnet fastholder således Arbejdstilsynets  

 afgørelse af 8. marts 2005.
 ./. Der er vedlagt en kopi af afgørelsen til repræsentanten  

 for  

 de ansatte.
På klagenævnets vegne Sign.
1. Sagsforløb Arbejdstilsynet fremstiller sagen på følgende måde:
Det blev ved besøget oplyst, at der ikke var etableret  

 mekanisk rumventilation med indblæsning af frisk erstatningsluft i  

 værkstedet.  

 Der var to slangeruller for procesudsugning - til fjernelse af udstødningsgas  

 -  

 placeret i loftet.
Det blev oplyst, at disse ikke blev benyttet, da der  

 sjældent var tankbiler i værkstedet.
Herudover var der etableret  

 punktudsugning  

 fra bunden af revisionsgraven.
Under besøget stod en tankbil i tomgang i ca. 5 minutter - den  

 ene port var åben - foran tankbilen.
Det blev oplyst, at det kun var  

 kortvarigt, da chaufføren var et lille ærinde - og at det ikke var normalt,  

 at  

 tankbilerne stod i tomgang i værkstedet.
Det blev hertil oplyst, at flere  

 tankbiler samme dag skulle ind og have tømt olie af, da det var frosset på  

 grund af frostvejr fra om natten.
Det blev oplyst, at værkstedet primært havde til opgave at yde  

 service på trailerne.
Det blev ikke oplyst til Arbejdstilsynet, hvordan disse  

 trailere kom ind og ud af værkstedet.
 Der var en mekaniker i gang med at foretage reparation/service  

 på en trailer, da Arbejdstilsynet var på besøg.
Værkstedet er ca. 660 kvadratmeter (22x30 meter) med en  

 loftshøjde på 10-15 meter (øjemål). Der er to porte i værkstedet - en i hver  

 side.
Der er 2 ansatte på værkstedet til at varetage arbejdet - der  

 serviceres  

 i alt 63 chauffører.
Herudover er der en vaskemand, der har til  

 opgave af  

 vaske tankene.
Der kunne under besøget konstateres en lugt af olie- og  

 maleprodukter flere forskellige steder i værkstedet.
Se vedsendte påbud om  

 håndtering af stoffer og materialer.
Det er pr. telefon efterfølgende oplyst, at der pr. uge  

 serviceres i gennemsnit 10-15 trailere.
Arbejdet består bl.a. i at efterse  

 bremsere,  

 skifte dæk, olie mv.
 Hvis der skal skiftes olie på bilerne - er det oplyst - vil det  

 foregå over renovationsgraven.
 Der foregik andre arbejdsfunktioner i arbejdslokalet, såsom  

 slibning fra forskellige slibeværktøjer og svejsning - der var ikke etableret  

 punktudsugning ved nogle af disse arbejdsstationer.
Der var etableret procesudsug ved et oliebad, hvor der blev  

 afrenset oliefilter.
Der var ikke monteret kontrolanordning ved denne  

 udsugning. 2. Arbejdstilsynets  

 afgørelse Arbejdstilsynet traf den 8. marts 2005 følgende afgørelse:
1. påbud Arbejdstilsynet påbyder, at der i et arbejdslokale, hvor der  

 forekommer forureninger, som punktudsugninger ikke effektivt kan fjerne, skal  

 etableres rumventilation som supplement til punktudsugningen.
 Til løsning af dette problem skal der benyttes en autoriseret  

 arbejdsmiljørådgiver, når der er:
Luftforurening fra en arbejdsproces på faste arbejdssteder,  

 hvor 1.  

 	  

 der ikke er  

 etableret en effektiv mekanisk udsugning, 2.  

 	  

 procesudsuget luft  

 recirkuleres, således at den udsugede luft fra den forurenende proces føres  

 tilbage til arbejdsrummet eller andre lokaler, eller 3.  

 	  

 der er mange spredte  

 forureningskilder på arbejdspladsen, og forureningen ikke fjernes effektiv.
Punkt 1 og 2 er tilfældet for værkstedet. 2. påbud 1.  

 	  

 Det påbydes  

 arbejdsgiveren at bruge en autoriseret rådgiver til løsning af  

 arbejdsmiljøproblemet.
2.  

 	  

 Det påbydes  

 endvidere arbejdsgiveren at følge kravene i § 20 - 27 i kapitel 3 i  

 bekendtgørelse om brug af autoriserede arbejdsmiljørådgivere til løsning af  

 bestemte arbejdsmiljøproblemer. 3. Klagen til  

 Arbejdsmiljøklagenævnet Yy har i klagen af 26. april 2005 anført følgende:
 Xx, som er et datterselskab i Yy koncernen, har efter  

 Arbejdstilsynets tilpassede tilsyn d. 24. januar 2005 på virksomhedens  

 lokalitet Zz modtaget en række påbud nævnt i afgørelsen modtaget fra  

 Arbejdstilsynet dateret den 30. marts.
Xx agter at efterkomme alle påbud senest på de tidspunkter, som  

 er angivet i de enkelte påbud frister for efterkommelse.
Alle  

 arbejdsmiljøproblemer vil blive løst i samarbejde mellem ledelse og  

 medarbejdere.
 Arbejdsmiljøproblem nr.   er opdelt i to påbud om henholdsvis  

 etablering at manglende rumventilering i værkstedshal og brug af autoriseret  

 arbejdsmiljørådgiver til løsning at dette arbejdsmiljøproblem.
Xx betragter ikke arbejdsmiljøproblemet som værende af en så  

 alvorlig og kompleks karakter, at der behøves ekstern rådgivning eller  

 vejledning for at løse dette.
Xx er af den overbevisning, at  

 arbejdsmiljøproblemet  

 kan løses i samarbejde mellem ledelse og sikkerhedsgrupperne i virksomheden  

 med  

 hjælp fra flere vejledninger om emnet, bl.a.
Arbejdstilsynets  

 arbejdsmiljøvejviser  

 nr. 8 og vejledningen: Luftforurening og ventilation i  

 autobranchen fra  

 Industriens BAR.
Desuden drøftes etableringen af rumventileringen i  

 værkstedshallen med leverandøren af ventilationssystemet.  

  

 Xx ønsker derfor at påklage dette andet påbud i arbejdsmiljøproblem nr.  ,  

 omhandlende brug at ekstern rådgiver til at etablere manglende rumventilering  

 i  

 værkstedshal. 4. Arbejdstilsynets  

 udtalelse Arbejdstilsynet har den 6. juni 2005 udtalt følgende:
Xx påklager i brev af 26. april 2005 alene påbudet om brug af  

 autoriseret rådgiver til løsning af arbejdsmiljøproblemet.
Der klages ikke  

 over  

 påbudet om etablering af rumventilation i værkstedshallen.
 Ifølge Arbejdstilsynets bekendtgørelse nr. 554 af 17. juni 2004  

 om brug af autoriserede arbejdsmiljørådgivere til løsning af bestemte  

 arbejdsmiljørådgivere (Problempåbud) fremgår det af § 2, at såfremt  

 Arbejdstilsynet ved afgivelse af påbud eller væsentligt problem konstaterer  

 alvorlige og komplekse arbejdsmiljøproblemer, der indebærer risiko for  

 sikkerhed  

 og sundhed, som angivet i § 3-20, kan efterkommelse heraf alene ske ved  

 brug af autoriseret arbejdsmiljørådgiver.
 For at sikre enkelthed, gennemsigtighed og ensartethed er det  

 fastlagt i reglerne, hvornår et arbejdsmiljøproblem er så alvorligt og  

 kompliceret  

 at løse, at Arbejdstilsynets påbud om at løse problemet også medfører pligt  

 til  

 at bruge autoriseret rådgivning.
Ifølge samme bekendtgørelses § 10 skal der bruges  

 autoriseret arbejdsmiljørådgiver når, der er luftforurening fra en  

 arbejdsproces på faste arbejdssteder, hvor 1)  

 	  

 der ikke er etableret  

 en effektiv mekanisk udsugning eller 2)  

 	  

 procesudsuget luft  

 recirkuleres, således at den udsugede luft fra den forurenende proces føres  

 tilbage til arbejdsrummet eller andre lokaler eller 3)  

 	  

 der er mange spredte  

 forureningskilder på arbejdspladsen, og forureningen ikke fjernes effektivt.
 Der er i denne sag tale om både § 10 nr. 1 og nr.3.
 Ifølge At-vejledning F.l .4. Problempåbud, skal den udviklede  

 luftforurening være sundhedsskadelig, for at der gives problempåbud udover  

 almindelig påbud.
 Arbejdstilsynet vurderer, at der fra de forskellige  

 arbejdsprocesser sker en spredt forurening af luften i værkstedet.  

 Arbejdstilsynet vurderer derfor, at de ansatte udsættes for en  

 sundhedsskadelig  

 påvirkning opstået fra de forskellige arbejdsprocesser, såsom afdunstning af  

 varme motorer, benzindampe, svejserøg, slibestøv samt ved ind- og udkørsel.
 Det vurderes ikke, at den sundhedsskadelige forurening i luften  

 i tilstrækkelig grad fjernes ved de opsatte punktudsugninger.
 I hjemmelsafsnittet for rådgiverpåbudet er der fejlagtigt  

 anført § 9 i bekendtgørelse om brug af autoriseret arbejdsmiljørådgiver  

 til løsning af bestemte arbejdsmiljøproblemer (problempåbud), det skal  

 rettelig  

 være § 10, som også er anført i hjemlen for påbudet vedrørende  

 rumventilation.
På baggrund af ovennævnte fastholder Arbejdstilsynet således  

 sin afgørelse af 30. marts 2005 om, at der ved løsning af påbud om etablering  

 at rumventilation i værkstedshal skal anvendes autoriseret rådgiver. 5. Nyt efter klagen Intet modtaget.
6. Regler Bekendtgørelse nr. 784  

 af 11. oktober 1999 af lov om arbejdsmiljø med de ændringer, som følger af  

 lov  

 nr. 425 af 9. juni 2004 § 77 a.  

  

 Beskæftigelsesministeren fastsætter regler om, at Arbejdstilsynet kan påbyde  

 arbejdsgiveren at indhente bistand fra en autoriseret arbejdsmiljørådgiver,  

 herunder i en nærmere bestemt periode, samt om rådgivningspåbuddets indhold,  

 omfang og varighed og de nærmere vilkår herfor, herunder om arbejdsgivers  

 pligter Bekendtgørelse nr. 554 af 17. juni 2004 om brug af autoriserede  

 arbejdsmiljørådgivere til løsning af bestemte arbejdsmiljøproblemer  

 (Problempåbud) Kapitel 2 Problempåbud § 2.  

  

 Konstaterer Arbejdstilsynet ved  

 afgivelse af påbud eller rapport om væsentligt problem alvorlige og komplekse  

 arbejdsmiljøproblemer,  

 der indebærer risiko for sikkerhed og sundhed, som angivet i §§ 3-20,  

 kan  

 efterkommelse heraf alene ske ved brug af autoriseret arbejdsmiljørådgiver.
 Stk. 2.  

  

 Der afgives ikke påbud efter  

 stk.1, hvis arbejdsgiveren inden for det seneste år har løst et identisk  

 arbejdsmiljøproblem i samme produktionsenhed, og løsningen umiddelbart kan  

 overføres.
§ 10.  

  

 Luftforurening fra en  

 arbejdsproces på faste arbejdssteder, hvor 1)  

 	  

 der ikke er etableret  

 en effektiv mekanisk udsugning, 2)  

 	  

 procesudsuget luft  

 recirkuleres, således at den udsugede luft fra den forurenende proces føres  

 tilbage til arbejdsrummet eller andre lokaler, eller 3)  

 	  

 der er mange spredte  

 forureningskilder på arbejdspladsen, og forureningen ikke fjernes effektivt.
Kapitel 3 Arbejdsgiverens pligter § 21.  

  

 Arbejdsgiveren har pligt til at  

 bruge en autoriseret arbejdsmiljørådgiver til at bistå med rådgivning til  

 løsning af de arbejdsmiljøproblemer, der følger af kapitel 2.
 Stk. 2.  

  

 Arbejdsgiveren skal benytte en  

 arbejdsmiljørådgiver, der er autoriseret, jf. bekendtgørelsen om autorisation  

 af arbejdsmiljørådgivere til at bistå virksomheder med efterkommelse af påbud  

 om brug af rådgivning, til at bistå med rådgivning til løsning af netop det  

 arbejdsmiljøproblem, der danner grundlag for rådgivningspåbudet.
 Stk. 3.  

  

 Påbud om brug af en autoriseret  

 arbejdsmiljørådgiver kan ikke efterkommes ved at benytte en autoriseret  

 rådgiver, der hører ind under den juridiske enhed, som har modtaget et påbud  

 om  

 autoriseret rådgivning.
 § 22.  

  

 Arbejdsgiveren skal sørge for, at  

 sikkerhedsorganisationen inddrages og deltager i rådgivningsprocessen  

 vedrørende løsningen af det bestemte arbejdsmiljøproblem.
 Stk. 2.  

  

 I virksomheder, hvor der ikke  

 skal oprettes sikkerhedsorganisation, skal de ansatte på tilsvarende måde  

 inddrages  

 i løsningen af det bestemte arbejdsmiljøproblem.
 § 23.  

  

 Arbejdsgiveren skal indgå en  

 skriftlig aftale med en autoriseret arbejdsmiljørådgiver om rådgivning til  

 løsning af det arbejdsmiljøproblem, der følger af kap. 2.
 Stk. 2.  

  

 Aftalen skal forefindes i  

 virksomheden og være til rådighed for virksomhedsledere, arbejdsledere,  

 øvrige  

 ansatte og Arbejdstilsynet.
 § 24.  

  

 Aftalen, jf. § 23, skal  

 opfylde minimumskravene i bilag 1.
 § 25.  

  

 Arbejdsgiveren skal give en  

 tilbagemelding til Arbejdstilsynet om indgåelse af en aftale om rådgivning,  

 senest 6 uger efter at arbejdsgiveren har modtaget påbud fra Arbejdstilsynet  

 om  

 brug af rådgivning til løsning af arbejdsmiljøproblemet.
 Stk. 2.  

  

 Tilbagemeldingen skal påtegnes  

 af sikkerhedsorganisationen eller, i virksomheder der ikke har pligt til at  

 etablere sikkerhedsorganisation, af en repræsentant for de ansatte.
 Stk. 3.  

  

 Arbejdsgiveren skal sørge for,  

 at tilbagemeldingen påtegnes af den autoriserede arbejdsmiljørådgiver, som  

 herved bekræfter, at der er indgået en aftale i henhold til bilag 1.
 § 26.  

  

 Arbejdsgiveren skal indhente en  

 redegørelse fra arbejdsmiljørådgiveren, når arbejdsmiljøproblemet er løst.  

 Redegørelsen skal indeholde oplysninger om:
1)  

 	  

 hvordan påbudet er  

 efterkommet, og 2)  

 	  

 hvordan  

 sikkerhedsorganisationen eller de ansatte har været inddraget.
 Stk. 2.  

  

 Arbejdsgiveren har pligt til at  

 videregive redegørelsen til sikkerhedsorganisationen eller, i virksomheder  

 der  

 ikke har pligt til at etablere sikkerhedsorganisation, til en repræsentant  

 for  

 de ansatte.
 Stk. 3.  

  

 Redegørelsen skal forefindes i  

 virksomheden og være til rådighed for virksomhedsledere, arbejdsledere,  

 øvrige  

 ansatte og Arbejdstilsynet.
 § 27.  

  

 Arbejdsgiveren skal give en  

 tilbagemelding til Arbejdstilsynet om, hvordan påbudet er efterkommet.
 Stk. 2.  

  

 Tilbagemeldingen skal påtegnes  

 af sikkerhedsorganisationen eller, i virksomheder der ikke har pligt til at  

 etablere sikkerhedsorganisation, af en repræsentant for de ansatte.
 Stk. 3.  

  

 Arbejdsgiveren skal sørge for,  

 at tilbagemeldingen påtegnes af den autoriserede arbejdsmiljørådgiver, der  

 herved bekræfter, at arbejdsgiveren har efterkommet problempåbudet.
