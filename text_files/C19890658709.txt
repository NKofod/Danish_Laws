 1. Det meddeles herved, at Finansministeriet og  

 Specialarbejderforbundet i Danmark den 24. august 1989 har indgået  

 medfølgende overenskomst, som afløser overenskomst af 27. november 1987 for  

 gartnere og gartneriarbejdere, der er beskæftiget ved en række  

 statsinstitutioner samt ved de under folkekirken hørende bykirkegårde, der  

 administreres af menighedsrådene.
 Ændringer i forhold til den hidtidige overenskomst er markeret med streger  

 i margenen.
 Opmærksomheden skal i særlig grad henledes på, at overenskomsten er  

 ændret, således at gartnere og garneriarbejder nu aflønnes og følger de i  

 overenskomstens § 2 angivne skalatrin, der er gældende for statens  

 tjenestemænd i henhold til aftale af 22. juni 1989 om justering af lønninger  

 mv. fra 1. april 1989.
Overgangen til det nye lønsystem har medført en række redaktionelle og  

 konsekvensmæssige ændringer i forhold til den tidligere overenskomst.
Foruden  

 angivelse af ændringer med markering i margenen er der i bilag 3 en mere  

 udførlig beskrivelse af overgangsordningerne, herunder bestemmelser om  

 lønindplacering.
 Bemærkninger til de enkelte paragraffer.
ïTil á 2, stk. 1. L¿n.ìé 2. De til enhver tid gældende lønninger kan aflæses i  

 Finansministeriets lønoversigter.
 Til § 2, stk. 3.
 3. Overgang fra aflønning som ufaglært til aflønning  

 som faglært forudsætter, at der indgås aftale herom mellem den enkelte  

 institution og tillidsrepræsentanten.
 Til § 3. Pension.
 4. Aftalen mellem Finansministeriet og Statsansattes  

 Kartel, Overenskomstsektionen, om pensionsordning vil blive optrykt i et  

 særskilt cirkulære.
 Til § 6. Tillæg for snerydning/glatførebekæmpelse.
 5. Af hensyn til institutionernes planlægning  

 forudsættes, at tildeling af tillæg fastlægges senest pr. 1. oktober hvert  

 år.
 § 7,  stk. 4. Arbejdstid.
 6. I forbindelse med indførelsen af adgang til  

 ansættelse på deltid er det mellem parterne aftalt, at de gartnere og  

 gartneriarbejdere, der ved overenskomstens indgåelse er deltidsansatte, kan  

 forblive på deltid.
 Til § 10. Ferie.
 7. De ændrede regler om særlig feriegodtgørelse har  

 virkning fra ferieåret 1990/91 (optjeningsåret 1989). For ferieåret 1989/90  

 er reglerne i den oprindelige overenskomst om særlig feriegodtgørelse fortsat  

 gældende.
 Til § 12. Graviditet, barsel og adoption.
 8. Aftalen mellem Finansministeriet og  

 Centralorganisationernes Fællesudvalg om fravær fra tjenesten i forbindelse  

 med graviditet, barsel og adoption vil blive optrykt i et særskilt cirkulære.
 Til § 13. Barns 1. sygedag.
 9. Opmærksomheden henledes på, at registreringen af  

 fravær i henhold til § 13, stk. 2, ikke medregnes i medarbejdernes  

 almindelige sygefravær.
 Til § 16. Antagelse og afskedigelse.
10. I forbindelse med afskedigelse følges reglerne i  

 hovedaftalen mellem Finansministeriet og Statsansattes Kartel,  

 Overenskomstsektionen.
Afskedigelsesreglerne med tilhørende bemærkninger  

 findes i aftalens § 8, jf. i øvrigt aftalens bilag 2.
 Aftalen er optrykt i Finansministeriets cirkulære af 20. juni 1988 (LP.nr.  

 066/88).
 Til § 18. Arbejdstøj.
 11. Det skal understreges, at arbejdstøj ikke kan  

 konverteres til penge - bortset fra de ved fratræden gældende regler, jf.  

 punkt 2 i regulativet, bilag 1.
 Til §§ 24 og 25. Tillæg.
 12. Efter anmodning fra Specialarbejderforbundet i  

 Danmark skal man henlede opmærksomheden på Arbejdstilsynets publikation nr.  

 69/77 om Personlige beskyttelsesmidler - IV Åndedrætsværn.
 Til § 25, stk. 5.
 13. I henhold til Kirkeministeriets skrivelse af 2.  

 juni 1978 ydes tillægget også for arbejdet med tilkastning af grave samt  

 dækning af graves sider med gran, løv eller lignende.
 Tillægget ydes tillige ved gravning af urnegrave.
 Til § 25, stk. 6.
 14. Tillægget for kremering ydes i lighed med øvrige  

 arbejdsbestemte tillæg kun for de timer, hvori arbejdet udføres.
 Eventuelle tvivlsspørgsmål vedrørende overenskomsten forelægges for  

 Finansministeriet.
 P.M.V.
 E.B.
Niels Paludan OVERENSKOMST FOR GARTNERE OG GARTNERIARBEJDERE VED STATSHAVER OG  

 BYKIRKEGÅRDE MV.
 Kapitel 1. Fælles bestemmelser.
 Overenskomstens område.
 § 1.  Overenskomsten er gældende for gartnere og  

 gartneriarbejdere i de under Boligministeriet, Landbrugsministeriet,  

 Undervisningsministeriet og Ministeriet for Kulturelle Anliggender hørende  

 statshaver, herunder statens aboret i Hørsholm og de under Statens  

 Planteavlsforsøg henhørende institutioner og forsøgsstationer samt ved de  

 under folkekirken hørende bykirkegårde, der administreres af menighedsrådene.
 Løn.
§ 2.  Gartnere og gartneriarbejdere aflønnes efter  

 nedenstående skalatrin og efter den for perioden 1. april 1989 til 31. marts  

 1991 gældende lønjusteringsaftale for statens tjenestemænd.
Alle skalatrin er  

 2-årige.
Hovedstadsområdet, Stk. 3.  Berettigede til at oppebære den for faglærte  

 gartnere fastsatte løn er de, der enten har modtaget en uddannelse i  

 overensstemmelse med bestemmelser fastsat i henhold til lærlingeloven og lov  

 om erhvervsfaglige grunduddannelser eller, for så vidt den pågældende  

 uddannelse er sket, forinden sådanne bestemmelser er fastsat, har udstået en  

 læretid på mindst 3 år.
 Gartneriarbejdere, som har været beskæftiget med gartneriarbejde ved en  

 institution i 3 år, kan efter aftale mellem institutionen og  

 tillidsrepræsentanten overgå til aflønning som faglært gartner og placeres på  

 det nærmest højere liggende løntrin i de faglærtes skala.
 Forudsætningen herfor er, at den pågældende har gennemgået:
- Jordbrugets Arbejdsmarkedsuddannelse til og med anlægsgartnerteknik,  

 trin 1, eller - jord- og plantehvervenes trin 1, eller - kirkegårdskursus svarende til mindst 400 timers teoretisk uddannelse.
 Stk. 4.  Der ydes et fast månedligt tillæg på 130,00 kr.  

 for udførelsen af det i § 24, stk. 1, og § 25, stk. 1, nævnte arbejde.
 Pension.
 § 3.  Der indbetales med virkning fra 1. april 1990  

 pensionsbidrag i overensstemmelse med den pensionsordning, der aftales mellem  

 Finansministeriet og Statsansattes Kartel.
 Lønberegning og løn fradrag.
 § 4.  Medarbejderne følger de for tjenestemænd  

 fastsatte regler om lønberegning og lønfradrag, jf. for tiden cirkulære af  

 24. maj 1985 om lønberegning og lønfradrag for tjenestemænd.
 Udbetaling af løn og indbetaling af pensionsbidrag.
 § 5.  Lønudbetaling og indbetaling af eventuelt  

 pensionsbidrag finder sted månedsvis bagud.
 Tillæg for snerydning/glatførebekæmpelse.
 § 6.  Til de af overenskomsten omfattede  

 institutioner, der er pålagt snerydning og glatførebekæmpelse, eksempelvis i  

 medfør af politivedtægt eller anden offentlig bestemmelse, kan der af  

 institutionen til gartnere eller gartneriarbejdere for et år ad gangen ydes  

 et ureguleret tillæg på 4.200 kr. årligt for at påse behovet for samt at være  

 til rådighed for arbejde med snerydning og glatførebekæmpelse uden for normal  

 arbejdstid.
 Tillægget udbetales med 700 kr. pr. måned i perioden 1. november til 30.  

 april.
 Arbejdstid.
 § 7.  Arbejdstiden er 38 timer ugentlig (fra 1.  

 september 1990: 37 timer ugentlig).
 Lønnen, jf. § 2, ændres ikke som følge af arbejdstidsnedsættelsen.
 Stk. 2.  Den daglige arbejdstid kan lægges mellem kl.  

 6.30 og 16.00 og fastsættes i øvrigt af virksomheden efter drøftelse med  

 arbejderne og under hensyn til virksomhedens tarv.
 Stk. 3.  Enhver ændring af arbejdstidens begyndelse og  

 slutning samt indførelse af weekend kan kun finde sted efter forhandling med  

 de pågældende arbejdere, eventuelt med den stedlige fagforening.
Stk. 4.  Der kan i særlige tilfælde efter godkendelse af  

 overenskomstens parter besættes en stilling på deltid med forholdsmæssig løn  

 på en institution eller kirkegård.
Dog kan ingen deltidsansættelse finde sted  

 med mindre end 15 timers beskæftigelse pr. uge.
 Stk. 5.  Der kan mellem virksomheden og den ansatte  

 træffes aftale om arbejde ud over ugenormen mod opsparing af fritimer til  

 senere afvikling.
 De opsparede timer afvikles efter aftale mellem den ansatte og  

 virksomheden og skal normalt være afviklet 3 måneder efter opsparingen.
 Overarbejde.
 § 8.  Ved overarbejde på hverdage ydes for de første 3  

 timer efter normal arbejdstids ophør et tillæg på 50 pct. og for  

 efterfølgende timer 100 pct.
 Ved overarbejde på søn- og helligdage samt forud aftalte hele  

 hverdagsfridage ydes for de første 3 timer efter almindelig arbejdstids  

 begyndelse 50 pct. og for efterfølgende timer 100 pct.
 Stk. 2.  Ovennævnte procenter beregnes på grundlag af  

 den til enhver tid gældende timeløn for de respektive skalatrin (og  

 stedtillægssatser).
 Stk. 3.  Når en arbejder tilsiges til at udføre  

 overarbejde, skal det meddeles ham dagen forud.
 Stk. 4.  For manglende varsel til overarbejde ud over 1  

 time ydes 9,70 kr.
 Stk. 5.  Alt overarbejde afspadseres inden 6 måneder  

 efter dets udførelse.
 Stk. 6.  Ved pasning af fyringsanlæg og drivhuse om  

 aftenen og på fridage betales for mindste 2 timer pr. gang.
 Stk. 7.  Som betaling for tilkald uden vagt ydes en  

 mindstebetaling for 3 timer.
 Søgnehelligdagsbetaling.
§ 9.  Der ydes sædvanlig overenskomstmæssig løn for  

 søgnehelligdage.
Ved søgnehelligdage forstås nytårsdag, skærtorsdag,  

 langfredag, 2. påskedag, St.
Bededag, Kristi Himmelfartsdag, 2. pinsedag, 1.  

 juledag og 2. juledag, såfremt de pågældende helligdage ikke falder på en  

 søndag.
 Ferie.
 § 10.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4.  I det beløb, der beregnes efter stk. 2,  

 fradrages:
1. den ansattes eget pensionsbidrag, 2. udbetalt særlig feriegodtgørelse.
 Stk. 5  Den særlige feriegodtgørelse udgør 1 1/2 pct. af  

 beregningsgrundlaget efter stk. 3 og 4.
 Stk. 6.  En ansat kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
 Sygdom.
 § 11.  I sygdomstilfælde gælder lov om dagpenge ved  

 sygdom og fødsel (dagpengeloven).
 Stk. 2.  Når en arbejder har været ansat ved  

 institutionen i et uafbrudt tidsrum af 52 uger eller har været beskæftiget  

 ved institutionen i i alt 480 dage inden for de sidste 3 kalenderår og  

 tillige har været uafbrudt beskæftiget ved institutionen de sidste 4 uger før  

 sygdommens indtræden, oppebærer pågældende under sygdom og uarbejdsdygtighed  

 som følge af ulykkestilfælde i tjenesten fuld løn i op til 120 dage inden for  

 de sidste 12 måneder.
Stk. 3.  Opsigelse på grund af sygdom kan for ansatte,  

 som er berettiget til mere end 4 ugers opsigelsesvarsel ske med et forkortet  

 opsigelsesvarsel, såfremt den ansatte inden for et tidsrum af 12 på hinanden  

 følgende måneder har været fraværende på grund af sygdom i alt 120  

 kalenderdage.
Opsigelsens gyldighed er betinget af, at den sker i umiddelbar  

 tilknytning til udløbet af de 120 dage, og mens den pågældende endnu er syg,  

 hvorimod gyldigheden ikke berøres af, at medarbejderen er vendt tilbage til  

 arbejdet, efter at opsigelse er sket.
Det forkortede opsigelsesvarsel udgør 4  

 uger.
 Graviditet, barsel og adoption.
 § 12.  Medarbejderne er omfattet af aftalen mellem  

 Finansministeriet og Centralorganisationernes Fællesudvalg om fravær fra  

 tjeneste i forbindelse med graviditet, barsel og adoption.
 Barns 1. sygedag.
§ 13.  Institutionen kan give den ansatte hel eller  

 delvis tjenestefrihed til pasning af et sygt barn, når 1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år, 5 barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
 Tjenestefrihed.
 § 14.  Der gives medarbejdere adgang til ekstraordinær  

 tjenestefrihed uden løn i tilfælde, hvor det ikke strider mod institutionens  

 interesser.
 Stk. 2.  Tjenestefrihed, under hvilken der ikke optjenes  

 ret til ferie med løn eller feriegodtgørelse, kan gives i indtil 1 år ad  

 gangen, dog længst i 3 år.
 Stk. 3.  Det er vedkommende institutions ansvar, at der  

 er en stilling ledig til den pågældende ved tjenestefrihedens ophør.
 Stk. 4.  Medarbejderne har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 852 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Efterindtægt.
 § 15.  Ved en arbejders død i ansættelsestiden ydes  

 der den efterlevende ægtefælle eller børn under 18 år, over for hvem han/hun  

 har forsørgerpligt, efterindtægt som følger:
 Når arbejderen har været uafbrudt ansat i en af de af overenskomsten  

 omfattende institutioner i mindst 1 år, udgør efterindtægten 1 måneds  

 sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås løn i henhold til § 2 samt eventuelle personlige  

 tillæg på tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der ikke kan finde udbetaling af  

 efterindtægt sted senere end 1 måned efter udløbet af de i overenskomstens §  

 11 omhandlede perioder, hvori der udbetales sygeløn.
 Antagelse og afskedigelse.
 § 16.  Opsigelsesfristen mellem institutionen og den  

 enkelte arbejder er gensidig 1 dag.
 Efter 4 ugers ansættelse er opsigelsesfristen gensidig 1 uge.
 Efter 2 års ansættelse er opsigelsesfristen 4 uger fra institutionens side  

 og 2 uger fra arbejderside.
 Efter 3 års ansættelse er opsigelsesfristen 3 måneder fra institutionens  

 side og 1 måned fra arbejderside.
 Opsigelse skal ske til udgangen af en uge, når opsigelsesfristen regnes i  

 uger.
 Stk. 2.  Når en arbejder har arbejdet i en institution i  

 300 dage, indgår han i nummer og afskediges og gentages efter dette, for så  

 vidt det efter ledelsens (ministeriets) skøn om den pågældendes  

 kvalifikationer er foreneligt med institutionens tarv.
 I de 300 dage indregnes faktiske arbejdsdage, søgnehelligdage og ferie -  

 men ikke sygedage.
Der foretages en særskilt nummerering for henholdsvis faglærte gartnere og  

 gartneriarbejdere.
Ved afskedigelse og gentagelse er ledelsen (ministeriet)  

 under iagttagelse af den for hver gruppe gældende nummerorden frit stillet  

 med hensyn til valget af faglært eller ufaglært arbejdskraft.
 Stk. 3.  Ancienniteten bortfalder, når der er forløbet  

 et år efter den pågældendes seneste afskedigelse fra institutionen.
 Stk. 4.  Indkaldelse til militærtjeneste, CF-tjeneste  

 eller lignende under stat eller kommune samt sygdom afskærer ikke de  

 pågældende fra deres anciennitetsforhold.
 Stk. 5.  Ansættelsesforholdet bortfalder i alle tilfælde  

 uden særligt varsel med udgangen af den måned, hvori den ansatte fylder 70  

 år.
 Stk. 6.  Medarbejderne - herunder tillidsrepræsentanter  

 -er omfattet af afskedigelsesreglerne i hovedaftalen mellem Finansministeriet  

 og Statsansattes Kartel, Overenskomstsektionen.
 Opholdsrum.
§ 17.  Arbejderne har krav på et antageligt  

 opholdsrum, der i tiden fra 15. september til 1. maj er opvarmet i  

 spisetiderne.
I passende nærhed af opholdsrummet skal forefindes vaskerum og  

 skabe, der kan aflåses, til opbevaring af tøj, og der skal forefindes  

 forsvarligt aftrædelsesrum.
 Stk. 2.  Institutionen lader opholdsrummet renholde.
 Stk. 3.  Såfremt der ved arbejde uden for institutionen  

 ikke anvises arbejderne et antageligt opholdsrum, ydes der et tillæg på 24  

 kr. pr. dag.
 Arbejdstøj.
 § 18.  Der ydes arbejdstøj efter det som bilag 1  

 optagne regulativ.
 Entreprise.
 § 19.  Institutionens hidtidige adgang til at lade  

 arbejder udføre helt eller delvis i entreprise med private firmaer berøres  

 ikke af overenskomsten, der heller ikke finder anvendelse på de af de  

 pågældende firmaer beskæftigede arbejdere.
 Bestemmelse om tillidsrepræsentanter.
 § 20.  1. Valg.
På enhver virksomhed har arbejderne ret til at vælge en  

 tillidsrepræsentant.
Denne skal vælges af arbejderne og skal være godkendt af  

 den stedlige SID-afdeling.
Valget skal omgående meddeles arbejdsgiveren, der  

 har ret til begrundet indsigelse.
Valget af tillidsrepræsentant skal finde  

 sted på en sådan måde, at alle arbejdere, som er beskæftiget i virksomheden,  

 sikres mulighed for at kunne deltage i valget, der i øvrigt kun er gyldigt,  

 når flere end en tredjedel af de der beskæftigede arbejdere har stemt for  

 vedkommende.
 Tillidsrepræsentanten skal vælges blandt de anerkendt dygtige arbejdere,  

 der så vidt muligt har arbejdet på arbejdsstedet, i virksomheden eller  

 virksomhedsafdelingen det sidste år.
 2. Ret og pligt.
 Tillidsrepræsentanten har ret og pligt til at påse, at overenskomstens  

 bestemmelser overholdes, og skal træde i forhandling med arbejdsgiveren om  

 alle opståede uoverensstemmelser på arbejdspladsen.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 samarbejde på arbejdsstedet.
 3. Afskedigelse.
En tillidsrepræsentants afskedigelse skal begrundes, og arbejdsgiveren er  

 pligtig at give tillidsrepræsentanten et opsigelsesvarsel på i alt 4 måneder.  

 Efter 2 års virke som tillidsrepræsentant i samme virksomhed er  

 opsigelsesvarslet 5 måneder.
Gældende varselsregler kan dog ikke forringes.  

 Er afskedigelsen begrundet i arbejdsmangel, bortfalder varselspligten.
 Ved tillidsrepræsentanters afskedigelse følges reglerne i hovedaftalen  

 mellem Finansministeriet og Statsansattes Kartel, Overenskomstsektionen.
 4. Informationsmøder.
 Tillidsrepræsentanten har ret til efter forudgående aftale med  

 arbejdsgiveren at afholde et informationsmøde af indtil en times varighed pr.  

 kvartal i tilknytning til frokostpausen eller i forbindelse med arbejdstids  

 ophør.
 5. Kontrol.
 Organisationerne har - efter forudgående henvendelse til arbejdsgiveren -  

 ret til ved deres repræsentanter at lade foretage kontrol på arbejdspladserne  

 med henblik på overenskomstens overholdelse samt medvirken til afholdelse af  

 informationsmøder.
 Ungarbejdere.
 § 21.  Som ferieafløsere kan antages ungarbejdere, der  

 aflønnes med nedenstående procentdel af den for gartneriarbejdere til enhver  

 tid gældende løn:
 Stk. 2.  I særlige tilfælde kan der mellem institutionen  

 og tillidsrepræsentanten træffes aftale om ansættelse af unge under 15 år til  

 særlige, kortvarige arbejdsopgaver, fx bærplukning og lignende.
Ved særlige kortvarige arbejdsopgaver menes der et ansættelsesforhold på  

 mindst 5 timer og højst 4 uger.
Sådanne unge aflønnes med 40 pct. af lønnen  

 for gartneriarbejdere.
 Lærlinge og efg-elever.
§ 22.  EFG-elever/lærlinge ansættes og aflønnes efter  

 de mellem Landsforeningen Danske Anlægsgartnermestre og  

 Specialarbejderforbundet i Danmark til enhver tid gældende bestemmelser  

 herom.
EFG-elever/lærlinge, som uddannes inden for  

 væksthus-/planteskolelinien, følger aftalen mellem Gartneribrugets  

 Arbejdsgiverforening og Specialarbejderforbundet i Danmark.
Medlemskab af  

 arbejdsløshedskasse.
 § 23.  Der antages fortrinsvis arbejdere, som er  

 medlemmer af en statsanerkendt arbejdsløshedskasse.
 Særlige bestemmelser.
I.
Statshaverne.
 Tillæg.
§ 24.  De i Slotshaverne ansatte gartnere og  

 gartneriarbejdere er pligtige at udføre alt forefaldende arbejde.
Det i § 2,  

 stk. 4, anførte særlige tillæg ydes for udførelsen af sædvanligt  

 gartnerarbejde.
Stk. 2.  Ved arbejde i træer, som ikke kan udføres fra  

 stige, men kræver klatring, ydes et tillæg på 6,00 kr. pr. time.
Ved arbejde,  

 der udføres fra fritstående mekaniske stiger, og ved arbejde på stige,  

 platform eller skylift i over 4 meters højde ydes et tillæg på 5,00 kr. pr.  

 time.
 Stk. 3.  Ved arbejde med sundhedsfarlige materialer,  

 hvor der skal anvendes maske (trykluftmaske eller filtermaske med  

 udskifteligt filter), ydes et tillæg på 5,13 kr. pr. time.
II.
Bykirkegårdene.
 Tillæg.
 § 25.  De på kirkegårdene ansatte gartnere og  

 gartneriarbejdere er pligtige at udføre alt forefaldende arbejde.
 Det i § 2, stk. 4, anførte særlige tillæg ydes for sædvanligt  

 gartnerarbejde.
Stk. 2  Ved arbejde i træer, som ikke kan udføres fra  

 stige, men kræver klatring, ydes et tillæg på 6,00 kr. pr. time.
Ved arbejde,  

 der udføres fra fritstående mekaniske stiger, og ved arbejde på stige,  

 platform eller skylift i over 4 meters højde ydes et tillæg på 5,00 kr. pr.  

 time.
 Stk. 3.  Ved arbejde med sundhedsfarlige materialer,  

 hvor der skal anvendes maske (trykluftmaske eller filtermaske med  

 udskifteligt filter), ydes et tillæg på 5,13 kr. pr. time.
 Stk. 4.  For flytning af lig eller ligrester ydes til  

 højst 2 personer et tillæg på 88,00 kr. pr. person pr. grav.
 Stk. 5.  For gravning af grave ydes et tillæg på 15,00  

 kr. pr. time.
Stk. 6.  For kremering ydes et tillæg på 4,00 kr. pr.  

 time.
Tillægget kan kun oppebæres af en ansat pr. kremering.
 Andre bestemmelser.
 Forhandlingsregler mv.
 § 26.  I tilfælde af faglig strid følges de regler,  

 som er aftalt i hovedaftalen mellem Finansministeriet og Statsansattes  

 Kartel, Overenskomstsektionen.
 Ikrafttræden og opsigelse.
 § 27.  Overenskomsten har virkning fra 1. oktober 1989  

 og kan af parterne opsiges skriftligt med 3 måneders varsel til en 31. marts  

 - dog tidligst 31. marts 1991.
København, den 24. august 1989 Specialarbejderforbundet i Danmark Knud Ove Pedersen Finansministeriet P.M.V.
 E.B.
Niels Paludan Bilag 1 Regulativ om udlevering af arbejdstøj.
 1. Regulativet omfatter følgende former for  

 arbejdstøj, der er pointsat således:
 2. De første to ansættelsesår optjener den ansatte  

 1,875 points pr. måned svarende til 45 points og herefter 1,4 points pr.  

 måned.
 Udlevering af arbejdstøj på baggrund af optjente points finder sted 2  

 gange årligt - april og oktober.
 Ved fratræden fra en arbejdsplads før en 1. juni, svarer 1 point til 42,00  

 kr., som udbetales 1. juni, såfremt den pågældende ikke er blevet genansat  

 inden nævnte dato.
 3. Nyansatte får efter 3 måneders ansættelse udleveret  

 1 sæt arbejdstøj (bukser + jakke), som er arbejdspladsens ejendom, indtil den  

 pågældende har optjent points hertil samt til det nedenfor nævnte regntøj.
Ved nyansættelse på bykirkegårdene udleveres 1 sæt regntøj (bukser +  

 trøje), for så vidt den pågældende ikke allerede for egen regning har  

 anskaffet dette.
Det udleverede regntøj svarer til 9 points, der fradrages i  

 de pr. førstkommende 1. juni optjente points.
Eventuelle manglende points  

 fradrages opgørelsen en efterfølgende 1. juni.
 Ved ansættelse af ferieafløsere og lignende korttidsansatte stiller  

 kirkegården regntøj til rådighed.
 4. Der udleveres personlige værnemidler i  

 overensstemmelse med gældende regler.
 5. Den konkrete administration af bestemmelserne  

 aftales lokalt.
 Bemærkninger til regulativet.
 1. Kvalitetskrav.
Det udleverede arbejdstøj skal som minimum være af samme kvalitet som det  

 hidtil udleverede.
Såfremt kvaliteten ikke direkte fremgår af regulativet,  

 skal der være enighed herom mellem institutionen og de ansatte, inden indkøb  

 foretages.
 2. Deltidsansattes optjening af points.
1,875 points svarer til 164,7 timer.
Den deltidsansattes timer  

 sammenlægges, således at den pågældende for hver 164,7 timer optjener 1,875  

 points.
Samtidig med arbejdstidsnedsættelsen den 1. september 1990 nedsættes  

 164,7 timer til 160,3 timer.
 I øvrigt ligestilles en deltidsansat med en fuldtidsansat for så vidt  

 angår regulativets punkt 3 til 6.
 3. Ansættelse og afskedigelse.
 Ved ansættelse og afskedigelse på andet tidspunkt end ved en måneds  

 begyndelse/ophør optjenes points efter den i ovennævnte punkt 2 for  

 deltidsansatte fastsatte regel.
 4. Sygdom.
 Under sygdom af kortere varighed end en måned optjener den ansatte points,  

 mens der ikke optjenes points ved sygdom ud over en måneds varighed.
 5. Ferie og helligdage.
 Points optjenes pr. måned, og der foretages derfor ikke fradrag for  

 søgnehelligdage, forud aftalte fridage med løn samt ferie.
 6. Tidsbegrænsede ansættelser.
 Personer, der ansættes for en tidsbegrænset periode af højst 7 måneders  

 varighed, herunder ferieafløsere, og som ikke kan forventes genansat, skal  

 ved ansættelsens ophør have udbetalt de optjente points, der ikke er anvendt  

 ved udlevering af arbejdstøj.
Bilag 2 PROTOKOLLAT I tilslutning til overenskomsten mellem Finansministeriet og  

 Specialarbejderforbundet i Danmark har parterne indgået aftale om følgende:
 Overgangsbestemmelse i forbindelse med ændring af en kirkegårds status.
 Såfremt en bykirkegård ændrer status gennem en omklassificering af  

 kirkegårdslederstillingen til en graverstilling, overgår de på kirkegården  

 ansatte gartnere og/eller gartneriarbejdere til reglerne i Kirkeministeriets  

 cirkulære om løn- og ansættelsesvilkår for gravermedhjælp.
 Til udligning af den derved fremkomne lønnedgang ydes der et personligt  

 tillæg, der opgøres som forskellen mellem hidtil oppebåren løn (løn og faste  

 tillæg efter overenskomstens § 2) og den løn, den pågældende vil få efter  

 reglerne om aflønning af gravermedhjælp på sidste løntrin.
 Det personlige tillæg reduceres med alle fremtidige lønstigninger.
 Såfremt en kirkegård ændrer status, således at en hidtidig graverstilling  

 omklassificeres til en kirkegårdslederstilling, overgår de for graveren  

 ansatte medhjælpere til reglerne i nærværende overenskomst efter følgende  

 overgangsbestemmelser:
Ved ændringer indplaceres en ansat på det 1. skalatrin i overenskomsten §  

 2, stk.1., der svarer til den pågældendes uddannelse (og område), dog således  

 at der de første 6 måneder fortsat udbetales den hidtidige løn i henhold til  

 cirkulære om løn- og ansættelsesvilkår for gravermedhjælp.
Derefter udbetales  

 der de næste 6 måneder den hidtidige løn med et tillæg, der udgør halvdelen  

 af forskellen mellem denne løn og den fremtidige løn i henhold til nærværende  

 overenskomst.
Efter 1 år aflønnes den pågældende fuldt ud i henhold til  

 overenskomsten.
København, den 24. august 1989 Specialarbejderforbundet i Danmark Knud Ove Pedersen Finansministeriet P.M.V.
 E.B.
Niels Paludan Bilag 3 OVERGANGSBESTEMMELSER.
I forbindelse med fornyelsen af denne overenskomst er de hidtil gældende  

 ugelønninger ændret til månedslønninger.
På tilsvarende vis er det hidtil  

 gældende lønforløb, der bestod af grundlønninger (§ 2, stk. 1.) og  

 anciennitetstillæg (§ 3.) samt et fast ugentligt tillæg (§ 2, stk. 4.),  

 erstattet af skalatrinsforløb for henholdsvis gartnere og gartneriarbejdere,  

 hvortil kommer et fast månedligt tillæg, jf. § 2, stk. 4.
Opdelingen mellem på den ene side Hovedstadsområdet, Tåstrup og  

 Nordsjælland og på den anden side »Det øvrige land« er opretholdt  

 uændret.
Dette betyder, at der som i den oprindelige overenskomst vil være 4  

 seperate lønforløb, afhængig af arbejdsstedets geografiske placering og  

 medarbejderens uddannelse.
 Overgangen til aflønning efter de i § 2, stk. 1, angivne skalatrin sker  

 med virkning fra 1. oktober 1989.
Indplaceringen på skalatrin sker for nuværende ansatte på sluttrinnet i de  

 respektive lønforløb.
For medarbejdere, der ansættes efter den 1. oktober  

 1989 vil indplaceringen skulle ske på lønforløbets begyndelsestrin.
 Oprykning til nærmeste højere skalatrin kan tidligst finde sted den 1.  

 oktober 1991.
