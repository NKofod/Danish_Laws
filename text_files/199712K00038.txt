Nr LSF 38 Forslag til Lov om ændring af lov om statsautoriserede revisorer og lov om  

 registrerede revisorer (Kvalifikationseksamen for registrerede revisorer) Fremsat af erhvervsministeren (Bjørn Westh fg.) den 23. oktober 1997 Vedtaget ved tredjebehandling den 16. december 1997 Lov nr. 1086 af 29/12/1997 § 1 I lov om statsautoriserede revisorer, jf. lovbekendtgørelse nr. 603 af 28.  

 juni 1996, foretages følgende ændringer:
 1. § 4, stk. 2, 4. pkt., ophæves, og i stedet indsættes:
»Stk. 3. Revisorkommissionen afholder eksamen for  

 statsautoriserede revisorer.
Til at bistå ved afholdelse af eksamen nedsætter  

 Revisorkommissionen en eksamenskommission.
Eksamenskommissionen skal bestå af  

 3 statsautoriserede revisorer og af 5 eller flere medlemmer, der ikke er  

 statsautoriserede revisorer.
Formanden for eksamenskommissionen skal vælges  

 blandt de medlemmer, der ikke er statsautoriserede revisorer.  

 Eksamenskommissionens øvrige medlemmer behøver ikke være medlemmer af  

 Revisorkommissionen.
Der kan ikke deltage registrerede revisorer i  

 eksamenskommissionen.« 2. § 11, stk. 7, 5. pkt., affattes således:
»Ved tvangsindløsning finder reglerne i aktieselskabslovens §§ 20 b  

 og 20 c tilsvarende anvendelse, uanset om der er tale om tvangsindløsning af  

 aktier eller anparter.« 3. I § 16 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 bliver herefter stk. 4.
§ 2 I lov om registrerede revisorer, jf. lovbekendtgørelse nr. 604 af 28. juni  

 1996, foretages følgende ændringer:
 1. § 1, stk. 2, nr. 4, affattes således:
 »4) har bestået en særlig kvalifikationseksamen, jf. § 1 b,».
 2. Efter § 1 indsættes:
» § 1 a.
Erhvervs- og Selskabsstyrelsen kan registrere  

 personer, som godtgør at have fået en uddannelse i udlandet, der findes at  

 kunne ligestilles med den i § 1, stk. 2, nr. 4 og 5, omhandlede uddannelse,  

 og som i øvrigt opfylder betingelserne i § 1, stk. 2, jf. stk. 3.
 Stk. 2. Erhvervs- og Selskabsstyrelsen kan i øvrigt, hvor særlige  

 forhold gør sig gældende, tillade udenlandske revisorer i enkelte tilfælde at  

 varetage hverv, hvortil der i lovgivningen kræves en registreret revisor.
 Stk. 3. Registrering i henhold til en særlig af Erhvervs- og  

 Selskabsstyrelsen i medfør af loven given dispensation kan begrænses og  

 betinges.
§ 1 b.
Erhvervs- og Selskabsstyrelsen fastsætter de nærmere  

 bestemmelser om den i § 1, stk. 2, nr. 4, nævnte kvalifikationseksamen,  

 herunder betingelserne for at indstille sig til eksamen, eksamenskravene,  

 eksamens afholdelse og bedømmelsen.
Stk. 2. Den i henhold til § 4, stk. 2, i lov om statsautoriserede  

 revisorer nedsatte Revisorkommission afholder eksamen for registrerede  

 revisorer.
Til at bistå ved afholdelselse af eksamen nedsætter  

 Revisorkommissionen en eksamenskommission.
Eksamenskommissione skal bestå af  

 3 registrerede revisorer og af 5 eller flere medlemmer, der ikke er  

 registrerede revisorer.
Formanden for eksamenskommissionen skal vælges blandt  

 de medlemmer, der ikke er registrerede revisorer.
Eksamenskommissionens  

 øvrige medlemmer behøver ikke være medlemmer af Revisorkommissionen.
Der kan  

 ikke deltage statsautoriserede revisorer i eksamenskommissionen.« 3. § 6 b, stk. 7, 5. pkt., affattes således:
»Ved tvangsindløsning finder reglerne i aktieselskabslovens §§ 20 b  

 og 20 c tilsvarende anvendelse, uanset om der er tale om tvangsindløsning af  

 aktier eller anparter.« 4. I § 9 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 bliver herefter stk. 4.
§ 3 Tidspunktet for lovens ikrafttræden fastsættes af erhvervsministeren.' Oprindeligt fremsat forslag § 1 I lov om statsautoriserede revisorer, jf. lovbekendtgørelse nr. 603 af 28.  

 juni 1996, foretages følgende ændringer:
 1. § 4, stk. 2, 4. pkt, ophæves, og i stedet indsættes:
» Stk. 3 . Revisorkommissionen afholder eksamen for  

 statsautoriserede revisorer.
Til at bistå ved afholdelse af eksamen nedsætter  

 Revisorkommissionen en eksamenskommission.
Eksamenskommissionen skal bestå af  

 3 statsautoriserede revisorer og af 5 eller flere medlemmer, der ikke er  

 statsautoriserede revisorer.
Formanden for eksamenskommissionen skal vælges  

 blandt de medlemmer, der ikke er statsautoriserede revisorer.  

 Eksamenskommissionens øvrige medlemmer behøver ikke være medlemmer af  

 Revisorkommissionen.
Der kan ikke deltage registrerede revisorer i  

 eksamenskommissionen.« 2. § 11, stk. 7, 5. pkt, affattes således:
»Ved tvangsindløsning finder reglerne i aktieselskabslovens §§ 20 b  

 og 20 c tilsvarende anvendelse, uanset om der er tale om tvangsindløsning af  

 aktier eller anparter.« 3. I § 16 indsættes efter stk. 2 som nyt stykke:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 bliver herefter stk. 4.
§ 2 I lov om registrerede revisorer, jf. lovbekendtgørelse nr. 604 af 28. juni  

 1996, foretages følgende ændringer:
 1. § 1, stk. 2, nr. 4, affattes således:
»har bestået en særlig kvalifikationseksamen, jf. § 1 b,» 2. Efter § 1 indsættes:
» § 1 a.
Erhvervs- og Selskabsstyrelsen kan registrere  

 personer, som godtgør at have fået en uddannelse i udlandet, der findes at  

 kunne ligestilles med den i § 1, stk. 2, nr. 4 og 5, omhandlede uddannelse,  

 og som i øvrigt opfylder betingelserne i § 1, stk. 2, jf. stk. 3.
 Stk. 2. Erhvervs-og Selskabsstyrelsen kan i øvrigt, hvor særlige  

 forhold gør sig gældende, tillade udenlandske revisorer i enkelte tilfælde at  

 varetage hverv, hvortil der i lovgivningen kræves en registreret revisor.
 Stk. 3. Registrering i henhold til en særlig af Erhvervs- og  

 Selskabsstyrelsen i medfør af loven given dispensation kan begrænses og  

 betinges.
§ 1 b.
Erhvervs- og Selskabsstyrelsen fastsætter de nærmere  

 bestemmelser om den i § 1, stk. 2, nr. 4, nævnte kvalifikationseksamen,  

 herunder betingelserne for at indstille sig til eksamen, eksamenskravene,  

 eksamens afholdelse og bedømmelsen.
Stk. 2. Den i henhold til § 4, stk. 2, i lov om statsautoriserede  

 revisorer nedsatte Revisorkommission afholder eksamen for registrerede  

 revisorer.
Til at bistå ved afholdelselse af eksamen nedsætter  

 Revisorkommissionen en eksamenskommission.
Eksamenskommissionen skal bestå af  

 3 registrerede revisorer og af 5 eller flere medlemmer, der ikke er  

 registrerede revisorer.
Formanden for eksamenskommissionen skal vælges blandt  

 de medlemmer, der ikke er registrerede revisorer.
Eksamenskommissionens  

 øvrige medlemmer behøver ikke være medlemmer af Revisorkommissionen.
Der kan  

 ikke deltage statsautoriserede revisorer i eksamenskommissionen.
 3. § 6 b, stk. 7, 5. pkt. , affattes således:
»Ved tvangsindløsning finder reglerne i aktieselskabslovens §§ 20 b  

 og 20 c tilsvarende anvendelse, uanset om der er tale om tvangsindløsning af  

 aktier eller anparter.« 4. I § 9 indsættes efter stk. 2 som nyt stykke:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 bliver herefter stk. 4.
§ 3 Loven træder i kraft den 1. marts 1998.
Bemærkninger til lovforslaget Almindelige bemærkninger 1. Baggrund Formålet med lovforslaget er at skabe hjemmel for, at Revisorkommissionen  

 kan afholde den kvalifikationseksamen, der er en forudsætning for optagelse i  

 Erhvervs- og Selskabsstyrelsens register over registrerede revisorer.
Forslaget foreslås gennemført således, at Revisorkommissionen skal  

 nedsætte en eksamenskommission for henholdsvis statsautoriserede og  

 registrerede revisorer, der skal bistå Revisorkommissionen ved afholdelse af  

 eksamen.
Herudover sker der ikke ændring i Revisorkommissionen.
Ved bekendtgørelse nr. 209 af 5. april 1991 om godkendelse af registrerede  

 revisorers uddannelse blev de uddannelsesmæssige krav i direktiv 84/253/EØF  

 om autorisation af personer, der skal foretage lovpligtig revision af  

 regnskaber, implementeret.
Efter bekendtgørelsen kunne optagelse i  

 Revisorregistret efter en overgangsperiode til udgangen af 1995 kun ske på  

 grundlag af en kvalifikationseksamen, der skulle forestås af  

 Undervisningsministeriet.
I foråret 1997 aftaltes det mellem undervisningsministeren og  

 erhvervsministeren, at den sidste del af eksamensforløbet -  

 kvalifikationseksamen, som det er en forudsætning, at den studerende består  

 for at kunne opnå registrering i Revisorregistret - blev overført til  

 Erhvervsministeriet, (Erhvervs- og Selskabsstyrelsen), som i forvejen  

 afholder revisoreksamen for revisorkandidater, der ønsker at blive  

 statsautoriserede revisorer.
Undervisningsministeriet vil fortsat stå for  

 såvel de statsautoriserede som de registrerede revisorers teoretiske  

 uddannelse.
 Lov om statsautoriserede revisorer og lov om registrerede revisorer  

 administreres af Erhvervs- og Selskabsstyrelsen, ligesom det er Erhvervs- og  

 Selskabsstyrelsen, der nedsætter Revisorkommissionen i medfør af lov om  

 statsautoriserede revisorer.
2. Gældende regler I bekendtgørelse nr. 209/1991 om godkendelse af registrerede revisorers  

 uddannelse er det fastsat, at optagelse i Revisorregistret kan ske på  

 grundlag af en kvalifikationseksamen, der afholdes af  

 Undervisningsministeriet, der ligeledes fastsætter det uddannelsesmæssige  

 grundlag for indstilling til eksamen.
I Undervisningsministeriets bekendtgørelse nr. 925/1991 er de detaljerede  

 regler om kvalifikationseksamens afholdelse anført.
Det er herunder bestemt,  

 at institutionerne under universitetsloven nedsætter en eksamenskommission,  

 som er ansvarlig for kvalifikationseksamens faglige indhold.
 Når kvalifikationseksamen er bestået, kan der ske optagelse i  

 Revisorregistret, hvis lovens øvrige betingelser herfor er opfyldt.
 Eksamen for statsautoriserede revisorer afholdes af Revisorkommissionen.
 I medfør af lov om statsautoriserede revisorer nedsætter Erhvervs- og  

 Selskabsstyrelsen en Revisorkommission, der udover at bistå Erhvervs- og  

 Selskabsstyrelsen ved administration af loven og lov om registrerede  

 revisorer afholder eksamen for statsautoriserede revisorer.  

 Revisorkommissionens sammensætning er ligeledes fastsat i loven.
 Kommissionen består af 1 formand og 10 andre medlemmer, deriblandt 3  

 statsautoriserede revisorer og 2 registrerede revisorer.
 I medfør af lov om statsautoriserede revisorer deltager de 2 registrerede  

 revisorer ikke i eksamen for statsautoriserede revisorer.
3. Begrundelse Uddannelsen til registreret revisor har hidtil haft to uddannelsesveje.  

 Dels handelsskolernes revisoruddannelse, dels de højere  

 uddannelsesinstitutioners revisoruddannelse.
Undervisningsministeren har i  

 foråret 1997 besluttet, at der fremover kun skal være een uddannelsesvej,  

 nemlig de højere uddannelsesinstitutioners revisoruddannelse.
Denne  

 beslutning indebærer, at forudsætningerne bag den særlige  

 eksamenskonstruktion er bortfaldet.
 Uddannelsen til registreret revisor og uddannelsen til statsautoriseret  

 revisor skal begge opfylde kravene i EF's 8. Selskabsdirektiv af 10. april  

 1984 (84/253/EØF). Formålet med kvalifikationseksamen er ifølge direktivet at  

 sikre den nødvendige teoretiske viden om de forhold, der er relevante for  

 udøvelse af lovpligtig revision samt evnen til at anvende denne viden i  

 praksis i revisionsarbejdet.
4. Administrative og statsfinansielle konsekvenser Da kvalifikationseksamen tidligere har ligget i Undervisningsministeriets  

 regi, indebærer en overførelse af eksamen til Erhvervsministeriet ikke  

 yderligere udgifter for staten.
Da eksamen imidlertid aldrig har været  

 afholdt af Undervisningsministeriet, betyder det reelt, at der ikke har været  

 anvendt et beløb til afholdelse af eksamen.
Det beløb, som skulle have været  

 anvendt til eksamen i Undervisningsministeriet, skal derfor overføres til  

 Erhvervsministeriet.
I 1996 havde Revisorkommissionen et forbrug på ca. 900.000 kr., hvoraf ca.  

 800.000 kr. anvendtes til afholdelse af den skriflige og mundtlige eksamen  

 for statsautoriserede revisorer.
Der er udgifter til opgaveudarbejdelse,  

 lokaleleje, eksamensvagter, opgaverettelse og eksamination til mundtlig  

 eksamen.
Revisorkommissionen afholder skriftlig eksamen for statsautoriserede  

 revisorer for ca. 160 personer årligt.
Ved den mundtlige eksamen deltager  

 lidt færre.
 På baggrund af de erfaringer, Erhvervs- og Selskabsstyrelsen har med  

 afholdelse af eksamen for statsautoriserede revisorer og et skøn over, hvor  

 mange der vil gå til kvalifikationseksamen de følgende 4 år skønnes det, at  

 udgifterne til afholdelse af kvalifikationseksamen i 1998 til 2001 vil være  

 ca. 325.000 kr. årligt, svarende til 50 kandidater årligt.  

 Undervisningsministeriet skønner, at der i årene efter 2001 ikke vil gå flere  

 til kvalifikationseksamen årligt, end i perioden 1998 til 2001.
Udgifterne til afholdelse af kvalifikationseksamen vil skulle overføres  

 fra Undervisningsministeriet.
Som nævnt ovenfor tager skønnet over antal  

 kandidater udgangspunkt i det af Undervisningsministeriet angivne.
Dette skøn  

 er dog behæftet med stor usikkerhed, og det er derfor aftalt, at der skal ske  

 en efterregulering, når det faktiske antal kandidater er kendt.
5. Erhvervsøkonomiske og miljømæssige konsekvenser Forslaget skønnes ikke at få hverken erhvervsøkonomiske eller miljømæssige  

 konsekvenser.
6. EU-retlige konsekvenser Etablering af kvalifikationseksamen er sidste led i Danmarks gennemførelse  

 af 8. selskabsdirektiv (84/253/EØF). Her nævnes det blandt andet i artikel 4,  

 at en person, der skal opnå autorisation til at foretage lovpligtig revision,  

 udover at have gennemgået et teoretisk undervisningsprogram og fuldført en  

 praktisk uddannelse, skal bestå en af staten afholdt eller anerkendt faglig  

 kvalifikationseksamen på niveau med afgangseksamen fra et universitet.
7. Høring Da der alene er tale om at overføre en eksamen fra  

 Undervisningsministeriet til Erhvervsministeriet, har lovforslaget været i  

 høring i en begrænset kreds: Undervisningsministeriet, Justitsministeriet,  

 Miljøministeriet, Finansministeriet, Revisorkommissionen, Foreningen af  

 Statsautoriserede Revisorer, Foreningen af Registrerede Revisorer, Foreningen  

 af Yngre Revisorer, Foreningen Danske Revisorer, De danske Landboforeninger,  

 Dansk Familielandbrug og Dansk Erhvervsgartnerforening.
Bemærkninger til de enkelte bestemmelser Til § 1 Til nr.1 Revisorkommissionen har hidtil afholdt eksamen for statsautoriserede  

 revisorer.
Ved overførelsen af kvalifikationseksamen for de registrerede  

 revisorer til Revisorkommissionen pålægges kommissionen yderligere opgaver.  

 Da Revisorkommissionen allerede er betænkelig stor, og da tilførelse af  

 yderligere en registreret revisor som medlem vil kræve tilførelse af flere  

 andre medlemmer af hensyn til opretholdelsen af en fornuftig balance i  

 kommissionen, foreslås det, at kommissionen bibeholdes i sin nuværende form.
Det foreslås dog, at Revisorkommissionen til at bistå ved afholdelse af  

 eksamen for henholdsvis statsautoriserede revisorer og registrerede revisorer  

 nedsætter to eksamenskommissioner.
Medlemmerne af eksamenskommissionerne kan,  

 men behøver ikke at være medlemmer af Revisorkommissionen.
I  

 eksamenskommissionen for statsautoriserede revisorer kan ikke indgå  

 registrerede revisorer.
Tilsvarende kan statsautoriserede revisorer ikke  

 indgå i eksamenskommissionen for registrerede revisorer.
Til nr. 2 Bestemmelsen i § 11, stk. 7, 5. pkt, foreslås ændret, da  

 tvangsløsningsreglerne i anpartsselskabslovens §§ 14 d og 14 e, er ophævet.  

 Det foreslås derfor, at aktieselskabslovens regler om tvangsindløsning skal  

 finde anvendelse også for anpartsselskaber.
Til nr. 3 Bestemmelsen i § 16, stk. 3, foreslås ændret i overensstemmelse med  

 Straffelovsrådets anbefalinger, således som det er kommet til udtryk i lov  

 nr. 474 af 12. juni 1996 om ændringen af straffeloven (strafansvar for  

 juridiske personer), jf. bemærkningerne til lovforslaget (L 201).  

 Straffelovens kapitel 5 er ændret ved nævnte lov.
Af lovbemærkningerne  

 fremgår det, at eksisterende bestemmelser om selskabsansvar ved først givne  

 lejlighed ændres i overensstemmelse med de nye regler i straffeloven.
Til § 2 Til nr. 2 § 1 a svarer til bestemmelsen i § 2 i lov om statsautoriserede revisorer.
Bestemmelsen giver Erhvervs- og Selskabsstyrelsen mulighed for at optage  

 personer, som i et andet land har fået en uddannelse, der kan ligestilles med  

 uddannelsen til registreret revisor, i Revisorregistret.
Personer, der er  

 statsborgere i EU, eller som er omfattet af EØS-traktatens regler, og som i  

 et andet EU-land har adgang til at udføre lovpligtig revision vil i medfør af  

 reglerne om gensidig anerkendelse (direktiv 89/48/EØF) ligeledes kunne opnå  

 optagelse i registret, evt. efter aflæggelse af en egnethedsprøve.
 Bestemmelsen findes idag i Erhvervs- og Selskabsstyrelsens bekendtgørelse  

 nr. 209 af 5. april 1991. Denne bekendtgørelse ophæves i forbindelse med  

 overførelsen af kvalifikationseksamen til Erhvervs- og Selskabsstyrelsen og  

 udstedelsen af en eksamensbekendtgørelse for registrerede revisorer.
 § 1 b svarer til bestemmelsen i forslagets § 1, nr. 1, og der henvises til  

 bemærkningerne hertil.
Til nr. 3 Bestemmelsen svarer til bestemmelsen i forslagets § 1, nr. 2, og der  

 henvises til bemærkningerne hertil.
Til nr. 4 Bestemmelsen svarer til bestemmelsen i forslagets § 1, nr. 3, og der  

 henvises til bemærkningerne hertil.
Til § 3 Det foreslås, at loven træder i kraft den 1. marts 1998. Den første  

 kvalifikationseksamen vil herefter kunne afholdes i løbet af efteråret 1998.
Skriftlig fremsættelse (23. oktober 1997) Erhvervsministeren (Bjørn Westh, fg.):
 Hermed tillader jeg mig for Folketinget at fremsætte:
 Forslag til lov om ændring af lov om statsautoriserede revisorer og  

 lov om registrerede revisorer. (Kvalifikationseksamen for registrerede  

 revisorer).
(Lovforslag nr.
L 38).
Lovforslaget skaber hjemmel for, at Revisorkommissionen kan afholde den  

 kvalifikationseksamen for registrerede revisorer, der er en forudsætning for  

 optagelse i revisorregistret.
Kommissionen bistår allerede i dag Erhvervs- og  

 Selskabsstyrelsen ved administration af de to revisorlove og afholder eksamen  

 for de statsautoriserede revisorer.
 Med disse ord skal jeg anbefale lovforslaget til Folketingets velvillige  

 behandling.
Efter 2. behandling den 11. december 1997 § 1 I lov om statsautoriserede revisorer, jf. lovbekendtgørelse nr. 603 af 28.  

 juni 1996, foretages følgende ændringer:
 1. § 4, stk. 2, 4. pkt., ophæves, og i stedet indsættes:
»Stk. 3. Revisorkommissionen afholder eksamen for  

 statsautoriserede revisorer.
Til at bistå ved afholdelse af eksamen nedsætter  

 Revisorkommissionen en eksamenskommission.
Eksamenskommissionen skal bestå af  

 3 statsautoriserede revisorer og af 5 eller flere medlemmer, der ikke er  

 statsautoriserede revisorer.
Formanden for eksamenskommissionen skal vælges  

 blandt de medlemmer, der ikke er statsautoriserede revisorer.  

 Eksamenskommissionens øvrige medlemmer behøver ikke være medlemmer af  

 Revisorkommissionen.
Der kan ikke deltage registrerede revisorer i  

 eksamenskommissionen.« 2. § 11, stk. 7, 5. pkt., affattes således:
»Ved tvangsindløsning finder reglerne i aktieselskabslovens §§ 20 b  

 og 20 c tilsvarende anvendelse, uanset om der er tale om tvangsindløsning af  

 aktier eller anparter.« 3. I § 16 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 bliver herefter stk. 4.
§ 2 I lov om registrerede revisorer, jf. lovbekendtgørelse nr. 604 af 28. juni  

 1996, foretages følgende ændringer:
 1. § 1, stk. 2, nr. 4, affattes således:
 »4) har bestået en særlig kvalifikationseksamen, jf. § 1 b,».
 2. Efter § 1 indsættes:
» § 1 a.
Erhvervs- og Selskabsstyrelsen kan registrere  

 personer, som godtgør at have fået en uddannelse i udlandet, der findes at  

 kunne ligestilles med den i § 1, stk. 2, nr. 4 og 5, omhandlede uddannelse,  

 og som i øvrigt opfylder betingelserne i § 1, stk. 2, jf. stk. 3.
 Stk. 2. Erhvervs- og Selskabsstyrelsen kan i øvrigt, hvor særlige  

 forhold gør sig gældende, tillade udenlandske revisorer i enkelte tilfælde at  

 varetage hverv, hvortil der i lovgivningen kræves en registreret revisor.
 Stk. 3. Registrering i henhold til en særlig af Erhvervs- og  

 Selskabsstyrelsen i medfør af loven given dispensation kan begrænses og  

 betinges.
§ 1 b.
Erhvervs- og Selskabsstyrelsen fastsætter de nærmere  

 bestemmelser om den i § 1, stk. 2, nr. 4, nævnte kvalifikationseksamen,  

 herunder betingelserne for at indstille sig til eksamen, eksamenskravene,  

 eksamens afholdelse og bedømmelsen.
Stk. 2. Den i henhold til § 4, stk. 2, i lov om statsautoriserede  

 revisorer nedsatte Revisorkommission afholder eksamen for registrerede  

 revisorer.
Til at bistå ved afholdelselse af eksamen nedsætter  

 Revisorkommissionen en eksamenskommission.
Eksamenskommissione skal bestå af  

 3 registrerede revisorer og af 5 eller flere medlemmer, der ikke er  

 registrerede revisorer.
Formanden for eksamenskommissionen skal vælges blandt  

 de medlemmer, der ikke er registrerede revisorer.
Eksamenskommissionens  

 øvrige medlemmer behøver ikke være medlemmer af Revisorkommissionen.
Der kan  

 ikke deltage statsautoriserede revisorer i eksamenskommissionen.« 3. § 6 b, stk. 7, 5. pkt., affattes således:
»Ved tvangsindløsning finder reglerne i aktieselskabslovens §§ 20 b  

 og 20 c tilsvarende anvendelse, uanset om der er tale om tvangsindløsning af  

 aktier eller anparter.« 4. I § 9 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 bliver herefter stk. 4.
