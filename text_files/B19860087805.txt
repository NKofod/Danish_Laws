SYN OG GODKENDELSE § 1.  Et motorkøretøj, som benyttes til øvelseskørsel  

 på lukket øvelsesplads eller på køreteknisk anlæg i forbindelse med  

 køreuddannelsen til kørekort til kategori A eller kategori B, skal synes og  

 godkendes af Statens Bilinspektion og anmeldes til motorkontoret, inden det  

 tages i brug.
Såfremt køretøjet er fabriksnyt og standardtypegodkendt, kan  

 anmeldelse dog ske på grundlag af en typeattest i overensstemmelse med  

 reglerne i Justitsministeriets bekendtgørelse om registrering af  

 motorkøretøjer m.v.
 Stk. 2.  Anmeldelsen til motorkontoret skal vedlægges  

 forsikringsbevis, jfr. kap. 2.
 Stk. 3.  Køretøjet er herefter underkastet periodisk syn  

 efter reglerne i Justitsministeriets bekendtgørelse om registrering af  

 motorkøretøjer m.v., kapitel 9 A.
 § 2.  For at kunne godkendes til øvelseskørsel på  

 lukket øvelsesplads eller køreteknisk anlæg skal motorkøretøjet opfylde  

 indretnings- og udstyrsbestemmelserne til den pågældende køretøjskategori og  

 til skolekøretøj i Justitsministeriets bekendtgørelse om Detailforskrifter  

 for Køretøjer og Justitsministeriets bekendtgørelse om kørekort.
 Stk. 2.  En bil kan godkendes til øvelseskørsel på  

 lukket øvelsesplads eller køreteknisk anlæg, uanset at bilen ikke er forsynet  

 med ekstra betjeningsapparater, ekstra førerspejle eller ekstra kontrollamper  

 for retningsviserblinklygter.
FORSIKRING § 3.  Køretøjer, som anvendes til øvelseskørsel på  

 lukket øvelsesplads eller køreteknisk anlæg i forbindelse med køreuddannelsen  

 til kørekort til kategori A eller kategori B, skal være dækket af en  

 forsikring i overensstemmelse med reglerne i færdselslovens kapitel 16.
 Stk. 2.  Forsikringsaftalen skal være udformet således,  

 at den elev, som fører motorkøretøjet, er ansvars- og ulykkesforsikret.  

 Forsikringsselskabet kan gøre regres gældende overfor føreren i  

 overensstemmelse med færdelslovens § 108, stk. 2.
STRAF, GEBYR OG IKRAFTTRÆDELSESBESTEMMELSER § 4.  Overtrædelse af § 1 og § 3 straffes med bøde.
 § 5.  For syn og godkendelse betales sædvanligt gebyr  

 efter reglerne i Justitsministeriets bekendtgørelse om registrering af  

 motorkøretøjer m.v.
 § 6.  Bekendtgørelsen træder i kraft den 1. januar  

 1987.
