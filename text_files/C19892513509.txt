 § 1.  Med Budgetministeriets bemyndigelse har  

 Forsvarsministeriet den 1.november 1973 indgået vedlagte aftale med tillæg  

 vedrørende forhandlingsret, tillidsrepræsentanter m.v.
 § 2.  Hensigten med de i ovennævnte aftale med tillæg  

 fastsatte regler er at fastlægge retningslinier for samvirke mellem  

 arbejdsgiversiden (enheder/myndigheder) og arbejdstagersiden (organisationer  

 og tillidsrepræsentanter på arbejdsstedet).
 Stk. 2.  Formålet med ovennævnte regler er for begge  

 parter at tilvejebringe grundlag for i størst mulig udstrækning såvel inden  

 for som uden for aftaleområdet at kunne give medindflydelse samt delegere  

 afgørelser til underlagte led, jf. herved endvidere samarbejdscirkulæret.  

 Disse regler vedrører således udøvelsen af forhandlingsretten på parternes  

 forskellige ledelsesniveauer.
 Stk. 3.  Opmærksomheden henledes på, at principperne for  

 tilrettelæggelsen af arbejds- og personaleforhold forudsættes behandlet i  

 samarbejdsudvalgene, medens konkrete spørgsmål vedrørende arbejds- og  

 personaleforhold m.v., herunder spørgsmål om lønvilkår, forhandles med  

 tillidsrepræsentanter (organisationerne), jf. endvidere samarbejdscirkulæret.
§ 3.  Tillæg til aftalen vedrørende valg af  

 tillidsrepræsentanter er gældende for Centralforeningen for Stampersonels og  

 Hærens Konstabel- og Korporalforenings område.
For øvrige organisationer, der  

 har tiltrådt aftalen, kan reglerne anvendes, såfremt organisationen  

 fremsætter ønske herom.
 § 4.  Aftalen er tiltrådt af følgende organisationer:
- Centralforeningen for Stampersonel, - Hærens Konstabel- og Korporalforening, - Reserveofficersforeningen i Danmark, - Radiotelegrafistforeningen af 1917, - Dansk Musiker Forbund, - Hovedorganisationen af Officerer i Forsvaret (AC), - Foreningen af yngre Læger.
 § 5.  Aftaler om lønvilkår m.v. i henhold til vedlagte  

 aftale må kun indgås, når Forsvarsministeriets bemyndigelse i det enkelte  

 tilfælde foreligger.
 § 6.  Kundgørelse for Forsvaret B.38-1973 ophæves.
 P.M.V.
 E.B.
A.
Anholm Bilag 1.
A F T A L E om forhandlingsret m.v.
mellem forsvarsministeriet og det kontraktansatte militære personels  

 organisationer.
 Kapitel 1. Aftalens parter og område.
 Denne aftale er med budgetministeriets bemyndigelse indgået mellem  

 forsvarsministeriet og organisationer, der repræsenterer kontraktansat  

 militært personel, som ikke er tilsluttet tjenestemændenes  

 centralorganisationer.
§ 1.  Aftalens bestemmelser gælder for indgåelse af  

 aftaler og udøvelse af forhandlingsret for Stk. 2.  Aftalens bestemmelser gælder - med mindre andet  

 er fastsat ved særlig aftale - for militært personel, ansat på kontrakt, som  

 ikke er omfattet af andre aftaler.
 § 2.  De organisationer, der er medunderskrivere af  

 nærværende aftale, indgår en grænseaftale, der tilstilles forsvarsministeriet  

 med angivelse af, hvilke grupper af kontraktansat personel  

 (underorganisationer) de enkelte organisationer repræsenterer.
 Stk. 2.  Organisationen meddeler forsvarsministeriet,  

 hvilke organisationer der eventuelt er tilsluttet, og hvilke beføjelser der  

 er tillagt dem.
Stk. 3.  Organisationerne skal kunne godtgøre, at de a. tilsammen giver samtlige de i § 1 omhandlede personelgrupper adgang til  

 repræsentation, b. hver for sig repræsenterer den overvejende del af de i § 1 omhandlede  

 personelgrupper, som efter grænseaftalen i stk. 1 har opnået repræsentation  

 gennem vedkommende organisation, og c. følger sådanne regler ved valg, at der sikres de enkelte grupper en  

 passende repræsentation.
 Kapitel 2. Aftaler.
§ 3.  Løn- og andre ansættelsesvilkår for det  

 kontraktansatte militære personel fastsættes med budgetministeriets  

 bemyndigelse ved aftale mellem forsvarsministeren og en eller flere  

 organisationer.
Aftale indgås efter de i lov om tjenestemænd i staten,  

 folkeskolen og folkekirken, §§ 45 - 48, fastsatte retningslinier.
 Stk. 2.  Aftaler, der angår flere organisationers  

 område, indgås af vedkommende organisationer i forening.
 Stk. 3.  Aftaler, der alene angår en enkelt  

 organisations område, kan indgås af vedkommende organisation.
 § 4.  Aftaler skal, for at være gyldige, foreligge  

 skriftligt og være underskrevet af parterne.
 § 5.  Forhandlinger føres af de parter, mellem hvilke  

 aftaler indgås, med mindre andet er bestemt nedenfor.
 § 6.  Forsvarsministeriet kan bemyndige underlagte  

 myndigheder til at føre forhandlinger.
 § 7.  Opsigelse af aftaler, der er indgået i henhold  

 til denne aftale, sker skriftligt til modparten med 3 måneders varsel, med  

 mindre andet er bestemt i aftalen.
 Stk. 2.  Andre parter i aftalen underrettes skriftligt  

 om opsigelsen, og opsigelsen har tillige virkning for disse, med mindre der  

 opnås enighed med modparten om andet.
 Stk. 3.  Samtidig med opsigelsen af en aftale fremsendes  

 forslag til ændring af dennes indhold, med mindre parterne enes om andet.
 Stk. 4.  Såfremt parterne enes derom, kan forhandling om  

 ændring af aftaler finde sted uden forud foretaget opsigelse.
 Kapitel 3. Andre forhandlinger.
 § 8.  Fra ministeriet og underlagte myndigheder  

 afgives til organisationerne eller disses tillidsrepræsentanter til  

 forhandling forslag til bestemmelser om ansættelses- og arbejdsvilkår, hvorom  

 der ikke kan indgås aftale, samt forslag til ændring af sådanne bestemmelser.
 § 9.  Såfremt en organisation mener, at de i § 8  

 fastsatte regler ikke er overholdt, kan den indbringe sagen for ministeriet  

 og eventuelt ministeren, der kan foranledige forhandling iværksat og  

 eventuelt suspendere fastsatte bestemmelser, indtil forhandling har fundet  

 sted.
 § 10.  Organisationerne kan også uden for området for  

 aftaler træde i forhandling med ministeriet og underlagte myndigheder om  

 ethvert fagligt spørgsmål, der angår kontraktansatte m.v., der omfattes af  

 denne aftale.
 Kapitel 4. Fælles regler om forhandlinger.
 § 11.  Forhandlinger kan føres mundtligt eller  

 skriftligt.
 Stk. 2.  Skriftlig henvendelse besvares skriftligt.  

 Såfremt en af parterne fremsætter anmodning derom, finder der mundtlig  

 forhandling sted inden afgivelse af skriftligt svar.
 Stk. 3.  Såfremt en af parterne fremsætter anmodning  

 derom, optages der referat af mundtlige forhandlinger.
 § 12.  En organisation kan forlange, at vedkommende  

 myndighed inden afgørelse træffes, forelægger sagen for forsvarsministeriet.
 § 13.  Forhandling skal påbegyndes senest 3 uger  

 efter, at anmodning er modtaget, med mindre parterne enes om andet.
 Stk. 2.  Forhandling anses for afsluttet, når blot en  

 part meddeler modparten, at forhandlingen anses for sluttet.
 Stk. 3.  Bestemmelsen i stk. 2 gælder dog ikke, såfremt  

 en organisation ønsker forhandlingerne videreført i henhold til § 12, og  

 dette tilkendegives modparten inden 1 måned efter sidste forudgående  

 forhandling.
 Stk. 4.  Forhandling anses iøvrigt for afsluttet, når  

 der er forløbet 3 måneder fra sidste forudgående forhandling, uden at der er  

 taget skridt til dens fortsættelse.
 § 14.  Vedrørende tillidsrepræsentanter henvises til  

 tillægget til denne aftale.
 Kapitel 5. Samarbejde m.v.
§ 15.  Parterne i denne aftale er enige om, at der  

 gennem samarbejdsudvalg eller andre egnede organer, i hvilke såvel ledelse  

 som medarbejdere repræsenteres, i videst muligt omfang tilstræbes samarbejde,  

 medindflydelse og effektivitet i forsvaret.
Parterne er endvidere enige om at  

 fremme et godt samarbejde og virke for rolige og stabile arbejdsforhold på  

 tjenestestederne.
 Kapitel 6. Voldgift m.v.
§ 16.  Princip- og fortolkningsspørgsmål i forbindelse  

 med de indgåede aftaler forhandles i alle tilfælde mellem parterne.
Såfremt  

 der ikke opnås enighed, afgøres spørgsmålet ved en voldgiftsret, der består  

 af fire medlemmer, hvoraf to vælges af forsvarsministeriet og to af den eller  

 de pågældende organisationer samt en opmand, der vælges af voldgiftsrettens  

 medlemmer.
Opnås der ikke enighed om valget af opmanden, skal denne udpeges  

 af arbejdsrettens formand.
 Kapitel 7. Ikrafttræden og opsigelse.
 § 17.  Denne aftale træder i kraft, når den er  

 underskrevet af parterne.
 § 18.  Aftalen gælder, indtil den skriftligt opsiges  

 af en af parterne med et opsigelsesvarsel på mindst 9 måneder.
 Stk. 2.  Forhandlinger om indgåelse af ny aftale skal  

 påbegyndes senest 6 måneder inden opsigelsesfristens udløb.
 Stk. 3.  Den opsagte aftales bestemmelser vedbliver at  

 gælde, indtil ny aftale er indgået.
 København, den 1.november 1973.
 For forsvarsministeriet:
 P.M.V.
C.Langseth / O.Østergaard For Centralforeningen for Stampersonel:
C.Sørensen For Foreningen af kontraktansatte Officerer i Flyvevåbnet:
Svend Drejer Petersen For Foreningen af tjenstgørende Reserveofficerer i Hæren:
N.R.Nielsen Bilag 2.
T I L L Æ G til aftale om forhandlingsret m.v. mellem forsvarsministeriet og det  

 kontraktansatte militære personels organisationer.
§ 1.  Hvor der blandt stampersonel ved en  

 enhed/myndighed -i det følgende benævnt enhed - er mindst 5 medlemmer af  

 Centralforeningen for Stampersonel (underorganisationer) - i det følgende  

 benævnt centralforeningen, har disse ret til at vælge en tillidsrepræsentant,  

 hvis ansættelsesforhold ikke kan bringes til ophør mod eget ønske, inden  

 sagen har været forhandlet mellem forsvarskommandoen, eventuelt  

 forsvarsministeriet, og centralforeningen.
Eventuel flytning af en  

 tillidsrepræsentant mod eget ønske skal skriftligt begrundes over for den  

 pågældende, og såfremt tillidsrepræsentanten fremsætter ønske om det,  

 forhandles spørgsmålet med organisationen.
§ 2.  Tillidsrepræsentanten vælges blandt de  

 organiserede, der har forrettet tjeneste i mindst 1 år ved enheden.
Hvor  

 sådanne ikke findes i et antal på mindst 5, suppleres dette tal blandt  

 organiserede medarbejdere, som har forrettet tjeneste længst ved enheden.
§ 3.  Valget af tillidsrepræsentant skal finde sted  

 således, at stampersonel, som forretter tjeneste ved enheden, sikres mulighed  

 for at deltage i valget.
Valget er ikke gyldigt, før det er godkendt af  

 centralforeningen og meddelt enheden.
Denne meddelelse skal ske hurtigst  

 muligt og senest 3 uger efter valget.
Eventuel indsigelse fra enhedens side  

 mod det foretagne valg skal være centralforeningen i hænde senest 3 uger  

 efter modtagelsen af meddelelsen om valget.
§ 4.  Tillidsrepræsentanten udpeger en stedfortræder,  

 der på hans vegne virker under fravær på grund af sygdom, ferie, deltagelse i  

 kurser m.v.
Tillidsrepræsentanten meddeler ledelsen, hvem der er udpeget som  

 stedfortræder.
§ 5.  Såfremt der ved en enhed er anmeldt 2 eller  

 flere tillidsrepræsentanter, kan der vælges en fælles tillidsrepræsentant.  

 Denne vælges af og blandt de valgte tillidsrepræsentanter.
Valg af fælles  

 tillidsrepræsentant anmeldes straks overfor enheden.
 § 6.  Det er tillidsrepræsentantens pligt såvel  

 overfor sine kolleger og sin organisation som overfor enheden at gøre sit  

 bedste for at jævne ethvert opstået stridsspørgsmål og vedligeholde et roligt  

 og godt samarbejde på arbejdsstedet.
 Stk. 2.  Når en foreliggende sag kun berører en enkelt  

 eller enkelte af enhedens medarbejderes personlige anliggender, bør disse,  

 inden tillidsrepræsentanten forhandler deres sag, selv direkte over for  

 enheden forelægge klagen eller henstillingen til mulig direkte afgørelse i  

 foreliggende tilfælde.
 I anliggender vedrørende løn- og arbejdsforhold, der direkte berører  

 medarbejdere i almindelighed, er tillidsrepræsentanten, når medarbejderne,  

 enten fordi de føler sig forurettede eller af andre grunde, ønsker det,  

 forpligtet til at forebringe deres klager eller henstillinger for enheden.  

 Føler tillidsrepræsentanten sig ikke tilfredsstillet ved enhedens afgørelse,  

 står det tillidsrepræsentanten frit for at anmode sin organisation om at tage  

 sig af sagen, men det er tillidsrepræsentantens og dennes kollegers pligt at  

 fortsætte arbejdet uforstyrret.
Stk. 3.  Tillidsrepræsentanten bør have fornøden  

 mulighed for at varetage sit hverv i anliggender, der angår enheden og de af  

 den pågældende repræsenterede kolleger.
Udførelsen af hvervet skal dog ske på  

 en sådan måde, at det er til mindst mulig gene for tillidsrepræsentantens  

 arbejde.
Efter aftale med enheden bør der gives tillidsrepræsentanten frihed  

 til at deltage i faglige kurser (møder), jfr.
Kundgørelse for Forsvaret  

 B.15-1971.
 Såfremt det er nødvendigt, at tillidsrepræsentanten for at opfylde  

 forpligtelserne må forlade enheden i arbejdstiden, bør han forud herfor  

 træffe aftale med ledelsen.
 Stk. 4.  Hvor forholdene taler for det og mulighederne  

 er til stede, bør der efter anmodning anvises tillidsrepræsentanten et  

 passende lokale, og der bør gives adgang til at kunne benytte skrivemaskine  

 m.v. i forbindelse med udøvelsen af hvervet som tillidsrepræsentant.
 § 7.  De i §§ 1 - 6 fastsatte regler kan endvidere  

 anvendes for øvrigt kontraktansat militært personel, såfremt organisationen  

 fremsætter ønske herom.
