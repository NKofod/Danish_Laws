En lidelse med senebetændelse i begge albuer hos en 40-årig  

 kølehusarbejder anerkendt som erhvervssygdom, jfr. § 1, pkt.
E, nr. 6  

 sikringsstyrelsens bekendtgørelse af 17/12 1982 om fortegnelse over  

 erhvervssygdomme.
 REDEGØRELSE FOR SAGEN:
En kølehusarbejder havde fra 1976/77 arbejdet i frostrum med temperaturer  

 ned til - 25o C.
Arbejdet bestod overvejende i løft af tunge frysevarer med  

 en vægt af ca. 10 - 60 kg.
Arbejdsprocessen bestod i nedtagning samt stabling  

 af frostemner, hvilket betød løft i variabel højde.
Indtil oktober 1979 havde  

 skadelidte ikke haft helbredsmæssige problemer på grund af arbejdet, men fik  

 fra dette tidspunkt kraftige smerter i begge albueregioner.
Smerterne  

 forværredes ved belastning, således at det var nødvendigt med en sygemelding.
 Skadelidte blev i juni 1980 opsagt fra sit arbejde, fordi han af  

 helbredsmæssige grunde ikke kunne påtage sig kølehusarbejde, og fordi  

 arbejdsgiveren ikke kunne tilbyde andet arbejde, hvor der kunne tages  

 tilstrækkeligt hensyn til lidelsen.
 AFGØRELSEN DER KLAGES OVER:
Sikringsstyrelsen fandt, at lidelsen ikke gav ret til ydelser efter  

 arbejdsskadeforsikringsloven, da der efter de foreliggende oplysninger ikke  

 havde været tale om overbelastning i lovens forstand, og lidelsen således  

 ikke var omfattet af fortegnelsen over erhvervssygdomme, jfr. § 1, pkt.
E,  

 nr. 6 b, i sikringsstyrelsens bekendtgørelse af 29. august 1980.
 KLAGEN TIL ANKESTYRELSEN:
Skadelidte oplyste bl.a., at han før ansættelsen hos arbejdsgiveren i 1974  

 var sund og rask, og at han ikke siden havde beskæftiget sig med sport eller  

 andre ting, der kunne have udløst lidelsen.
I de 2 første år af ansættelsen  

 havde skadelidte arbejdet som forsyningsmand, hvilket ikke medførte løft af  

 tunge byrder.
Selv om skadelidte først blev sygemeldt i november 1979, var  

 smerterne opstået langt tidligere.
 SUPPLERENDE OPLYSNINGER:
Ankestyrelsen modtog yderligere materiale vedrørende arbejde i frysehuse  

 samt en tilsynsrapport vedrørende arbejdstilsynets anvisninger for arbejdet  

 hos den pågældende arbejdsgiver.
Ankestyrelsen anmodede sikringsstyrelsen om  

 at forelægge sagen for det i henhold til arbejdsskadeforsikringslovens § 11  

 nedsatte udvalg vedrørende erhvervssygdomme, idet ankestyrelsen fandt, at det  

 ikke kunne udelukkes, at det omhandlede fysiske arbejde i forbindelse med de  

 store temperaturpåvirkninger, udgjorde en sådan overbelastning, at lidelsen  

 kunne anerkendes som erhvervssygdom.
 Et flertal af erhvervssygdomsudvalgets medlemmer anbefalede, at lidelsen  

 blev henført under arbejdsskadeforsikringsloven, under hensyn til at arbejdet  

 var hårdt, foregik i kulde og indebar mange monotone løftebevægelser.
 LOVGRUNDLAG:
I arbejdsskadeforsikringslovens § 10, stk. 1, bestemmes, at som  

 erhvervssygdom anses sygdomme, som efter medicinsk og teknisk erfaring er  

 forårsaget af særlige påvirkninger, som bestemte persongrupper gennem deres  

 arbejde eller de forhold, hvorunder dette foregår, er udsat for i højere grad  

 end personer uden sådant arbejde.
Chefen for sikringsstyrelsen fastsætter,  

 hvilke sygdomme der anses for erhvervssygdomme.
Det kan herved bestemmes, at  

 sygdomme kun anses for erhvervssygdomme, når de er forårsaget af arbejde i  

 bestemte arbejdsområder eller andre særlige vilkår er opfyldt.
Ifølge lovens § 10, stk. 2, har en person, der har pådraget sig en erhvervssygdom, krav på ydelser efter loven, med mindre det anses for overvejen sandsynligt, at lidelsen skyldes andre forhold end de erhvervsmæssige.
Efter § 1, pkt.
E, nr. 6 b, i sikringsstyrelsens bekendtgørelse af 17.  

 december 1982, som fra 1. januar 1983 har afløst bekendtgørelse af 29. august  

 1980, berettiger sygdomme i seneskederne samt sene- og muskellidelser  

 forårsaget af overbelastning til anerkendelse som erhvervssygdom, når  

 sygdommen har medført hel eller delvis opgivelse af pågældendes sædvanlige  

 arbejde, men mindre det anses for overvejende sandsynligt, at lidelsen  

 skyldes andre forhold end de erhvervsmæssige.
 ANKESTYRELSENS AFGØRELSE:
 Under hensyn til oplysningerne om arbejdets art, herunder det oplyste om  

 de mange manuelle løftebevægelser, hvortil skadelidte skulle bruge begge  

 arme, og til kuldepåvirkningen, fandtes der at have foreligget overbelastning  

 i lovens forstand.
Skadelidte fandtes herefter at have pådraget sig en erhvervssygdom, jfr.§  

 1, pkt.
E, nr. 6 b, i den ovennævnte bekendtgørelse, da han havde måtte  

 opgive sit sædvanlige arbejde.
