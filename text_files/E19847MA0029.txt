 Der har været rejst spørgsmål om den afgiftsmæssige stilling for  

 factoring- og finansieringsselskabers administration af fordringer  

 (eksempelvis bogføring, debitorbogholderi, udsendelse af kontoudtog, rykning  

 af debitorer, rentetilskrivning, registrering af kasserabatter).
 Fordringerne overdrages af produktions- eller salgsselskaber til eje eller  

 til sikkerhed for factorings- eller finansieringsselskaberne.
Transporten er dog i visse tilfælde formuleret som en overdragelse til  

 eje, men med samtidig aftale om, at der ved debitors misligholdelse skal ske  

 tilbagetransport.
Ved tilbagetransporten meddeles det kunden, at betaling med  

 frigørende virkning herefter alene vil kunne ske til vedkommende leverandør.
 Ministeriet for skatter og afgifter har truffet afgørelse om, at  

 selskaber, der udfører de nævnte administrationsydelser vedrørende fremmede  

 fordringer, er registreringspligtige efter lovens § 5, jf.
§§ 3 og 4, idet ydelserne er omfattet af afgiftspligten efter lovens § 2, stk. 2.
 Til fremmede fordringer henregnes administrationen af fordringer, der er  

 overdraget til sikkerhed for et lånemellemværende, og fordringer, som nævnt  

 ovenfor, hvis transport vel er formuleret som en overdragelse til eje, men  

 med samtidig aftale om tilbagetransport/regres.
Selskaber, der alene administrerer fordringer, som er overdraget dem til  

 eje, er derimod ikke omfattet af registreringspligten, idet  

 finansieringsvirksomhed er undtaget fra afgiftspligten, jf. lovens § 2, stk. 3, punkt j.
 Se også Dep.410 og Dep.924.
