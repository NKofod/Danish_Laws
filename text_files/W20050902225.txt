I  

 forhold til omtalen af medlemmerne som pyramidedeltagere fandt  

 nævnet på  

 baggrund af de oplysninger, man havde modtaget fra klager, at der ikke var  

 tale  

 om en kreds af personer, der var afgrænset på en sådan måde, at klager kunne  

 tillægges partsstatus.
Nævnet lagde herved vægt på, at ingen medlemmer var  

 underkastet direkte regler/vedtægter, ligesom nævnet lagde vægt på den  

 særlige  

 ledelsesstruktur, hvorefter lederen af netværket ikke var valgt af  

 medlemmerne,  

 men var den person, der i sin tid oprettede netværk.
 Nævnet  

 bemærkede samtidig, at der ikke ved afgørelsen var taget stilling til,  

 hvorvidt  

 den presseansvarlige kunne repræsentere netværket.
Kendelse  

 fra Pressenævnet i sag 2004-6-49 TeamOne i Danmark har klaget til Pressenævnet over to artikler i  

 JydskeVestkysten den 14. og 19. februar 2004, idet man finder, at god  

 presseskik er tilsidesat.
TeamOne har endvidere klaget over, at Jydske-  

 Vestkysten har afvist at bringe et genmæle.
 I en artikel den 14. februar 2004, der bar overskriften   

  

 Kroejer nær fanget i pyramidespil  

  

 , hed  

 det i en underrubrik:
 GAMBLING: Lottomillionær fra Agerskov skulle skaffe nye medlemmer  

 til ulovligt internetspil, men han valgte i går at aflyse hvervemøde på sin  

 kro  

 og trak sig ud af spillet.
 I artiklen hed det:
 Den kendte kroejer og lottomillionær Peter Otte fra Agerskov  

 ved Rødding var tæt på at begå noget ulovligt, da han investerede 2000 kroner  

 i  

 et pyramidespil på internettet med lotteri og kunstig aktiehandel for øje.
 Det er nemlig strafbart at skaffe nye medlemmer til et ulovligt  

 spil, og derfor havde kroejer og lottomillionær Peter Otte risikeret en straf  

 på  

 op til seks måneders fængsel, hvis han havde gennemført et planlagt  

 hvervemøde  

 på sin kro torsdag kl. 19.30.
 Peter Otte erkender, at han havde planlagt et møde for at få nye  

 folk ind i spillet, men vidste ifølge eget udsagn ikke, at spillet er  

 ulovligt.
 - Jeg havde fået at vide, at det var fuldt lovligt, men hvis det  

 ikke er det, så dropper jeg det hele med det samme, siger han.
Pyramidespillet florerer lige nu i det syd- og vestjyske og  

 udbydes af et australsk selskab under navnet World Games Incorporated.
Ifølge  

 selskabet selv har op mod 400.000 mennesker på verdensplan meldt sig til  

 spillet.
Angiveligt skulle omkring 15.000 danskere spille med, men der er  

 ikke  

 nogen viden om hvor mange, der har tabt penge på spillet.
Ifølge Peter Otte blev han selv introduceret til spillet via en  

 bekendt, der overbeviste ham om, at man helt lovligt kunne tjene en masse  

 penge.
Som i andre pyramidespil gælder det om at hverve nye medlemmer, og  

 derfor havde Peter Otte arrangeret et møde på sin kro i Agerskov for selv at  

 skaffe  

 medlemmer.
Rystet kroejer - Men det skal jeg i hvert fald ikke nu.
Og jeg vil tage kontakt  

 til ham, der fortalte mig om spillet, og fortælle ham om det her, siger en  

 lettere rystet Peter Otte.
 - Jeg kender ikke mere til spillet end det, han fortalte, fortæller  

 kroejeren, der selv har skudt 2000 kroner i spillet.
 Han vil dog ikke gøre noget for at få dem tilbage.
- De må være tabt.
Det er jo kun 2000 kroner.
 Ifølge Morten Rønde fra Spillemyndigheden under Told- og  

 Skattestyrelsen er udbud af pyramidespil ikke lovligt ifølge tips- og  

 lottoloven.  

 Det er ikke i sig selv ulovligt at spille med, men det er forbudt af skaffe  

 nye  

 medlemmer.
 - Og i sådanne koncepter tjener man jo penge på at få nye  

 medlemmer til at betale flere penge, fortæller han.
 Morten Rønde advarer mod at gå ind i spillet, selv om der er  

 udsigt til at tjene penge.
 - For folkene bag de her lyssky koncepter handler det bare om at  

 tjene så mange penge som muligt og stikke af med dem, når det lakker mod  

 enden.  

 Det stopper altid på et tidspunkt, når de nederste led i kæden ikke kan  

 hverve  

 flere kunder, forklarer Morten Rønde.
Ifølge ham vil Spillemyndigheden i hvert enkelt tilfælde af  

 ulovligt medlemsjagt overveje politianmeldelse. I en artikel den 19. februar 2004 med overskriften   

  

 Pyramidedeltagere spiller højt spil  

  

   

 hed det i en underrubrik:
  

  

 Ulovligt?:  

  

 Det  

 omsiggribende pyramidelignende spil WGI er knap så legalt, som spillets  

 fortalere  

 påstår.
Forbrugerstyrelsen udtrykker betænkelighed, og ToldSkat udelukker  

 ikke  

 en politianmeldelse.
Formidlere og udbydere risikerer bøde og fængsel i op  

 til  

 et år. I artiklen hed det:
 VESTEREGNEN: Fristelsen er stor, men risikoen er større.
 Falder man for de luftige løfter om nemt tjente gevinster, der  

 omgærder det hastigt voksende pyramidelignende spil WGI, risikerer man ikke  

 kun  

 en lang næse, men også det, der er værre.
 Faktisk er straframmen, foruden bøde, helt op til 12 måneder bag  

 tremmer.
 Og det gælder ikke kun udbyderne, viser undersøgelser, som  

 avisen har foretaget hos de implicerede instanser, ToldSkat, Bagmandspolitiet  

 og Forbrugerstyrelsen.
 Selv om det ikke egentlig er forbudt at deltage i illegale spil,  

 er det nemlig i strid med loven at hverve nye medlemmer og medvirke til  

 opbygning af de netværker, som til forveksling ligner de pyramider, der har  

 lagt navn til denne særlige spilleform.
Da netop det at sælge idéen videre til minimum to bekendte er en  

 afgørende og uløselig del af WGI-konceptet, er det svært at se, hvordan  

 deltagerne undgår at overskride grænsen mellem lovligt og ulovligt.
Det  

 gælder  

 også de anslået 400-500 håbefulde på vesteregnen, som allerede har tilmeldt  

 sig  

 og betalt 2000 eller 5000 kroner for drømmen om de næsten arbejdsfri  

 millioner.  

 Og strafferammen er vel at mærke den samme, som gælder for udbydere, i værste  

 fald også med fængsel.
Bøde og fængsel Som det for eksempel hedder i et notat fra ToldSkat:
 - Et Multi Level Marketing selskab, hvor medlemmer placeres i  

 pyramidestruktur, som  uden at have tilladelse  opbygger et  

 netværk, og som  

 derved skaffer sig medlemmer i Danmark bl.a. med henblik på at sælge spil  

 eller  

 lotterier til danskere i Danmark, må efter paragraf 10 i tips- og lottoloven  

 anses for at udbyde ulovlige spil, hvilket straffes med bøde eller fængsel  

 indtil et år.
 Videre hedder det:
 - Såfremt et selskab udbyder et aktiespil, hvor der købes og  

 sælges virtuelle aktier, vil også denne aktivitet være omfattet af forbuddet  

 i  

 tips- og lottoloven, hvis spillet baserer sig på tilfældighedselementer  

   

 eksempelvis, hvis de virtuelle aktiers værdi/kurs udelukkende afhænger af  

 udbud  

 og efterspørgsel.
 Selv om WGI ikke nævnes med navn, ligner notatet en nøje  

 beskrivelse af lige nøjagtig det spil, som for tiden hærger, men om det så  

 får  

 retslige konsekvenser vil ToldSkat ikke ud med.
Anmeldt eller ej? - Man kan konkludere, at spil om penge ikke må udbydes af andre  

 i Danmark end Tipstjenesten, men om det betyder, at vi har indgivet eller vil  

 indgive politianmeldelse mod WGI, vil jeg ikke sige, for jeg må ikke udtale  

 mig  

 om konkrete tilfælde, siger fuldmægtig Morten Rønde i spillemyndigheden under  

 ToldSkat.
 Fuldmægtigen, der er medforfatter til ToldSkats notat, vil dog  

 gerne advare folk mod at deltage i spil af denne art.
- Notatet skal forstås på den måde, at det kun er lovligt at  

 deltage i den slags spil, hvis man begrænser sig til kun at spille med i for  

 eksempel lodtrækninger.
Hvis man derimod går ud og hverver andre medlemmer,  

 og  

 det gælder også familiemedlemmer, så er man straks ude i noget ulovligt.
Jeg  

 kan kun råde folk til ikke at involvere sig i spil om penge, siger Morten  

 Rønde.
Betænkeligheder Også i Forbrugerstyrelsen er betænkeligheden ved WGI og  

 lignende, pyramideagtige spil til at tage og føle på.
 Selv om man som udgangspunkt også her tilkendegiver, at Multi  

 Level Marketing er en lovlig salgsform, sker det med så mange forbehold og  

 advarsler,  

 at det legale bliver sværere og sværere bare at skimte konturerne af.
 Foruden betænkeligheder med hensyn til, hvorvidt konceptet  

 strider mod markedsføringsloven, udtrykker fuldmægtig Signe Salling sin  

 mistillid således:
 - Efter vores opfattelse må det især anses for betænkeligt, hvis  

 konceptets opbygning er svært gennemskueligt, lægger op til anvendelse af  

 påtrængende hvervemetoder, mangler rimelige afbalancering af parternes  

 pligter  

 og rettigheder eller indeholder urigtige, vildledende eller urimeligt  

 mangelfulde oplysninger om blandt andet indtjeningsmuligheder.
Føler sig misbrugt I øvrigt gør Forbrugerstyrelsens fuldmægtig opmærksom på, at hun  

 føler sig misbrugt, når fortalerne for WGI benytter et brev fra hende til at  

 give sig selv og spillet et legalt skær.
I brevet, der bl.a. blev fremhævet  

 på  

 et hvervemøde for nyligt, hvor avisen deltog, omtales, at Bagmandspolitiet  

 eller Statsadvokaten for økonomisk kriminalitet ikke havde fundet påviselige  

 ulovligheder.
- Jeg har godt set, at de benytter det brev som en blåstempling,  

 men det kan de reelt ikke.
Det eneste, man kan uddrage af det brev, er  

 nemlig,  

 at det ikke kunne konstateres, at de tre omfattede personer havde gjort noget  

 ulovligt.
Det betyder dog ikke, at spillet som sådan er lovligt, understreger  

 Signe Salling.
Så hvis fristelsen er stor, skal man nok lige huske, at risikoen  

 er større. Artiklen var blandt andet ledsaget af en faktaboks, hvori det  

 hed:
 *Pyramidespil eller Multi Level Marketing, som folkene bag WGI   

 World Games Incorporated  foretrækker at kalde det, breder sig med  

 lynets  

 hast.
*På verdensplan deltager ifølge WGI selv 400.000 mennesker.
I  

 Danmark skal tallet være 15.000 og på vesteregnen alene mellem 4-500.  

 Ambitionen er at blive verdens største spillested med 50 millioner medlemmer  

 om  

 bare ti år.
 *Oplysninger om spillet kan findes på internetadressen:www.space-port.dk/mere  

 om WGI.htm.
*Vil man gardere sig mod at overtræde straffeloven, loven om  

 offentlige indsamlinger, markedsføringsloven og tips- og lottoloven, kan det  

 dog anbefales også at besøge myndighedernes internetadresser,  

 Forbrugerstyrelsen:  

  

 www.fs.dk  

  

 samt ToldSkat på  

  

 www.Told-Skat.dk  

  

 (spillemyndigheden). Ved brev af 5. marts 2004 anmodede TeamOne ved Thomas R.
Nielsen  

 JydskeVestkysten om at bringe følgende genmæle:
JydskeVestkysten bragte den 14. og 19. februar 2004 artikler  

 omhandlende World Games Inc. (WGI). JydskeVestkysten bragte i den forbindelse  

 oplysninger om pyramidespil, lovligheden og udbud af spil, tab af penge, krav  

 til medlemmerne, indmeddelsesgebyr samt antal medlemmer i Danmark.
Til det  

 oplyses, at WGI er ikke et pyramidespil, men juridisk set et Multi Level  

 Marketing  

 selskab.
Ingen af WGIs spil er erklæret ulovlige i Danmark, og det er  

 kun WGI,  

 der udbyder disse produkter.
Det kan ikke bekræftes, at en større gruppe  

 danskere har tabt penge på at deltage.
Det er ikke påkrævet i WGI, at man  

 erhverver 2 nye medlemmer for at tjene penge.
Der finder tre medlemspakker i  

 WGI,  

 og de koster henholdsvis ca. 500, 2000 og 4800 kr.
I øvrigt er der i Danmark  

 over 28.000 medlemmer af WGI. Ved brev af 12. marts 2004 afviste JydskeVestkysten at bringe  

 genmælet.
Klagen er indgivet af TeamOne ved Thomas R.
Nielsen, der har  

 oplyst, at han er presseansvarlig i TeamOne.
TeamOne har oplyst, at World Games Inc. er ejet af Harroford  

 Development Ltd., der er blandt de største holdingsselskaber i Australien.  

 Holdingsselskabet ejer datterselskabet World Play Ltd, der igen ejer World  

 Games Inc. (WGI). WGI har en bestyrelse, der er valgt via ejerne.
Derudover  

 findes en ledergruppe bestående af en række topmedlemmer.
Alle  

 medlemmer er  

 at betragte som selvstændige og uafhængige aktører, dvs. at de blot skal  

 følge  

 de af bestyrelsen vedtagne vedtægter.
TeamOne har videre oplyst, at medlemmerne af WGI er organiseret  

 i forskellige netværk, som både internt og eksternt kaldes teams.
De danske  

 medlemmer er organiseret i to teams, hvoraf TeamOne er det ene.
Disse teams  

 er  

 oprettet med henblik på at hjælpe medlemmerne med at forstå og udvikle deres  

 forretninger.
Man kan således sidestille TeamOne med en faglig organisation,  

 der varetager medlemmernes interesser.
Medlemmerne er ikke underkastet  

 direkte  

 regler/vedtægter fra TeamOne, der er et frivilligt netværk.
TeamOnes leder,  

 der  

 ikke er valgt af nogen, bestemmer, hvad der skal gøres og hvordan.
TeamOne  

 fører kun en medlemsfortegnelse over de medlemmer, der har bedt om at blive  

 registreret.
TeamOne har anført, at artiklerne omhandler WGIs aktiviteter i  

 Danmark, som TeamOne er en betragtelig del af.
TeamOne er derfor en berørt  

 part  

 og har retlig interesse i at klage til Pressenævnet.
Medlemmerne føler sig  

 personlig berørt af artiklerne, der også har en direkte økonomisk konsekvens  

 for dem.
TeamOne har anført, at JydskeVestkysten ikke har kontrolleret  

 rigtigheden af de oplysninger, der blev bragt i artiklerne den 14. og 19.  

 september 2004. Det er ikke WGI, der er kilde til oplysningerne, idet bladet  

 ikke har kontaktet WGIs hovedkontor.
Bladet har undladt at rette de  

 forkerte  

 oplysninger, på trods at af TeamOne ved brev af 15. februar 2004 underrettede  

 bladet herom.
Punkt A.1 i de vejledende regler for god presseskik er dermed  

 overtrådt.
TeamOne har videre anført, at JydskeVestkysten ikke har udvist  

 kritik over for fuldmægtig Morten Rønde fra Spillermyndigheden i  

 Told&Skat,  

 der er en af kilderne i artiklerne.
Statens spillemonopol er under pres for  

 en  

 liberalisering, og staten og Morten Rønde har derfor en særlig interesse i  

 sagen.  

 Punkt A.2 er dermed overtrådt.
TeamOne har yderligere anført, at artiklernes oplysninger er  

 krænkende og skadelige og skal derfor efterprøves i særlig grad.
Det gælder  

 både i forhold til det overordnede budskab om illegale aktiviteter og de  

 faktiske forhold.
Bladet har gentaget oplysningerne i artiklen den 19.  

 februar  

 2004, på trods at man forinden rettede henvendelse til bladet.
Der anvendes  

 udtryk som pyramidedeltagere og pyramidespil i  

 overskrifterne, hvilket er  

 uacceptabelt.
Eftersom der aldrig er rejst tiltale mod WGI, er der tale om  

 injurier, når det antydes, at WGI er et pyramideselskab.
Medlemmerne kaldes i  

 overskrifterne kriminelle, uden at bladet kan dokumentere de alvorlige  

 beskyldninger.
Punkt A.3 er dermed overtrådt.
Angreb og svar er ikke bragt i sammenhæng og på samme måde.  

 Hverken medlemmerne eller Thomas R.
Nielsen, der er presseansvarlig for  

 TeamOne, er blevet hørt over oplysningerne i artiklerne.
Bladet burde inden  

 artiklen den 19. februar 2004 være bekendt med TeamOnes eksistens, idet  

 Thomas  

 R.
Nielsen ved e-mail af 15. februar 2004 rettede henvendelse til bladets  

 redaktion.
Punkt A.4 er dermed overtrådt.
 TeamOne har endelig anført, at JydskeVestkysten ikke har berigtiget  

 de oplysninger, som man gjorde opmærksom på i brev af 15. februar 2004, men  

 bladet valgte derimod at gentage dem i artiklen den 19. februar 2004. Punkt  

 A.7  

 er dermed overtrådt.
 TeamOne har anført, at man har krav på genmæle, da der i  

 artiklerne er bragt forkerte oplysninger.
 JydskeVestkysten har oplyst, at TeamOne ikke er nævnt i  

 artiklerne, og nævnet bør derfor overveje, hvorvidt TeamOne overhovedet er  

 klageberettiget.
 JydskeVestkysten har anført, at man i artiklerne har bragt korrekte  

 oplysninger.
 Fuldmægtig Morten Rønde har udtalt sig med baggrund i den danske  

 lovgivning om spil og som observatør af mulige ulovlige spil i Danmark.  

 Bladet  

 har afvist, at man ikke har udvist tilstrækkelig kritik over for ham som  

 kilde.
Bladet har videre anført, at man i artiklen den 14. februar 2004  

 har hørt kroejeren og den relevante myndighed.
Det ville have været umuligt  

 at  

 forelægge Morten Røndes vurdering for TeamOne, da man først blev bekendt med  

 Thomas R.
Nielsens og TeamOnes eksistens efter anmodningen om genmæle den 5.  

 marts 2004. Bladet har ikke modtaget Thomas R.
Nielsens mail af 15. februar  

 2004, hvor han retter henvendelse om artiklen dagen før.
WGI er i øvrigt  

 kommet  

 til orde i form af kroejeren, der er medlem af WGI.
JydskeVestkysten har videre anført, at man ikke har berigtiget  

 oplysningerne i artiklerne, da de er korrekte.
Der er derfor ej heller  

 grundlag  

 for genmæle.
 I sagens behandling har følgende nævnsmedlemmer deltaget:
 Niels Grubbe, Lotte  

 Mejlhede, Lene Sarup  

 og  

 Ole Askvig.
 Pressenævnet udtaler:
 Af medieansvarslovens § 36, stk. 2, fremgår det, at anmodning om  

 genmæle kan fremsættes af den, oplysningerne vedrører.
Efter Pressenævnets praksis kan  

 der ske afvisning af  

 klager fra  

 personer, virksomheder m.v., der er uden retlig interesse i det påklagede  

 forhold.
At have retlig interesse indebærer efter nævnets praksis, at man  

 selv  

 som person, organisation, virksomhed eller lignende skal være omtalt,  

 afbilledet  

 eller på anden måde identificeret i mediet.
Klagen fra TeamOne vedrører en omtale i to artikler af firmaet  

 World Games Incorporated (WGI) og dets aktiviteter i Danmark.
Team- One er  

 ikke  

 nævnt i artiklerne i forbindelse med omtalen af WGI.
Nævnet finder herefter,  

 at  

 TeamOne ikke har retlig interesse i at klage til Pressenævnet over omtalen af  

 WGI, og denne del af klagen afvises derfor.
I forhold til omtalen af medlemmerne som pyramidedeltagere  

 finder nævnet på baggrund af de oplysninger, man har modtaget fra TeamOne ved  

 Thomas R.
Nielsen, at der ikke er tale om en kreds af personer, der er  

 afgrænset på en sådan måde, at TeamOne kan tillægges partsstatus.
Nævnet har  

 herved lagt vægt på, at ingen medlemmer i TeamOne er underkastet direkte  

 regler/vedtægter,  

 ligesom nævnet har lagt vægt på den særlige ledelsesstruktur, hvorefter  

 lederen  

 af TeamOne ikke er valgt af medlemmerne, men er den person, der i sin tid  

 oprettede TeamOne.
Det bemærkes, at der ikke ved afgørelsen er taget stilling til,  

 hvorvidt Thomas R.
Nielsen kan repræsentere TeamOne.
 Afgjort den 14. oktober 2004.
