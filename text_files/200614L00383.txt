Betænkning afgivet af Erhvervsudvalget den 19. april 2007 Betænkning over Forslag  

 til lov om ændring af konkurrenceloven, retsplejeloven, lov om indhentning af  

 tilbud i bygge- og anlægssektoren og lov om Klagenævnet for Udbud (Styrket indsats mod karteller, forbedrede kontrol- og  

 efterforskningsinstrumenter og mere  

  

 konkurrence om offentlige ydelser) [af økonomi‑ og erhvervsministeren  

 (Bendt Bendtsen)] 1. Ændringsforslag Økonomi- og erhvervsministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 7. februar 2007 og var til 1.  

 behandling den 1. marts 2007. Lovfor-slaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 8. november 2006 dette  

 udkast til udvalget, jf. alm. del  bilag 37. Den 7. februar 2007 sendte  

 økonomi- og erhvervsministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Arkitektvirksomheder, Dialogforum for Selvejende  

 Sociale Institutioner, Foreningen af Rådgivende  

 Ingeniører og Udbudsvagten  Dansk  

 Specialinformation ApS.
 Økonomi- og erhvervsministeren har over for udvalget kommenteret  

 de skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danske Arkitektvirksomheder, Dialogforum for Selvejende  

 Sociale Institutioner og Foreningen af Rådgivende  

 Ingeniører.
Spørgsmål Udvalget har stillet 6 spørgsmål til økonomi- og  

 erhvervsministeren til skriftlig besvarelse, som denne har besvaret.
Et af  

 udvalgets spørgsmål til økonomi- og erhvervsministeren og dennes svar herpå  

 er  

 optrykt som bilag 2 til betænkningen.
3. Indstillinger Et  

  

 flertal  

  

 i udvalget  

 (udvalget med undtagelse af SF og EL) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de under nr. 1-3 stillede  

 ændringsforslag, men imod det under nr. 4 stillede ændringsforslag.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod de stillede  

 ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 1 1)  

  

 Efter nr. 2 indsættes som nyt  

 nummer:
»01.  

  

 I  

  

 § 13, stk. 1,  

  

 ændres »§ 18, stk. 7, 2.  

 pkt.« til: »§ 18, stk. 8, 2. pkt.«« [Konsekvensrettelse] 2)  

  

 I den under  

  

 nr. 6  

  

 foreslåede affattelse af  

  

 §  

 18, stk. 4, 2. pkt.  


,  

  

 indsættes  

 efter »virksomhedens« ordene: »eller sammenslutningens«.
[Tilpasning af sprogbrugen i bestemmelsen] 3)  

  

 I den under  

  

 nr. 8  

  

 foreslåede affattelse af  

  

 §  

 23  

 a, stk. 1,  

  

 indsættes efter »opnår«: »efter ansøgning«.
[Tydeliggørelse] Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (udvalget med undtagelse af SF og EL):
Til § 4 4)  

  

 I den under  

  

 nr. 3  

  

 foreslåede  

  

 §  

 6 a  

  

 affattes  

  

 stk. 1  

  

 således:
»Når en klager begærer opsættende virkning i en sag vedrørende  

 udbud, hvor ordregiver er forpligtet til at undlade at indgå kontrakt i en  

 vis  

 periode (standstill), og klagen indgives inden for denne periode, underretter  

 Klagenævnet ordregiver om, at kontrakten ikke må underskrives, før beslutning  

 i  

 henhold til § 6, stk. 2, er truffet.« [Præcisering af standstill-ordningen] Bemærkninger Til nr. 1 Der er tale om en konsekvensrettelse, således at der i den  

 gældende § 13 henvises til det korrekte stykke.
Til nr. 2 Den foreslåede ændring er en konsekvensrettelse, således at  

 sprogbrugen i den foreslåede § 18, stk. 4, bringes i overensstemmelse med  

 sprogbrugen i den gældende § 18. Spejlet materiale vil således skulle  

 forsegles, når Konkurrencestyrelsen forlader enten virksomhedens eller  

 sammenslutningens lokaliteter.
Til nr. 3 Med forslaget lettes læsningen af den foreslåede §  

 23 a, stk. 1. Der er ikke tale om nogen  

 materiel ændring.
Til nr. 4 Med ændringen præciseres det, at bestemmelsen vedrører de  

 tilfælde, hvor en ordregiver efter udbudsreglerne er forpligtet til at  

 udskyde  

 indgåelsen af kontrakt i en vis periode, således at forbigåede tilbudsgivere  

 har mulighed for at indgive klage til Klagenævnet for Udbud.
Ordregiverens  

 forpligtelse  

 følger af den såkaldte standstill-ordning, der er indført med bekendtgørelse  

 nr. 588 af 12. juni 2006 om ændring af bekendtgørelse om fremgangsmåderne ved  

 indgåelse af offentlige vareindkøbskontrakter, offentlige  

 tjenesteydelseskontrakter og offentlige bygge- og anlægskontrakter (samtidig  

 underretning af samtlige ansøgere og tilbudsgivere m.v.).
Kim Andersen (V)  

  

  fmd.  

  

 Jacob Jensen (V)   

 Kurt Kirkegaard (V)   

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Simon Pihl Sørensen (S)   

 Poul Erik Christensen (RV)   

 Elsebeth Gerner Nielsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 152 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Henvendelse af 16/2-07 fra Udbudsvagten  Dansk  

 Specialinforma-tion ApS 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Supplerende høringssvar, fra økonomi- og  

 erhvervsministeren 6 Henvendelse af 13/3-07 fra Dialogforum for Selvejende  

 Sociale Institutioner 7 Henvendelse af 14/3-07 fra Danske Arkitektvirksomheder og  

 Foreningen af Rådgivende Ingeniører 8 Henvendelse af 22/3-07 fra Dialogforum for Selvejende  

 Sociale Institutioner 9 Ændringsforslag fra økonomi- og erhvervsministeren 10 Materiale modtaget i forbindelse med Danske  

 Arkitektvirksomheders og Foreningen af Rådgivende Ingeniørers foretræde for  

 udvalget 29/3-07 11 1. udkast til betænkning 12 Henvendelse af 12/4-07 fra Udbudsvagten  Dansk  

 Specialinforma-tion ApS Oversigt over spørgsmål og svar vedrørende L 152 Spm.nr.
Titel 1 Spm. om kommentar til henvendelsen af 16/2-07 fra  

 Udbudsvagten  Dansk Specialinformation ApS, til økonomi- og  

 erhvervsministeren, og ministerens svar herpå 2 Spm. om kommentar til henvendelsen af 13/3-07 fra  

 Dialogforum for Selvejende Sociale Institutioner, til økonomi- og  

 erhvervsministeren, og ministerens svar herpå 3 Spm. om kommentar til henvendelsen af 14/3-07 fra Danske  

 Arkitektvirksomheder og Foreningen af Rådgivende Ingeniører, til økonomi- og  

 erhvervsministeren, og ministerens svar herpå 4 Spm. om kommentar til henvendelsen af 22/3-07 fra  

 Dialogforum for Selvejende Sociale Institutioner, til økonomi- og  

 erhvervsministeren, og ministerens svar herpå 5 Spm. om kommentar til materiale modtaget i forbindelse  

 med Danske Arkitektvirksomheders og Foreningen af Rådgivende Ingeniørers  

 foretræde  

 for udvalget 29/3-07, til økonomi- og erhvervsministeren, og ministerens svar  

 herpå 6 Spm. om kommentar til henvendelsen af 12/4-07 fra  

 Udbudsvagten  Dansk Specialinformation ApS, til økonomi- og  

 erhvervsministeren, og ministerens svar herpå Bilag 2 Et af udvalgets spørgsmål til økonomi- og  

 erhvervsministeren og dennes svar herpå Spørgsmålet og svaret er optrykt efter ønske fra V, S, DF, KF  

 og RV.
 Spørgsmål 5:
Ministeren bedes kommentere materialet modtaget i forbindelse  

 med Danske Arkitektvirksomheders og Foreningen af Rådgivende Ingeniørers  

 foretræde for udvalget den 29. marts 2007, jf.
L 152  bilag 10.
 Svar:
Danske Arkitektvirksomheder og Foreningen af Rådgivende  

 Ingeniører har ved foretræde for Erhvervsudvalget og i bilag 10 fremført en  

 række synspunkter om, at den foreslåede annonceringspligt ikke vil føre til  

 gevinster  

 i form af øget konkurrence, og at den vil pålægge både de ordregivende  

 myndigheder og tilbudsgiverne ekstra byrder.
Foreningerne opfordrer til, at  

 lovudkastet bortfalder, eller at der fastlægges klare og meget begrænsede  

 krav  

 til annonceringspligten.
 Indledningsvis skal jeg henvise til min besvarelse af spørgsmål  

 3.
Som det fremgår heraf, er formålet med forslaget om  

 annonceringspligt at styrke konkurrencen om offentlige opgaver og at hindre,  

 at  

 kontrakter af en vis størrelse gives direkte til én leverandør, uden at andre  

 virksomheder  

 har haft mulighed for at komme i betragtning.
Dette sker bl.a. for at undgå,  

 at  

 en opgave forbeholdes f.eks. en lokal virksomhed, der tidligere har udført  

 opgaver for en kommune, fordi manglende offentlighed har betydet, at andre  

 virksomheder ikke har fået mulighed for at afgive tilbud.
 Forslaget om annonceringspligt indebærer, at opgaver på  

 arkitekt- og ingeniørområdet, der beløbsmæssigt ligger over 500.000 kr., men  

 under tærskelværdien for EU-udbud, skal annonceres, før der indledes en  

 proces  

 omkring indgåelse af kontrakt.
Det er vigtigt at understrege, at der alene er tale om en pligt  

 til at offentliggøre en annonce, der indeholder visse grundlæggende  

 oplysninger  

 om den ønskede opgave.
Formålet hermed er at give interesserede virksomheder  

 mulighed  

 for at kontakte den ordregivende myndighed med henblik på at komme i  

 betragtning til opgaven. Én mulighed er, som det fremgår af bemærkningerne  

 til  

 lovforslaget, at den ordregivende myndighed lægger annoncen på sin  

 hjemmeside.  

 Det er blot en betingelse, at adgangen til det valgte medie er alment  

 tilgængelig, og at der ikke opkræves en urimelig betaling.
Annonceringspligten medfører ikke en forpligtelse til at følge  

 de udbudsprocedurer, der kendes fra udbudsdirektivet eller den allerede  

 gældende tilbudslov.
Den ordregivende myndighed er dermed heller ikke bundet  

 af  

 de begrænsninger, der måtte følge af disse regler, f.eks. omkring bestemte  

 tidsfrister, udformningen af rammeaftaler m.v.
Der vil f.eks. være adgang til  

 at gennemføre processen som en forhandling med de enkelte interesserede  

 virksomheder, ligesom der vil være adgang til at begrænse antallet af  

 virksomheder, der forhandles med.
Det vil således være op til den ordregivende myndighed at  

 tilrettelægge en proces, der passer til den konkrete situation.
Denne proces  

 skal dog naturligvis gennemføres under respekt af ligebehandlingsprincippet  

 og  

 almindelig god forvaltningsskik.
 Vedr. de synspunkter omkring udarbejdelse af beskrivende  

 materiale og et grundlag for opgavens udførelse, som foreningerne giver  

 udtryk  

 for, er det min opfattelse, at en ansvarlig myndighed i alle situationer må  

 gøre sig nærmere overvejelser om indholdet af en opgave, før der indgås  

 kontrakt  

 herom med en ekstern leverandør.
På området for teknisk rådgivning om bygge- og anlægsopgaver  

 forekommer det både naturligt og nødvendigt, at myndigheden har gjort sig  

 overvejelser om bl.a. opgavens karakter, dens omfang, hvilket behov der skal  

 dækkes, den ønskede funktion og kvalitet, den forventede økonomi samt  

 vilkårene  

 og tidsplanen for opgavens løsning, inden der indgås kontrakt med en  

 rådgivende  

 ingeniør eller arkitekt.
Der er derfor efter min opfattelse ingen forskel på  

 de  

 overvejelser og det forarbejde, myndigheden skal udføre i den situation, hvor  

 der annonceres, og i den situation hvor der indgås kontrakt direkte uden en  

 forudgående annoncering.
 Helt tilsvarende må en rådgivende ingeniør eller arkitekt også  

 kende disse forhold, før der er basis for at indgå i et kontraktforhold.  

 Efter  

 min opfattelse må denne grundlæggende forudsætning være til stede både i  

 situationer,  

 hvor den ordregivende myndighed har annonceret, og i situationer, hvor der  

 indgås kontrakt direkte.
Virkningen af forslaget om annonceringspligt er derfor, at en  

 bredere kreds af virksomheder får mulighed for at gøre sig gældende til de  

 mindre arkitekt- og ingeniøropgaver til gavn for erhvervet, herunder ikke  

 mindst de små og mellemstore virksomheder.
Dette kan efter min opfattelse  

 opnås, uden at de ordregivende myndigheder eller virksomhederne pålægges  

 byrder  

 vedrørende fastlæggelse af opgaverne, der ligger ud over, hvad man må  

 forvente  

 skal være afklaret ved direkte kontraktindgåelse.
 Afslutningsvis skal jeg bemærke, at jeg er enig i foreningernes  

 betragtninger om, at EF-traktatens principper om gennemsigtighed og  

 ligebehandling gælder, uanset om en kontrakt er over eller under  

 tærskelværdien  

 for EU-udbud.
Disse principper medfører efter min opfattelse, at der er en  

 forpligtelse for den ordregivende myndighed til at sørge for en vis  

 offentlighed om kontrakten og til at respektere ligebehandlingsprincippet,  

 når  

 en kontrakt under tærskelværdien kan have en grænseoverskridende interesse.  

 Det  

 er væsentligt at mærke sig, at forpligtelsen også vedrører selve det forhold,  

 at en myndighed ønsker at indgå en kontrakt.
Der kan derfor ikke ses bort fra  

 forpligtelsen selvom der ikke eksisterer en dansk annonceringspligt, således  

 som foreningerne synes at antage.
 Betydningen af forslaget om annonceringspligt er i denne  

 sammenhæng, at en ordregivende myndighed pr. automatik vil have opfyldt  

 gennemsigtighedskravet ved kontrakter over 500.000 kr.
Jeg finder derfor fortsat ikke anledning til at lade  

 bestemmelsen om annonceringspligt udgå af lovforslaget eller at undtage  

 arkitekt- og ingeniørrådgivning.
Jeg finder det ej heller hensigtsmæssigt at  

 fastlægge yderligere procedurekrav i lovgivningen, idet metodefriheden efter  

 min opfattelse giver det bedste grundlag for, at processen kan tilpasses den  

 konkrete sag.
Jeg kan oplyse, at det er tanken, at Konkurrencestyrelsen vil  

 udarbejde en vejledning om annonceringspligten og fremkomme med praktiske  

 eksempler  

 på fremgangsmåder, der kan følges.
