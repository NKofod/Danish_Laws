Tillægsbetænkning afgivet af  

 Kulturudvalget den 9. maj 2001 Tillægsbetænkning over Forslag til museumslov [af  

 kulturministeren (Elsebeth Gerner Nielsen)] 1. Udvalgsarbejdet Lovforslaget blev fremsat den 31. januar 2001 og var til  

 1. behandling den 8. februar 2001. Lovforslaget blev efter 1. behandling  

 henvist til behandling i Kulturudvalget.
Udvalget afgav betænkning den  

 2. maj 2001. Lovforslaget var til 2. behandling den 8. maj 2001, hvorefter  

 det blev henvist til fornyet behandling i Kulturudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget en skriftlig henvendelse fra Kommunernes Landsforening, som  

 kulturministeren over for udvalget har kommenteret.
Samråd Udvalget har stillet 4 spørgsmål til  

 kulturministeren til mundtlig besvarelse.
Ministeren har besvaret  

 spørgsmålene i et samråd med udvalget den 9. maj 2001.  

 Ministeren har efterfølgende sendt udvalget det talepapir, der  

 lå til grund for ministerens besvarelse af spørgsmålene.  

 Samrådsspørgsmål C og uddrag af kulturministerens  

 talepapir er optrykt som bilag 2 til tillægsbetænkningen.
Spørgsmål Udvalget har under den fornyede behandling af lovforslaget  

 stillet 5 spørgsmål til kulturministeren til skriftlig  

 besvarelse, som denne har besvaret. 19 af udvalgets spørgsmål  

 til kulturministeren og dennes svar herpå er optrykt som bilag 3 til  

 tillægsbetænkningen.
De fleste af spørgsmålene er  

 stillet og besvaret, før udvalget afgav betænkning over  

 lovforslaget.
2. Udtalelse fra kulturministeren Museers inddragelse i planprocessen Kulturministeren har over for udvalget oplyst, at  

 Kommunernes Landsforening over for Folketingets Kulturudvalg og  

 Kulturministeriet har udtrykt betænkelighed ved ændringsforslaget  

 til § 23, stk. 2.
Efter drøftelser med Kommunernes Landsforening har  

 jeg følgende udtalelse.
Jeg har forståelse for foreningens  

 holdning og vil derfor gerne understrege:
 Det vil være op til planmyndigheden at vurdere, om  

 planmaterialet berører bevaringsværdier, og om vedkommende  

 kulturhistoriske museum dermed skal inddrages.
Det vil være op til planmyndigheden at fastlægge, hvordan  

 en eventuel inddragelse skal ske.
Det kan f.eks. ske ved blot at sende  

 planmaterialet til vedkommende museum i forbindelse med  

 offentliggørelsen af materialet, men det kan også ske på  

 et tidligere tidspunkt, hvor museet kan inddrages mere aktivt i  

 planmyndighedens overvejelser.
 Jeg mener derfor ikke, at der sker indgreb i  

 planprocedurerne.
For så vidt angår den kritik, som Kommunernes  

 Landsforening har fremført vedrørende museumsstyrelsens rolle i  

 forbindelse med tilrettelæggelse af samarbejde mellem planmyndigheden  

 og det lokale kulturhistoriske museum, skal jeg understrege, at der kun vil  

 være tale om et tilbud om bistand fra styrelsen.
Det vil være op  

 til planmyndigheden, om man ønsker at benytte en sådan bistand.  

 Jeg henviser til svar på spørgsmål nr. 88 (L 152   bilag  

 149).
3. Indstillinger og politiske bemærkninger Udvalget indstiller lovforslaget til  

vedtagelse i den affattelse, hvori det foreligger efter 2.  

 behandling.
 Et mindretal i udvalget (S og RV) forudsætter, at  

 kulturministeren ved udpegning af en leder for en museumsstyrelse, jf.  

 lovforslagets § 38, stk. 1, blandt andet kan lægge vægt på  

 museumsfaglige kvalifikationer.
 Et andet mindretal i udvalget (SF og CD)  

 forudsætter, at kulturministeren ved udpegning af en leder for en  

 museumsstyrelse, jf. lovforslagets § 38, stk. 1, lægger vægt  

 på museumsfaglige kvalifikationer.
Socialistisk Folkeparti finder, at loven nu, efter  

 ændringsforslagene, er blevet så god, at SF kan støtte  

 lovforslaget.
Men der er stadig væk problemer.
Et af de  

 væsentlige er finansieringen.
Flere af henvendelserne til udvalget har  

 gjort opmærksom på, at den øgede bevilling ikke er  

 tilstrækkelig til, at museerne kan leve op til de i loven stillede  

 forventninger.
Med loven sker der en forhøjelse af  

 beregningsgrundlaget for såvel minimum som maksimum for det  

 ikkestatslige tilskud.
Samtidig sker der en generel forhøjelse af  

 rammen.
Kulturministeriet har beregnet den gennemsnitlige stigning af det  

 sidste til ca. 34.000 kr.
Forhøjelsen af maksimumstilskudsgrundlaget  

 vil over en periode betyde en forhøjelse på ca. 125.000 kr.  

 (2002-priser). Forhøjelsen af tilskuddene skal ses i sammenhæng  

 med de øgede kvalitetskrav, herunder også krav til øget  

 tilgængelighed, og de nye opgaver, som museerne pålægges  

 med loven, jf. ministerens svar på spørgsmål nr. 1. Det  

 gælder ikke mindst de nu lovpligtige forundersøgelser i  

 forbindelse med det arkæologiske arbejde.
 Samtidig skal forhøjelsen af tilskuddene vurderes i  

 forhold til det fald i faste priser, der har været i statens  

 maksimumtilskud i årene 1990-2001.
 Blandt maksimumsmuseerne tælles en stor del af de  

 museer, der varetager   og i fremtiden skal varetage   lovens  

 arkæologiske opgaver.
Når stigningen i tilskuddene i henhold til denne lov  

 har kompenseret for det konstaterede fald i faste priser i tilskuddet i  

 perioden 1990-2001, vil det resterende beløb næppe kunne  

 dække mere end 1/3 årsværk.
Det må nok anses for at  

 være en for lille ressource til at løfte de nye opgaver.
 Det er således ikke uproblematisk at  

 igangsætte væsentlige nye bestemmelser om forvaltningen af den  

 arkæologiske kulturarv, uden at der er tilvejebragt de  

 nødvendige midler til arbejdets udførelse.
I vurderingen af den med loven forbundne økonomi  

 bør også indgå f.eks. de af regeringen generelt   og i  

 forbindelse med denne lovgivning specifikt   udtalte ønsker om et  

 øget informationsteknologisk niveau.
Heller ikke denne  

 målsætning kan aflæses i lovens økonomiske bilag.
 Det er med andre ord noget af en udfordring for museerne  

 at skulle løfte de mange nye opgaver, og SF vil ikke undlade at  

 gøre opmærksom på den vanskelige situation, museerne er  

 bragt i.
 Bortset fra usikkerheden om økonomien har andre  

 væsentlige problemer til gengæld løst sig  

 tilfredsstillende.
 Lovforslagets kapitel 8, kulturarv og  

 planlægning, betyder et styrket samarbejde mellem planmyndigheder  

 og museer, bl.a. til gavn for sikringen af væsentlige  

 bevaringsværdier for eftertiden.
 I løbet af lovbehandlingen er samarbejdsproceduren  

 i § 23 mellem planmyndighed og museer blevet præciseret på en  

 måde, som sikrer, at museerne altid inddrages med deres viden,  

 således at der i planlægningen kan tages nødvendige og  

 mulige hensyn til kulturarven.
Med § 24 får museerne mulighed for at foretage den  

 nødvendige dokumentation af samfundsforandringer og forsvindende  

 kulturlevn, der forårsagers af anlægsarbejder m.v.
Begge  

 ændringer styrker bestemmelsernes formål.
Derudover har der været usikkerhed om den kommende  

 museumsstyrelses faglighed.
Her er det glædeligt, at det museumsfaglige  

 aspekt i styrelsens ledelse og øvrige bemanding er blevet  

 understreget.
Det gælder ikke mindst i forbindelse med  

 direktørstillingen, hvor netop den museumsfaglige indsigt må  

 anses for afgørende for såvel forvaltning af lovens bestemmelser  

 som for retningen af de initiativer, der skal tages inden for museernes  

 udvikling, og for den museumsfaglige vægt i den rådgivning,  

 styrelsen skal give.
Endelig er SF tilfreds med, at det statslige ansvar for  

 Liselund Gl.
Slot er slået fast.
SF går også ud fra, at  

 staten følger med i, hvad der sker med de to andre museer, der er  

 faldet ud af loven, nemlig Tersløsegaard og Thorvaldsensamlingen  

 på Nysø, således at de ikke bare går tabt.
 Enhedslisten og Demokratisk Folkeparti var på  

 tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Hanne Andersen (S) fmd.  

  Søren Hansen (S)  Jytte Andersen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Niels Helveg Petersen (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Tove Videbæk (KRF)  

 Poul Nødgaard (DF) nfmd.  

  Ole Donner (UP) Enhedslisten og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 152 omdelt efter  

 afgivelse af betænkning Bilagsnr.
Titel 144 Spm. 85 om tilskud til museer, til kulturministeren Spm. 86 om Museumsstyrelsens sammensætning, til kulturministeren 145 Ændringsforslag stillet den 4. maj 2001 uden for betænkning af  

 Kim Behnke (UP) 146 Betænkning afgivet den 2. maj 2001 147 Spm. 87 om ministerens kommentar til ændringsforslag uden for  

 betænkning stillet af Kim Behnke (UP), til kulturministeren 148 Henvendelse af 7/5-01 fra Kommunernes Landsforening 149 Spm. 88 om ministerens kommentar til henvendelse af 7/5-01 fra Kommunernes  

 Landsforening, til kulturministeren 150 Svar på spm. 85 om tilskud til museer, fra kulturministeren Svar på spm. 86 om Museumsstyrelsens sammensætning, fra  

 kulturministeren 151 Svar på spm. 87 om ministerens kommentar til ændringsforslag  

 uden for betænkning stillet af Kim Behnke (UP), fra  

 kulturministeren 152 Svar på spm. 88 om ministerens kommentar til henvendelse af 7/5-01  

 fra Kommunernes Landsforening, fra kulturministeren 153 Spm. 89 om Liselund Gl.
Slot, til kulturministeren 154 1. udkast til tillægsbetænkning 155 Udtalelse vedrørende ændringsforslag til § 23, stk. 2, fra  

 kulturministeren 156 Svar på spm. 89 om Liselund Gl.
Slot, fra kulturministeren 157 Samrådsspm.
A om museers inddragelse i planprocessen, til  

 kulturministeren Samrådsspm.
B om tilskudsudviklingen de seneste 10 år inkl.  

 år 2001, til kulturministeren Samrådsspm.
C om statens ansvar over for Liselund Gl.
Slot, til  

 kulturministeren Samrådsspm.
D om teknisk bistand til ændringsforslag  

 vedrørende Museumsstyrelsens ledelse, til kulturministeren 158 Spm. 90 om ministerens talepapir fra samrådet den 9/5-01 om  

 samrådsspørgsmål A, B, C og D, til kulturministeren 159 Svar på spm. 90 om ministerens talepapir fra samrådet den  

 9/5-01 om samrådsspørgsmål A, B, C og D, fra  

 kulturministeren Bilag 2 Et af udvalgets samrådsspørgsmål og  

 uddrag af kulturministerens svar herpå Samrådsspørgsmålet og uddrag af svaret herpå fra  

 kulturministerens talepapir er optrykt efter ønske fra SF.
 Samrådsspørgsmål C:
Ministeren bedes redegøre nærmere for det  

 fremtidige statslige ansvar over for Liselund Gl.
Slot.
 Uddrag af talepapir:
» Jeg har givet tilsagn om, at ministeriet vil drøfte muligheden  

 for at styrke det økonomiske grundlag for institutionen med  

 Kulturregion Storstrøm og de berørte statslige myndigheder.  

 Mine embedsmænd har allerede afholdt den første drøftelse  

 med repræsentanter for Storstrøms Amt og institutionens  

 bestyrelse.
Blandt de ideer, der drøftes, er øget samarbejde  

 mellem Liselund Gl.
Slot og andre museer på egnen.
Dette kan  

muligvis føre til et museumssamarbejde, der kan føre  

 Liselund Gl.
Slot tilbage til museumslovens almindelige tilskudsordning.« Bilag 3 19 af udvalgets spørgsmål og kulturministerens  

 svar herpå Spørgsmålene og svarene er optrykt efter  

 ønske fra SF.
 Spørgsmål 1:
Ministeren bedes kommentere henvendelsen af 12. februar  

 2001 fra Foreningen af Danske Kunstmuseer, jf.
L 152   bilag 2.
 Svar:
Økonomisk grundlag Det er på finansloven for 2001 forudsat, at der fra  

 2002 afsættes en permanent merbevilling på 25,0 mio. kr. til den  

 statslige finansiering af de økonomiske konsekvenser af lovforslaget.  

 De 25,0 mio. kr. fordeler sig således:
2002 2003 2004 ff.
 Statsanerkendte museer:
Forhøjelse af minimumsgrundlaget 0,0 0,0 0,3 Ophjælpningsordning (for 2002-2004) 1,0 1,0 1,0 Forhøjelse af maksimumsgrundlaget 6,1 6,1 7,8 Særlig pulje til museer på mindre øer 1,4 1,4 1,4 Generel rammeforhøjelse 4,5 4,5 4,5 I alt, statsanerkendte museer 13,0 13,0 15,0 Arkæologiske undersøgelser 7,5 5,0 2,0 Museumsstyrelse 3,0 3,0 3,0 Særlige tilskudsordninger og udviklingspulje 1,5 4,0 5,0 TOTAL 25,0 25,0 25,0 Som det fremgår af tabellen, er det på  

 nuværende tidspunkt min intention, at hovedparten af midlerne  

 afsættes til den almindelige tilskudsordning til statsanerkendte  

 museer.
 Med merbevillingen forøges den nuværende  

 ramme til museer under den almindelige tilskudsordning efter den  

 gældende lovs § 12 fra 89,8 mio. kr. i 2001 til 102,8 mio. kr. i 2002  

 (inkl. tilskud til museer under kulturel rammebevilling). Dette svarer til en  

 stigning på 14 pct.
 For perioden 1990 til 2002 stiger tilskuddet til  

 statsanerkendte museer under den almindelige ordning fra 59,5 mio. kr. til  

 102,8 mio. kr. (løbende priser). Dette svarer til en stigning på  

 72 pct.
 I faste priser (1990-niveau) stiger tilskuddet med ca. 39  

 pct. fra 1990 til 2002. Ca. halvdelen af stigningen er anvendt til  

 finansiering af nye statsanerkendte museer, idet antallet af statsanerkendte  

 museer efter den almindelige tilskudsordning er øget fra 126 til 132  

 museer i perioden 1990-2002.
 Ministeriet er derfor ikke enig i bemærkningen fra  

 Foreningen af Danske Kunstmuseer om, at »den  

 samlede rammeudvidelse end ikke dækker en ordinær PL-regulering  

 af tilskudsgrundlaget, således som det blev fastlagt af Folketinget ved  

 den nuværende lovs vedtagelse i 1989«.
Under lovforberedelsen er navnlig drøftet en  

 forhøjelse af minimum (kombineret med målrettet tilskudsordning  

 for små museer) samt en forhøjelse af maksimum som udtryk for  

 øget støtte til de større museer.
Men det må  

 også understreges, at der herudover sker et generelt rammeløft.  

 Med det generelle rammeløft sikres, at også de museer, som  

 ligger i mellemgruppen mellem satserne for minimum og maksimum, stilles bedre  

 økonomisk.
Disse museer stilles som bekendt også over for  

 skærpede kvalitetskrav.
Jeg har forståelse for ønsket om at forbedre  

 de økonomiske vilkår for statsanerkendte museer, men skal dog  

 understrege, at kvalitetsforbedringer ikke kun opnås ved større  

 økonomiske tilskud.
Kvalitet kan også forbedres ved f.eks.  

 øget samarbejde og styrket faglig rådgivning.
Dette vil  

 være opgaver, hvor den kommende styrelse vil spille en vigtig  

 rolle.
Kvalitetskrav og minimumsgrundlag Jeg noterer mig, at foreningen er enig i de udmeldte  

 kvalitetskrav.
 For så vidt angår de øgede statslige  

 bevillinger, er det min vurdering, at de statsanerkendte museer med  

 bevillingsløftet på 13,0 mio. kr. i 2002-2003 og 15,0 mio. kr.  

 fra 2004 vil få mulighed for at højne kvaliteten, herunder at  

 styrke formidlingen til børn og fremme tilgængeligheden for  

 personer med handicap.
 Herudover skal det bemærkes, at de øgede  

 statslige bevillinger skal ses i sammenhæng med en forhøjelse af  

 det ikke-statslige tilskudsgrundlag.
Konkretiseringen af de nye kvalitetskrav skal naturligvis  

 ses i sammenhæng med de ressourcer, der tilføres museerne.
I den  

 forbindelse vil den kommende museumsstyrelse have en vigtig rolle som faglig  

 rådgiver for museerne med henblik på at sikre, at lovforslagets  

 intentioner vedrørende kvalitetskrav udmønter sig i konkrete  

 tiltag.
Museumsstyrelsen vil endvidere have til opgave at højne  

 kvaliteten på museer ved støtte til museernes indsamling og  

 bevaring, formidling, forskning og undersøgelser, jf. det  

 beløb, der er afsat til udviklingspulje i oversigten over  

 merbevillingen.
 Ministeriet ønsker i øvrigt at tilskynde  

 til, at sponsorer og fonde tilfører ressourcer til museumssektoren.  

 Derfor beregnes de statslige tilskud på baggrund af samtlige  

 ikke-statslige tilskud, herunder også fonds- og sponsormidler.
 Alle statsanerkendte museer vil blive tilgodeset af det  

 foreslåede rammeløft til statsanerkendte museer, idet en del af  

 midlerne   som anført ovenfor   reserveres til et generelt  

 rammeløft til de statsanerkendte museer under den almindelige  

 tilskudsordning.
Faglig ledelse Det anføres i lovforslaget, at lederen skal have en  

 relevant faglig uddannelse, samt at museet skal have faguddannet personale,  

 der modsvarer museets hovedansvarsområde.
Det betyder f.eks., at  

 museer, der varetager både arkæologi og historie-etnologi, skal  

 have begge fagområder repræsenteret i sin stab.
Lovforslaget kræver ikke, at museets leder har en  

 museumsfaglig uddannelse.
Derved sidestilles museumsområdet med andre  

 kulturområder, bl.a. teatre og biblioteker, hvor organisatoriske  

 hensyn, hensyn til formidling og hensyn til ledelseskompetencer i  

 øvrigt gør, at der bør være en fleksibilitet mht.  

 lederens uddannelsesbaggrund.
Det anføres i lovbemærkningerne, at der  

 internationalt og herhjemme er en udvikling i gang mod institutioner med  

 integration af museer, biblioteker og arkiver.
En sådan udvikling  

 understreger også nødvendigheden af mere fleksible bestemmelser  

 på dette område.
Museumsstyrelse Det noteres, at foreningen overordnet finder, at en  

 kommende museumsstyrelse vil kunne virke positivt for en stadig udvikling af  

 den danske museumsverden.
Lovforslagets almindelige bemærkninger beskriver,  

 hvilke opgaver den kommende styrelse bemyndiges til at varetage på  

 vegne af ministeriet.
Der redegøres i bemærkningerne for, at der  

 bliver tale om en styrelse med museumsfaglig sagkundskab og med  

 rådgivning fra en række udvalg med repræsentanter fra  

 museumsverdenen m.v.
Det præciseres endvidere i § 38, stk. 2, at alene  

 afgørelser, der vedrører lovens § 16, stk. 2   fordeling af  

 rådighedssummer til løsning af fællesopgaver   ikke kan  

 påklages til ministeren.
 Ministeriet deler derfor ikke foreningens synspunkt om, at  

 styrelsens faglige kompetence og delegation af faglige spørgsmål  

  står helt uafklaret .
Rådighedssummer Lovforslaget præciserer, at tilskudsområdet  

 vedrører 3 formål: særligt driftstilskud til  

 statsanerkendte museer (§ 16, stk. 1), tilskud til løsning af  

 fællesopgaver m.v. (§ 16, stk. 2) og tilskud til udviklingsformål  

 (§ 16, stk. 3).
Lovforslaget lægger op til, at rådighedssummer  

 til løsning af fællesopgaver m.v. fortsat skal kunne anvendes  

 til de formål, der nu er dækket af rådighedssummerne.
Det  

 drejer sig bl.a. om særlige konserveringsarbejder, indkøb af  

 kunst og anskaffelse af museumsgenstande.
Hensigten med det nye lovforslag  

 er, at ordningen skal være så fleksibel, at tilskuddene skal  

 kunne ændres og målrettes efter nye behov.
Med forslaget om en  

 pulje til udviklingsformål er det hensigten at fremme nye initiativer,  

 herunder til projekter, der går på tværs af  

 museumskategorierne; kunst, kulturhistorie og naturhistorie.
 Midlernes anvendelse vil i øvrigt fortsat ske i en  

 tæt dialog med museerne og på grundlag af rådgivning fra  

 faglige rådgivningsorganer, jf. nedenfor.
Koordinering og samarbejde Det vil være et ministeranliggende nærmere at  

 vurdere, hvorvidt og i givet fald i hvilket omfang styrelsen skal varetage  

 forvaltningsopgaver vedrørende statslige museer på vegne af  

 Kulturministeriet.
 For så vidt angår tilskudsformål, er  

 lovforslaget baseret på det princip, at det ikke i selve teksten er  

 fastsat, hvilke konkrete institutioner o.l. som skal modtage tilskud.
Det vil, som nævnt ovenfor, være op til  

 styrelsens faglige vurdering at afgøre, hvorledes puljen til  

 løsning af fællesopgaver m.v. skal fordeles.
Det vil indgå  

 i denne vurdering, om f.eks.
Fælleskonserveringen kan modtage  

 støtte på linie med f.eks.
Museumshøjskolen.
Under styrelsen vil der blive etableret  

 rådgivningsorganer med repræsentanter for den faglige verden.
Der  

 vil være tale om faglige råd, dels 4 fagspecifikke råd   et  

 kunsthistorisk, et naturhistorisk og to kulturhistoriske   dels et  

 fællesråd, der går på tværs af  

 museumskategorierne, og som bl.a. kan være forum for drøftelse  

 af overordnede eller generelle museumsfaglige og -politiske  

 spørgsmål.
De faglige rådgivningsorganer skal  

 repræsentere hele museumsverdenen, både statslige museer,  

 herunder hovedmuseer, og statsanerkendte museer.
Det vil være op til den kommende styrelse i  

 samarbejde med ministeriet at afgøre, hvorledes de faglige råd  

 inddrages i styrelsens opgavevaretagelse.
Det forudsættes i  

 bemærkningerne til lovforslaget, at de faglige rådgivningsorganer  

 inddrages ved fordeling af rådighedssummer efter § 16, stk. 2.
 Spørgsmål 2:
Ministeren bedes kommentere henvendelsen af 13. februar  

 2001 fra Dansk kulturhistorisk Museumsforening, jf.
L 152   bilag 5.
 Svar:
Museernes økonomi De forøgede kvalitetskrav til statsanerkendte  

 museer skal ses i sammenhæng med øgede bevillinger.
Hvorledes de  

 nye krav til f.eks. formidling til børn og tilgængelighed for  

 personer med handicap skal udmøntes i konkrete tiltag, må bl.a.  

 ses i sammenhæng med størrelsen af de ekstra ressourcer, som vil  

 tilfalde de statsanerkendte museer.
En kommende museumsstyrelse vil i den  

 forbindelse have en vigtig rolle i konkretiseringen af kvalitetskrav under  

 hensyntagen til museernes forhold.
Ministeriet er ikke enig i vurderingen af, at tilskud til  

 statsanerkendte museer siden den gældende lovs vedtagelse ikke har  

 fulgt med prisudviklingen.
Tværtimod er tilskuddet til statsanerkendte  

 museer steget med ca. 39 pct. fra 1990 til 2002 (målt i faste priser).  

 Der henvises i den forbindelse til svar på spørgsmål nr. 1  

 (L 152   bilag 4).
For så vidt angår indsatser for børn og  

 unge, integrationstiltag over for nydanskere, IT-investeringer m.v., er det  

 ministeriets opfattelse, at disse opgaver indgår som en del af museets  

 almindelige virksomhed.
Det skal dog anføres, at der er afsat en  

 udviklingspulje, bl.a. til særlige initiativer inden for disse  

 områder.
Tilskudsgrundlag og kvalitetskrav Det noteres, at foreningen kan tilslutte sig de udmeldte  

 kvalitetskrav.
Statsanerkendte museer efter den almindelige  

 tilskudsordning har altid   og vil også fremover   være baseret  

 på lokalt engagement.
På den baggrund har ministeriet ikke  

 ønsket at ændre ved det eksisterende økonomiske princip,  

 der foreskriver, at det statslige tilskud afhænger af det  

 ikke-statslige tilskudsniveau.
Der henvises i øvrigt til svar på  

 spørgsmål nr. 1 (L 152   bilag 4).
Der synes ikke at være en entydig sammenhæng  

 mellem økonomisk svage museer (museer med et tilskudsgrundlag under  

 1,2 mio. kr.) og det økonomiske grundlag i de kommuner eller amter,  

 hvor museerne er hjemhørende. 8 ud af 14 museer, som i dag har et  

 tilskudsgrundlag på under 1,2 mio. kr., er beliggende i kommuner, hvis  

 kommunale beskatningsgrundlag   der afspejler borgernes indkomstniveau i en  

 kommune   ligger over gennemsnittet for det amt, hvori kommunen er  

 beliggende. 4 af 14 museer ligger i kommuner med et beskatningsgrundlag over  

 landsgennemsnittet.
De 14 museers beliggenhed er i øvrigt jævnt  

 fordelt over 8 amter, jf. vedlagte oversigt.
Det skal herudover bemærkes, at der i lovforslaget  

 lægges op til øget fælleskommunal finansiering af  

 statsanerkendte museer.
Det betyder, at ikke kun den kommune, hvor museet er  

 beliggende, men også nabokommuner kan bidrage til finansieringen af  

 museet.
 For så vidt angår spørgsmålet om  

 faguddannet og heltidsbeskæftiget ledelse, henvises til svar på  

 spørgsmål nr. 1 (L 152 - bilag 4).
Arkæologi og nyere tid Det noteres, at foreningen finder lovforslagets  

 arkæologiske kapitel positivt, herunder princippet om, at den  

 anlægsansvarlige som udgangspunkt selv skal afholde udgiften til en  

 eventuel arkæologisk undersøgelse, og princippet om den tidlige  

 inddragelse af museerne i den fysiske planlægning.
For så vidt angår den øgede inddragelse  

 af museerne, er der som nævnt i bemærkningerne tale om  

 samarbejdsrutiner, der allerede i dag praktiseres i visse kommuner.
For nogle  

 museer vil ordningen givetvis medføre en øget  

 forvaltningsmæssig arbejdsbyrde i forbindelse med planlægning af  

 anlægssager.
Omvendt er det intentionen, at antallet af dyre og  

 ressourcekrævende nødudgravninger kan reduceres.
Det er derfor  

 vanskeligt entydigt at bedømme, hvilken belastning ordningen vil  

 indebære for museerne.
Som et led i museernes mere aktive rolle i forhold til  

 lokale myndigheder og private bygherrer vil den kommende museumsstyrelse  

 som en af dens første opgaver   udarbejde vejledninger til landets  

 kulturhistoriske museer med henblik på at standardisere og forenkle de  

 administrative forretningsgange.
Den øgede standardisering må  

 ligeledes forventes at reducere arbejdsbyrden på museerne, især  

 på de mindre museer.
 Herudover ligger det i lovforslagets økonomiske  

 grundlag, at især de mindre statsanerkendte museer økonomisk  

 skal have et løft, jf. intentionen om at hæve minimumsgrundlaget  

 for statstilskud.
 For så vidt angår det marinarkæologiske  

 område bemærkes, at ministeriet ikke finder det  

 hensigtsmæssigt, at enkelte museers opgavevaretagelse   bortset fra  

 hovedmuseernes   optages i museumsloven.
Den nye museumsstyrelse   hvori Rigsantikvarembedets  

 opgaver vil indgå   vil bl.a. få ansvar for fordeling af  

 arkæologiske undersøgelsesopgaver til de kulturhistoriske  

 museer, herunder også inden for det marinarkæologiske  

 område.
Styrelsen vil endvidere skulle foretage en faglig vurdering af  

 behovet for eventuel ydelse af særligt tilskud til  

 museumsvirksomhed.
Ministeriet noterer med tilfredshed, at de  

 kulturhistoriske museer er rede til at prioritere den nyere tids historie.  

 Det historisk-etnologiske område er beskrevet flere steder i lovens  

 bemærkninger.
Dels påpeges vigtigheden af at inddrage museer med  

 et historisk-etnologisk ansvarsområde i den fysiske planlægning,  

 dels påpeges, at et af den kommende styrelses udviklingstiltag bliver  

 at realisere politiske målsætninger vedrørende nyere tids  

 kulturhistorie.
Lovforslagets intention om en tidlig inddragelse af museer  

 er grundlæggende baseret på frivillighed og økonomiske  

 tilskyndelser og ikke på påbud.
En tidlig inddragelse af  

 museernes kulturhistoriske ekspertise giver planmyndighederne et bedre  

 grundlag for at foretage prioriteringer og afvejninger mellem forskellige  

 hensyn i planlægningen.
Et velfungerende samarbejde mellem  

 planmyndigheder og museer   som allerede i dag eksisterer mange steder i  

 landet   vil i sidste instans minimere risikoen for standsning af et  

 anlægsarbejde efter dets igangsættelse med ulemper og  

 økonomisk tab til følge.
Museumsstyrelse Det noteres, at foreningen fuldt ud kan tilslutte sig  

 etableringen af en museumsstyrelse.
Ministeriet er enig i, at styrelsen skal  

 have et udviklingsorienteret sigte og et stærkt fagligt  

 islæt.
For så vidt angår den faglige  

 professionalisme, vil museumsstyrelsen primært have et personale, som  

 besidder museumsfaglige kompetencer.
Herudover er det intentionen, at den  

 kommende styrelse på ad hoc-basis skal benytte sig af ekstern  

 museumsekspertise   national som international   ved løsningen af  

 særlige opgaver.
De gældende § 13-tilskud har i lovforslaget en  

 selvstændig bestemmelse, jf. § 16, stk. 1. De gældende  

 rådighedssummer har en selvstændig bestemmelse, jf. § 16, stk. 2.  

 De to tilskudsformer er således ikke sammenlagt, som antydet af  

 foreningen.
Udviklingsorienterede projekter til bl.a. større  

 tværgående projekter og nye indsatsområder er anført  

 særskilt, jf. § 16, stk. 3.
 Det tilsigtes, at udgifter til arkæologiske  

 undersøgelser som hidtil vil været opført på en  

 selvstændig finanslovskonto.
En del af museumsstyrelsens kommende opgaver bliver at  

 påtage sig en koordinerende rolle med udgangspunkt i museernes  

 arbejdsplaner.
Denne opgave vil være baseret på kendskab til  

 arbejdsplaner m.v. fra dels det statslige museumsområde, dels det  

 lokalt baserede museumsarbejde.
For så vidt angår en udredning af museums- og  

 kulturarvsområdet, skal bemærkes, at den kommende styrelse skal  

 følge udviklingen på museumsområdet nøje og  

 iværksætte de undersøgelser og udredninger, som viser sig  

 påkrævet.
I øvrigt kan nævnes, at flere ministerier  

 allerede er gået sammen og har nedsat et udvalg om den faste kulturarv  

 under ledelse af rigsantikvar Steen Hvass.
Målsætningen er at  

 udarbejde en langsigtet strategi for, hvorledes vi sikrer den faste kulturarv  

   uanset hvilket ministerium, der behandler de enkelte dele af denne  

 kulturarv.
Oversigt over museer med ikke-statslige tilskud under 1,2 mio. kr.  

 (1999-tal) Beliggenhed Museum Kommune Amt 1 Dragør Museum Dragør Københavns Amt 2 Værløse Museum Værløse Københavns Amt 3 Reventlow-museet Højreby Storstrøms Amt 4 Østsjællands Museum Stevns Storstrøms Amt 5 Faaborg Museum for Fynsk Malerkunst Faaborg Fyns Amt 6 Vestfyns Museer Assens Fyns Amt 7 Nyborg og Omegns Museer Nyborg Fyns Amt 8 Brundlund Slot Aabenraa Sønderjyllands Amt 9 Ribe Kunstmuseum Ribe Ribe Amt 10 Glud Museum Juelsminde Vejle Amt 11 Skovgaard Museet Viborg Viborg Amt 12 Skive Kunstmuseum Skive Viborg Amt 13 Hadsund Egns Museum Hadsund Nordjyllands Amt 14 Limfjordsmuseet Løgstør Nordjyllands Amt Spørgsmål 5:
Er det alene Statens Museum for Kunst, der er forpligtet  

 til at deltage i internationalt samarbejde? Svar:
 Nationalmuseet og Statens Naturhistoriske Museum er  

 ligeledes forpligtet til at deltage i internationalt samarbejde, jf. § 5,  

 stk. 3 og § 9, stk. 3.
 Herudover må det forventes, at de mindre statslige  

 museer og flere af de statsanerkendte museer alt efter deres  

 ansvarsområde deltager i internationalt samarbejde.
 Spørgsmål 15 og 35:
Spørgsmål 15: Hvordan forestiller  

 kulturministeren sig, at de udmeldte kvalitetskrav i lovforslaget skal kunne  

 opfyldes inden for de økonomiske rammer, som forslaget opererer med?  

 jf. henvendelsen fra Foreningen af Danske Kunstmuseer af 12. februar 2001 (L  

 152, bilag 2)? Spørgsmål 35: Ministeren bedes kommentere  

 henvendelsen af 12. marts 2001 fra Foreningen af Danske Kunstmuseer, jf.
L  

 152   bilag 38.
 Svar:
Økonomisk grundlag Det skal indledningsvis understreges, at højnelse  

 af kvaliteten ikke udelukkende kan antages at skulle ske ved forbedring af  

 det økonomiske grundlag for det enkelte museum. Øget samarbejde  

 mellem museerne og rationaliseringsforanstaltninger bør kunne bidrage  

 til en positiv udvikling.
 For så vidt angår sammenhængen mellem  

 kvalitetskrav og økonomiske rammer i øvrigt henvises til svar  

 på spørgsmål nr. 1 (L 152   bilag 4) og svar på  

 spørgsmål nr. 2 (L 152   bilag 6).
For så vidt angår den bevillingsmæssige  

 udvikling for statsanerkendte museer under den almindelige tilskudsordning,  

 finder foreningen, at den samlede rammeudvidelse til statsanerkendte museer  

 efter den almindelige tilskudsordning »end ikke  

 dækker en ordinær PL-regulering«.  

 Foreningen refererer til ministeriets svar til Kulturudvalget (bilag 27), der  

 anfører, at de museer, der i 1990 var omfattet af  

 statstilskudsordningen, i perioden 1990-2002 har fået en  

 bevillingsmæssig stigning på ca. 20 pct. (i faste priser).  

 Heroverfor anvender foreningen et prisindeks fra KL og  

 Amtsrådsforeningen, der viser en samlet pris- og lønstigning i  

 perioden på 34 pct.
Ved at sammenligne de 20 pct. med de 34 pct. mener  

 foreningen, at museerne har lidt et økonomiske tab.
Ministeriets taloplysninger for perioden 1990-2002, der  

 vedrører den samlede bevilling til den almindelige tilskudsordning, er  

 opgjort i faste priser.
Dette er understreget i ministeriets svar (bilag 27)  

 og ligeledes anført i foreningens seneste skrivelse af 12. marts 2001.  

 De anførte 20 pct. er således udtryk for en procentuel stigning,  

 efter at der er taget højde for pris- og lønudviklingen.  

 Ministeriet må på den baggrund afvise foreningens argumentation  

 og sammenligning af talstørrelser.
 Stigningen i de statslige bevillinger til statsanerkendte  

 museer er 72 pct. i løbende priser for perioden 1990-2002.
 Det noteres i øvrigt, at foreningen erkender, at  

 det generelle rammeløft på 4,5 mio. kr. stiller de museer bedre,  

 som ligger i gruppen mellem satserne for minimum og maksimum.
 Foreningen anfører, at det afsatte minimumsgrundlag  

 for 2005 er budgetteret 1 mio. kr. for lavt og bruger som argumentation, at  

 der i det økonomiske grundlag ikke er indregnet nogen  

 bevillingsmæssig stigning fra 2004 til 2005. Foreningen er på den  

 baggrund bekymret for, om ministeriet til den tid vil overføre midler  

 fra den generelle forhøjelse til bevillingen til forhøjelse af  

 minimum.
 Det statslige tilskud til forhøjelse af minimum er  

 baseret på regnskabstal for de ikke-statslige tilskud, det vil sige at  

 budgettallene for 2004 og 2005 er baseret på skøn over  

 ikke-statslige tilskud for 2002 hhv. 2003. Sådanne økonomiske  

 fremskrivninger indeholder en del ubekendte faktorer, og ministeriets  

 aktuelle budgettal for 2004 og 2005 vil blive revurderet i forbindelse med  

 udarbejdelse af de årlige finanslove.
Foreningen anfører, at de forøgede  

 ikke-statslige tilskud kun vedrører museer under  

 minimumsgrænsen.
Hertil skal imidlertid føjes, at lovforslaget  

 også sigter på at styrke det ikke-statslige tilskudsgrundlag for  

 museer omkring maksimumsgrænsen.
Ved at forhøje maksimum fra 1,9  

 mio. kr. til 2,2 mio. kr. gives kommuner, amter og private således et  

 økonomisk incitament til at forhøje det ikke-statslige tilskud  

 til de museer, der har et ikke-statsligt tilskudsgrundlag omkring de 1,9 mio.  

 kr.
Museumsstyrelse Som det nærmere er redegjort for i  

 bemærkningerne til lovforslaget, tænkes etableret et  

 administrativt organ til afløsning af det kollegiale organ Statens  

 Museumsnævn.
Der er tale om en udformning af den statslige  

 administration på et givet område, hvor ministeren delegerer  

 varetagelsen af bestemte opgaver.
Det kan ikke anses for  

 hensigtsmæssigt ved lov nærmere at regulere en sådan  

 styrelses opbygning og virksomhed.
Styrelsen er et administrativt organ, der skal ledes af en  

 direktør.
Der forudsættes etableret faglige  

 rådgivningsorganer, jf. bemærkningerne til lovforslaget, men  

 forslaget om en styrelse til afløsning af Statens Museumsnævn er  

 udtryk for ønsket om en mere slagkraftig administrativ ordning  

 på området.
Ministeriet kan derfor ikke følge forslaget  

 om, at styrelsen skal "udgøres af en museumsråd", jf.  

 foreningens forslag.
 Spørgsmål 30:
Ministeren bedes kommentere henvendelsen af 28. februar  

 2001 fra Odder Museum, Jf.
L 152   bilag 29.
 Svar:
 Jeg bemærker, at Odder Museum udtrykker sin brede  

 tilslutning til hovedparten af lovforslagets ændringer, bl.a. den  

 foreslåede kvalitetsudvikling.
 Museet foreslår, at indsatsen over for nyere tid  

 får et bevillingsløft på linje med styrkelsen af det  

 arkæologiske område.
Det er korrekt, som museet anfører, at det  

 arkæologiske område har fået et bevillingsløft.  

 Merbevillingen allokeres til den nye museumsstyrelse og skal ses som en  

 økonomisk konsekvens af lovforslagets finansielle omlægning  

 inden for arkæologien.
Midlerne afsættes bl.a. til en  

 arkæologisk kortlægning og til tilskudsordninger til private  

 anlægsansvarlige.
 De kulturhistoriske museer   det være sig inden for  

 arkæologi eller nyere tid   tilgodeses økonomisk via det  

 generelle bevillingsløft til statsanerkendte museer (13,0 mio. kr.  

 årligt i 2002-2003 stigende til 15,0 mio. kr. i 2004). Det er  

 hensigten, at de øgede ressourcer bl.a. skal være med til at  

 finansiere mindre arkæologiske forundersøgelser og  

 arkæologiske/etnologiske dokumentations- og bevaringsopgaver.
 Det er også tanken, at Museumsstyrelsen ved  

 fordeling af puljer til særlige formål, herunder  

 udviklingsopgaver, vil kunne tilgodese projekter inden for nyere tid.
Endvidere skal jeg henlede opmærksomheden på,  

 at jeg i samarbejde med miljøministeren og andre berørte  

 ministre har nedsat et udvalg om den faste kulturarv med rigsantikvar Steen  

 Hvass som formand.
Udvalget har fået i opdrag at undersøge,  

 hvorledes vi sikrer vores faste kulturarv, herunder emner, som også  

 berører den nyere tids kulturarv.
 For så vidt angår information om ombygnings-  

 og nedrivningstilladelser, skal ministeriet henvise til svar på  

 spørgsmål nr. 14 (L 152   bilag 15) og svar på  

 spørgsmål nr. 26 (L 152   bilag 23).
 For så vidt angår spørgsmålet om  

 en fagligt uddannet leder, skal ministeriet henvise til svar på  

 spørgsmål nr. 1 (L 152   bilag 4).
 For så vidt angår spørgsmålet om  

 begrebet »den arkæologiske kulturarv«, skal ministeriet henvise til svar på  

 spørgsmål nr. 24 (L 152   bilag 19).
 Spørgsmål 33:
Ministeren bedes kommentere henvendelsen af 6. marts 2001  

 fra Moesgaard, Aarhus Universitet, jf.
L 152   bilag 36.
 Svar:
Jeg er enig med Moesgaard i, at der i de senere år  

 er sket en betydelig nedslidning og destruktion af vores kulturarv.
Det er  

 derfor, at der er behov for nye initiativer på det arkæologiske  

 område.
Det er Kulturministeriets vurdering, at den ordning, der nu  

 lægges op til i lovforslaget, vil skabe gode rammer for, at vi fremover  

 kan sikre både hensynet til kulturarven og hensynet til en fortsat by-  

 og erhvervsmæssig udvikling.
Det er ikke korrekt, at hovedvægten i lovforslaget  

 angår den destruktion, som vil følge af ændret  

 arealudnyttelse.
Der lægges i lovforslaget op til en række  

 initiativer, som vil begrænse nedslidningen af kulturarven både i  

 forbindelse med »almindelig drift« og »ændret  

 arealanvendelse«.
Lovforslaget lægger således op til, at der vil  

 blive taget et større hensyn til kulturarven i forbindelse med den  

 fysiske planlægning, og der skabes mulighed for, at den  

 anlægsansvarlige vil kunne få en udtalelse fra vedkommende  

 kulturhistoriske museum i forbindelse med tilrettelæggelsen af  

 anlægsarbejder.
Kulturministeriet vil endvidere gennemføre en  

 landsdækkende kortlægning af områder, der formodes at have  

 særlig arkæologisk interesse.
Kortlægningen skal være  

 elektronisk tilgængelig for såvel planmyndighederne som den  

 enkelte lodsejer, så det fremover bliver lettere at inddrage hensynet  

 til kulturarven i arealforvaltningen og konkrete projekter.
Endelig er der  

 afsat en merbevilling til en arkæologisk informationskampagne over for  

 borgere, kommuner, berørte erhvervssektorer mv. med henblik på  

 at oplyse om de ændrede bestemmelser på det arkæologiske  

 område.
 Disse initiativer, der også vil være relevante  

 for den landmand eller skovejer, som udfører jordarbejde i forbindelse  

 med almindelig drift, vil medvirke til at sikre kulturarven.
Det er korrekt, at finansieringsomlægningen ikke vil  

 omfatte jordarbejder i forbindelse med almindelig drift.
Det fremgår  

 således af lovforslagets § 27, stk. 5, at kulturministeren afholder  

 udgiften til den arkæologiske undersøgelse, når  

 årsagen til undersøgelsen er jordarbejde udført som led i  

 dyrkning af almindelige landbrugsafgrøder eller som led i almindelig  

 skovdrift.
Der henvises også til lovforslagets § 26, stk. 2 om  

 forundersøgelser.
 Jeg har ikke fundet det rimeligt i museumsloven at  

 pålægge den landmand eller skovejer, der udfører  

 almindeligt jordarbejde i forbindelse med erhvervsvirksomhed, udgifter til en  

 arkæologisk undersøgelse.
Den enkelte landmand eller skovejer vil fortsat have et  

 incitament til at inddrage hensynet til kulturarven i tilrettelæggelsen  

 af konkrete jordarbejder og benytte sig af de muligheder, der nævnes  

 ovenfor.
Han kan herved undgå, at det bliver nødvendigt at  

 stoppe jordarbejdet, hvis det støder ind i spor af fortidsminder.
Det er korrekt, at udgravning normalt kun er den  

 næstbedste løsning.
Det er Kulturministeriets opfattelse, at den  

 nye ordning, der lægger op til et større hensyn til kulturarven  

 i den fysiske planlægning og i tilrettelæggelsen af anlægs-  

 og jordarbejder, vil betyde, at behovet for arkæologiske udgravninger  

 mindskes, så også kommende generationer har adgang til  

 væsentligt historisk kildemateriale.
Er der behov for at sikre det  

 pågældende fortidsminde, kan kulturministeren i medfør af  

 lovforslagets § 27, stk. 8, erhverve fortidsmindet og eventuelt  

 omkringliggende areal.
Maltakonventionen kræver ikke yderligere publikation  

 end den beretning (rapport), der afslutter enhver arkæologisk  

 undersøgelse, og som er offentlig tilgængelig.
Der stilles ikke  

 i konventionen krav om en videnskabelig bearbejdning eller publikation.
Rigsantikvarens Arkæologiske Sekretariat har i dag  

 afsat særlige midler, der kan ansøges om,  til videnskabelig  

 bearbejdning og publikation af væsentlige udgravninger.
Denne ordning  

 forventes videreført under museumsstyrelsen.
 For så vidt angår spørgsmålet om  

 faglig museumsleder, henvises til svar på spørgsmål nr. 1  

 (L 152   bilag 4), nr. 29 (L 152   bilag 26) og nr. 37 (L 152    bilag  

 45).
Der sker ikke ved lovforslaget en ændring af  

 ansvarsplaceringen for arkæologiske udgravninger.
Det vil fortsat  

 være museerne, der har ansvaret for tilrettelæggelsen og  

 gennemførelsen af konkrete undersøgelser, mens det overordnede  

 ansvar er placeret i museumsstyrelsen.
Der vil fortsat kunne ske en  

 udlicitering af visse hjælpefunktioner knyttet til en arkæologisk  

 undersøgelse, herunder f.eks. entreprenørarbejder som fjernelse  

 af muldjord ved starten af en undersøgelse og tildækning efter  

 udgravningens afslutning.
Disse opgaver, der kan have et meget varierende  

 omfang, løses i dag oftest ved, at museet anvender en lokal  

 entreprenør.
 For så vidt angår spørgsmålet om  

 museernes voksende arbejdsforpligtelse, henvises til svar på  

 spørgsmål nr. 2 (L 152   bilag 6).
 For så vidt angår spørgsmålet om  

 museumsstyrelsen, henvises til svar på spørgsmål nr. 1 (L  

 152   bilag 4) og nr. 2 (L 152   bilag 6).
 Spørgsmål 56:
I tilknytning til ministerens svar på  

 spørgsmål nr. 1, jf.
L 152   bilag 27, bedes ministeren gennem  

 eksempler vise tilskudsudviklingen for de statsanerkendte museer med  

 udgangspunkt i maksimumtilskud i såvel 1990 som i år 2000.
 Svar:
Som det fremgår af nedenstående Tabel 1 var  

 der i 1990 i alt 45 museer med det maksimale tilskudsgrundlag.
Dette tal er  

 steget til 68 museer i 2000, og for 2002 forventes yderligere en stigning til  

 74 museer.
Blandt de museer, som fik maksimumtilskud såvel i 1990 og i  

 2000, kan nævnes Silkeborg Museum, Thorvaldsens Museum og Esbjerg  

 Museum.
 Tabel 1. Oversigt over bevillingsudvikling for museer på  

 maksimalt tilskud.
Antal museer på max. tilskud Max. tilskud pr. museum (årets priser i kr.) Max. tilskud pr. museum (faste priser i kr.) Statslig bevilling til museer på max. tilskud (mio. kr., årets priser*) Statslig bevilling til museer på max. tilskud (mio. kr., faste priser*) 1990 45 633.329 633.329 28,5 28,5 2000 68 733.984 602.748 49,9 41,0 Note *: 1990 prisniveau.
 De samlede bevillinger til museer med maksimalt  

 tilskudsgrundlag er steget fra 28,5 mio. kr. i 1990 til 41,0 mio. kr. i 2000.  

 (faste priser). Målt pr. museum modtog museer på maksimumtilskud  

 633.329 kr. i 1990. Dette beløb reduceredes til 602.748 kr. i 2000,  

 bl.a. som følge af stigningen af antal af museer på maksimalt  

 tilskud.
Med den foreslåede merbevilling til  

 museumsformål forventes tilskuddet til museer med maksimumtilskud at  

 stige med ca. 140.000 kr. fra 733.000 kr. i 2000 til ca. 873.000 kr. i 2004  

 (2000-priser) alt andet lige.
Der henvises også til svar på  

 spørgsmål nr. 22 (L 152   bilag 17).
 Spørgsmål 64, 65, 66 og 67:
Spørgsmål 64: Ministeren bedes forklare,  

 hvorfor hun ikke vil oplyse noget konkret om museumsstyrelsens  

 sammensætning.
I betragtning af, hvor meget der i den lov er  

 afhængigt af styrelsens sammensætning, taler meget for, at den  

 burde være nærmere beskrevet i forslaget.
For eksempel synes  

 museernes positive holdning til en styrelse at være beroende på  

 sikringen af det faglige element, så det ønskes tydeliggjort, at  

 fagligheden styrkes, og at der tilvejebringes bedre vilkår for arbejdet  

 med kulturarven.
 Spørgsmål nr. 65: Både Statens  

 Museumsnævn og Det Arkæologiske Nævns sammensætning  

 er beskrevet i den nuværende lov i henholdsvis §§ 23 og §§ 31. I  

 forlængelse af det foregående spørgsmål bedes  

 ministeren redegøre for de eksisterende organer, som museumsstyrelsen  

 afløser, og i den forbindelse oplyse, hvorfor den kommende  

 museumsstyrelse ikke skal være genstand for samme tydelighed og  

 folketingskontrol.
Spørgsmål nr. 66: Hvad koster driften af  

 Museumsstyrelsen sammenlignet med de nuværende organer, idet det alene  

 fremgår af bemærkningerne til lovforslaget, at en del af  

 merbevillingen på 25 mio. kr. skal bruges til museumsstyrelsen.
Det  

 ønskes herunder oplyst, hvor stort et beløb, der er afsat til  

 henholdsvis museumsstyrelse og tilskudspuljer.
Spørgsmål nr. 67: Skal Skov- og  

 Naturstyrelsens kulturhistoriske kontor indgå i museumsstyrelsen? Svar:
 Baggrunden for forslaget om etablering af en styrelse er  

 beskrevet i bemærkningerne til lovforslaget, side 16-17. Det er  

 hensigten, at der skal skabes en klarere opgavefordeling på  

 området mellem på den ene side en styrelse, der som et statsligt  

 organ med museumsfaglig ekspertise kan rådgive ministeren, og på  

 den anden side museumsfaglige foreninger, der formulerer  

 interesseorganisationernes synspunkter.
 Styrelsens faglige element er understreget i  

 bemærkningerne, idet det anføres, at styrelsen dels skal yde  

 faglig betjening til ministeren, dels yde fagligt modspil til museerne.
Lovforslagets bestemmelse i § 38, stk. 1, om  

 ministerbemyndigelse til at oprette en styrelse er formuleret efter samme  

 princip som i f.eks.
Lov nr. 518 af 11. juni 2000 om planlægning.
 Det skal i øvrigt bemærkes, at det  

 fremgår af lovforslagets § 38, stk. 2, at det kan fastsættes, at  

 f.eks. beslutninger om fordeling af rådighedssummer efter § 16, stk. 2,  

 ikke kan påklages til ministeren.
Det anføres i bemærkningerne til  

 lovforslaget, at styrelsen vil blive ledet af en direktør.
Der  

 forudsættes etableret faglige rådgivningsorganer under styrelsens  

 kompetence.
Disse organer vil bl.a. få til opgave at foretage  

 indstillinger til styrelsen om fordelingen af rådighedssummer.
For så vidt angår de statslige institutioner,  

 bemærkes, at departementet og styrelsen vil varetage opgaver for hele  

 det statslige område.
Ved delegering af opgaver til styrelsen vil der  

 ikke blive nogen sondring mellem store og små statsinstitutioner.
Som anført i bemærkningerne til lovforslaget  

 overflyttes en række eksisterende organer til styrelsen.
Det drejer sig  

 om Rigsantikvarens Arkæologiske Sekretariat og Det Kulturhistoriske  

 Centralregister (fra Nationalmuseet), Kunst Indeks Danmark (fra Statens  

 Museum for Kunst) samt Statens Museumsnævn.
Museumsstyrelsen skal varetage opgaver, der hører  

 under Kulturministeriet, men skal naturligvis samarbejde med myndigheder  

 under andre ministerier som f.eks.
Skov- og Naturstyrelsens kulturhistoriske  

 kontor, der varetager opgaver vedrørende kulturarven.
For så vidt angår styrelsens hovedstruktur,  

 henvises til vedlagte bilag.
Med hensyn til de faglige råd, som er  

 omtalt i bilagets organisationsdiagram, skal bemærkes, at der ved  

 sammensætningen af disse vil blive lagt vægt på en  

 afbalanceret repræsentation fra statslige museer, herunder hovedmuseer,  

 samt statsanerkendte museer.
Der kan herudover være tale om  

 repræsentanter fra læreanstalter og berørte myndigheder.  

 Der bør ved sammensætningen af rådene lægges  

 vægt på en bred geografisk dækning af  

 museumsrepræsentanterne, og der skal formentlig være tale om  

 beskikkelse af rådene for en periode på f.eks. 4 år ad  

 gangen.
Hvad særligt angår Arkæologisk Råd  

 tænkes der ikke ændringer i forhold til de principper, der ligger  

 bag den aktuelle sammensætning af Det Arkæologiske Nævn,  

 jf. gældende lovs § 31. Der henvises i øvrigt til  

 bemærkningerne til lovforslagets side 17 og 42.
 Det skal anføres, at det anses ikke for  

 hensigtsmæssigt ved lov yderligere at definere styrelsens specifikke  

 opbygning  og virksomhed, da sådanne bestemmelser vil kunne  

 fastlåse en administrativ organisation og derved forhindre  

 organisatoriske ændringer, der på længere sigt kan vise sig  

 nødvendige.
 Bilag til svar på spørgsmål 64-67:
Museumsstyrelse Opgaver Museumsstyrelsen etableres ved at overføre en  

 række opgaver og administrative enheder fra Nationalmuseet:  

 Rigsantikvarens Arkæologiske Sekretariat og Det Kulturhistoriske  

 Centralregister, Statens Museum for Kunst: Kunst Indeks Danmark og Statens  

 Museumsnævn.
 Hertil kommer, at museumsstyrelsen tillægges en  

 række nye opgaver i form af udviklingsorienterede opgaver både  

 for så vidt angår den museale virksomhed (kvalitetsvurdering og  

 kompetenceudvikling) som den antikvariske virksomhed (landsdækkende  

 udrednings- og analyseopgaver).
Økonomi og bemanding Museumsstyrelsens økonomiske og  

 bemandinsgsmæssige grundlag består af bevillings- og  

 stillingsoverførsler i forbindelse med overflytning af de  

 administrative enheder fra de eksisterende institutioner:
 Nationalmuseet: Rigsantikvarens Arkæologiske  

 Sekretariat og Det Kulturhistoriske Centralregister.  

Bevillingsoverførsel: Ca. 8,8 mio. kr. og ca. 15  

 årsværk.
 Statens Museum for Kunst: Kunst Indeks Danmark.  

Bevillingsoverførsel: Ca. 1,1 mio. kr. og ca. 2  

 årsværk.
 Statens Museumsnævn: Alle enheder, det vil sige  

 sekretariat med ansvar for tilskudsadministration, administration af  

 rådighedspuljer samt faglig rådgivning.  

 Bevillingsoverførsel: Ca. 3,1 mio. kr. og ca. 6  

 årsværk.
 Samlet bevillingsoverførsel: Ca. 13,0 mio. kr.  

 og ca. 23 årsværk.
 Hertil kommer at det forventes at anvende 3,0 mio. kr. af  

 merbevillingen på 25,0 mio. kr. til museumsformål til den nye  

 museumsstyrelse, således at den samlede bevilling vil blive på i  

 alt ca. 16,0 mio.kr.
Organisering Der er ikke taget endelig stilling til den fremtidige  

 organisering af museumsstyrelsen, som vil skulle foretages af den kommende  

 direktør.
 Det forventes, at museumsstyrelsens organisering vil  

 afspejle de hovedopgaver, der knytter sig til denne:
 Opgavefordelingen mellem de forskellige afdelinger kunne  

 f.eks. udformes således:
Udviklings- og administrationsafdeling Administration af finanslovsbevillinger og varetagelse af visse  

 forvaltningsmæssige opgaver af statslige museer.
 At koordinere og udvikle museumsarbejdet i Danmark, herunder faglig  

 rådgivning.
 At foretage udredningsopgaver, bl.a. af enkeltinstitutioner og  

 arbejds/ansvarsområder, f.eks. inden for nyere tid og IT.
 Administration af rådighedspuljer med rådgivning fra de  

 faglige råd (arkæologi, historie-etnologi, kunst og  

 naturhistorie).
 At varetage det internationale arbejde generelt.
 At rådgive museerne på det administrative, juridiske og  

 økonomiske område.
Antikvarisk Afdeling At forvalte opgaver i henhold til museumslovens kapitel 8.
 At samarbejde med og rådgive museerne om løsning af de  

 antikvariske opgaver, herunder at føre tilsyn med museernes  

 arkæologiske udgravninger og at føre forhandlinger med  

 offentlige myndigheder og private lodsejere.
 At udarbejde og vedligeholde informationsmateriale om den  

 arkæologiske virksomhed.
 Udvikling og vedligeholdelse af et  

 planlægningsværktøj til bl.a. offentlige myndigheder  

 på baggrund af oplysninger fra Det Kulturhistoriske Centralregister og  

 museernes registreringer.
Dokumentationsafdeling At videreføre det nationale register for kunst (Kunst Indeks  

 Danmark) samt for kulturhistorie (Det Kulturhistoriske Centralregister) og  

 stille det til rådighed for museerne, for forskningen og for  

 offentligheden.
 At skabe overblik over de statslige og statsanerkendte museers  

 samlinger og undersøgelser.
 At udvikle en informationsportal til og for de statslige og  

 statsanerkendte museer.
 At videreudvikle fælles dokumentationsstandarder til brug for  

 museerne.
 At varetage internationalt samarbejde på  

 området.
 Spørgsmål 69:
 Er der hensigten, at der også skal afsættes  

 penge til at opfylde forpligtelsen i forhold til at dække Nyere Tid?  

 Hvis ikke, hvordan vil ministeren så sikre, at Nyere Tid ikke bliver  

 ringere stillet end i gældende lov, da der har været bred  

 opbakning til, at området skulle styrkes.
 Svar:
De bevillinger, der ydes til kulturhistoriske museer,  

 dækker såvel arkæologiske opgaver som opgaver, der  

 vedrører Nyere Tid.
Disse opgaver varetages af Nationalmuseet som  

 statsligt hovedmuseum og af de statsanerkendte museer, hvis  

 ansvarsområde omfatter Nyere Tid.
 De statsanerkendte museer inden for den almindelige  

 tilskudsordning, herunder museer med nyere tid som ansvarsområde,  

 tilgodeses økonomisk via bevillingsløftet til disse museer  

 (13,0 mio. kr. årligt i 2002-2003 stigende til 15,0 mio. kr. i 2004  

 (2001-priser)).
 Det er ligeledes tanken, at styrelsen ved fordeling af  

 puljer til særlige formål vil kunne tilgodese projekter inden for  

 Nyere Tid.
 Der henvises i øvrigt til svar på  

 spørgsmål nr. 30 (L 152   bilag 30).
 Spørgsmål 71:
Hvor i lovforslaget er Maltakonventionen nævnt? Svar:
 Som det fremgår af bemærkningerne til  

 lovforslagets § 27 er forslagets bestemmelser om den arkæologiske  

 kulturarv udformet med henblik på at skabe grundlag for ratifikation af  

 Maltakonventionen.
 Lovbemærkningerne, som er udformet i samråd  

 med Miljø- og Energiministeriet, under hvilket Maltakonventionen  

 hører, redegør i øvrigt nærmere for grundlaget for  

 den danske ratifikation af konventionen.
 Spørgsmål 73:
Vil ministeren sikre, at lovforslaget følger  

 Maltakonventionens ånd og bogstav, ved for eksempel i lovforslagets §  

 23, stk. 2 at understrege, at planmyndighederne så vidt muligt skal  

 inddrage bevaringsaspektet ved udarbejdelse af regionplan, kommunalplan eller  

 lokalplan, da en vigtig hensigt med Maltakonventionen er, at kulturarven  

 bevares, og at bevaring derfor bør være reglen og ikke  

 undtagelsen.
Det ønskes i den forbindelse oplyst, om ministeren er  

 enig i, at det kan være problematisk over for eftertiden at mene, at  

 vores tid er udtryk for højden af teknik og viden om udgravninger; at  

 der bør afsættes de fornødne midler til opgaven, og at  

 det også for at sikre kvaliteten på bevaringsområdet er  

 vigtigt, at også kommende generationer har adgang til væsentligt  

 historisk kildemateriale? Svar:
 Jeg vil være indstillet på i forbindelse med  

 2. behandlingen af forslag til museumslov at fremsætte et  

 ændringsforslag, der præciserer nødvendigheden af, at  

 planmyndighederne inddrager de kulturhistoriske museer i planarbejde, der  

 berører bevaringsværdier.
For så vidt angår de rejste  

 spørgsmål om arkæologiske udgravninger er jeg enig i, at  

 det er vigtigt, at også kommende generationer har adgang til  

 væsentligt historisk kildemateriale.
Jeg henviser i denne forbindelse  

 til bemærkningerne til lovforslaget, side 15.
For så vidt angår spørgsmålet om  

 fornødne midler til arkæologiske opgaver henviser jeg til de nye  

 finansieringsprincipper for nødudgravninger, som forslaget  

 lægger op til.
Desuden henvises til den forhøjelse af  

 bevillingen til driftstilskud til museerne, som foreslås i forbindelse  

 med lovforslaget.
 Jeg henviser endelig til bemærkningerne til  

 lovforslaget, side 16, hvorefter omlægningen af  

 finansieringsprincipperne ikke vil medføre en mindskelse af det  

 statslige økonomiske engagement i den arkæologiske  

 undersøgelsesvirksomhed.
 Spørgsmål 83:
Kulturministeren har tilkendegivet »at en  

 dispensationsmulighed efter paragraf 14, stk. 4. vil blive udnyttet til at  

 ansætte en leder med en anden faglig baggrund end egentlige  

 museumsrettede fag.
Der kan ikke gives dispensation til personer med en ren  

 administrativ/økonomisk baggrund.« I forlængelse af dels denne  

 tilkendegivelse og dels tidligere svar fra ministeren om den foreslåede  

 museumsstyrelses organisering m.v. ønsker udvalget oplyst, i hvor vid  

 udstrækning det er muligt at overføre lovforslagets bestemmelser  

 om museumsledere til den foreslåede museumsstyrelse? Svar:
Jeg henviser til svar på spørgsmål nr.  

 64-74 og redegørelse for Museumsstyrelsens opgaver, økonomi og  

 bemanding samt organisering.
For så vidt angår ledelsesniveauet,  

 skal jeg bemærke, at det må forventes, at både den  

 antikvariske afdeling og dokumentationsafdelingen vil få ledere med en  

 museumsfaglig baggrund.
Med hensyn til stillingen som direktør og  

 stillingen som leder af udviklings- og administrationsafdeling skal jeg  

 påpege, at der er tale om stillinger med et betydelig  

 personalemæssigt og økonomisk ansvar.
Bl.a. indgår det i  

 opgaverne at forestå administrationen af en række  

 tilskudsordninger.
Det er min opfattelse, at der skal kunne tages hensyn til  

 disse forhold ved vurderingen af kandidater til de pågældende  

 stillinger.
 Endelig skal jeg bemærke, at de faglige råd,  

 der er knyttet til styrelsen, i sagens natur også har medlemmer med  

 museumsfaglig baggrund, ligesom dette vil være tilfældet for en  

 lang række af styrelsens medarbejdere.
 Spørgsmål 85:
 På baggrund af vedlagte bilag ønskes oplyst,  

 om ministeren skønner, dels om der med lovforslaget vil være  

 penge nok i forhold til de forpligtelser, som museerne stilles over for, dels  

 hvilke beløb der vil være til rådighed for de museer, der  

 hverken modtager maksimum- eller minimumtilskud.
 Svar:
 Spørgsmålet vedrører for det  

 første den udvikling i de statslige tilskud til museer med  

 maksimumtilskud, som har været genstand for en række  

 spørgsmål og svar.
 Jeg henviser særligt til svar på  

 spørgsmål nr. 45 (L 152   bilag 59) og nr. 56 (L 152   bilag 91)  

 om udviklingen fra 1990 til 1995 og udviklingen derefter.
 Det er, som tidligere oplyst, korrekt, at der har  

 været et fald i tilskudsniveauet i faste priser fra 1990 til 1995 og  

 fra 2000 til 2001. Efter min vurdering må det dog være af  

 særlig interesse at se på den udvikling, som må forventes  

 efter den forhøjelse af tilskudsbevillingen fra 2002, som  

 foreslås i forbindelse med lovforslaget.
Jeg går ud fra, at museerne budgetterer med  

 udgangspunkt i deres aktuelle økonomiske situation og ikke på  

 baggrund af 1990-situationen.
Hvis man tager udgangspunkt i de statslige  

 tilskud for 2000, kan stigningen i det statslige tilskudsniveau i faste  

 priser anslås til at ligge mellem 120.000 kr. og 140.000 kr.  

 (prisniveau 2000) i perioden frem til 2004, idet det herved er forudsat, at  

 der sker en pris- og lønregulering af maksimumniveauet.
Spørgsmålet vedrører for den andet, om  

 museerne ved denne forhøjelse får »penge nok«.
Jeg må i  

 denne forbindelse henvise til mit svar på spørgsmål nr. 1  

 (L 152   bilag 4).
 For så vidt angår de museer, som hverken  

 ligger omkring maksimum eller minimum skal anføres, at disse museer  

 tilgodeses af den generelle tilskudsforhøjelse på 4,5 mio. kr.  

 årligt fra 2002. Der henvises også til svar på  

 spørgsmål nr. 1 (L 152   bilag 4). Med 132 statsanerkendte  

 museer vil den generelle tilskudsforøgelse medføre en stigning  

 pr. museum på i gennemsnit ca. 34.000 kr. i faste priser (prisniveau  

 2001).
 Spørgsmål 86:
I forlængelse af ministerens svar på  

 spørgsmål nr. 83 bedes ministeren oplyse, hvorfor  

 museumsstyrelsen synes at skulle være domineret af administrative  

 hensyn, da disse kunne varetages af en udviklings- og  

 administrationsafdeling. Ønsker ministeren at sikre den museumsfaglige  

 del på topniveau i det danske museumsvæsen? Ministeren bedes også redegøre for dette  

 under 2. behandlingen af lovforslaget.
 Svar:
 Jeg er ikke enig i spørgsmålets antagelse om,  

 at museumsstyrelsen skal være domineret af administrative hensyn.
 Der skal som tidligere tilkendegivet være tale om en  

 styrelse med såvel museumsfaglige som administrative opgaver.
 Det er naturligvis intentionen, at alle disse opgaver skal  

 løses på højt fagligt niveau.
 Spørgsmål 88:
Ministeren bedes kommentere henvendelsen af 7. maj 2001  

 fra Kommunernes Landsforening, jf.
L 152   bilag 148.
 Svar:
 Kommunernes Landsforening har ved brev af 7. maj 2001 med  

 bilag til Folketingets Kulturudvalg og til Folketingets Miljø- og  

 Planlægningsudvalg fremsat bemærkninger til Kulturministeriets  

 ændringsforslag til § 23, stk. 2, og § 24.
1. Kulturministeriets ændringsforslag til § 23, stk. 2 Det bemærkes, at lovforslagets § 23, stk. 2, skal  

 ses i sammenhæng med lovforslagets § 23, stk. 1, hvorefter  

 kulturministeren og de statslige og statsanerkendte museer gennem samarbejde  

 med plan- og fredningsmyndighederne skal virke for, at væsentlige  

 bevaringsværdier sikres for eftertiden.
Bestemmelsen i stk. 2 skal gøre det muligt for  

 Kulturministeriet og museerne at leve op til deres forpligtelse efter stk. 1,  

 og der er således ikke tale om, at der i museumsloven indføres  

 en ny planprocedure.
Bestemmelsen sigter mod at videreudvikle det samarbejde  

 på planlægningsområdet, der allerede eksisterer mellem  

 på den ene side Rigsantikvarens Arkæologiske Sekretariat og  

 vedkommende kulturhistoriske museum og på den anden side en række  

 kommuner.
 Det bemærkes i den forbindelse, at der allerede i §  

 36 a i den gældende museumslov er en forpligtelse for  

 kommunalbestyrelsen til at underrette de kulturhistoriske museer, når  

 der udfærdiges en lokalplan, der vil medføre afgørende  

 ændring i brug eller funktion af bygninger, bebyggelser eller andre  

 kulturlevn.
 Lovforslagets § 23, stk. 2, har følgende  

 ordlyd:
» I det af Kulturministeriet fremsatte ændringsforslag  

 foreslås bestemmelsen affattet således:
» Det af Kulturministeriet fremsatte ændringsforslag  

 er udarbejdet på baggrund af det af Miljø- og Energiministeriet  

 fremsatte lovforslag til »styrkelse af  

 kulturmiljøindsatsen « (L 229), der var til  

 1. behandling i Folketinget den 3. maj 2001.
Formålet med den foreslåede ændring af §  

 23, stk. 2, er at præcisere forudsætningerne for de  

 kulturhistoriske museers bistand i planprocessen under hensyn til museernes  

 opgaver.
Jeg mener ikke, at ændringen vil betyde øgede  

 administrative byrder for planmyndighederne, eller at der er tale om en  

 stramning.
Det vil således fortsat være op til  

 planmyndighederne at vurdere, om planmaterialet berører  

 bevaringsværdier, og om vedkommende kulturhistoriske museum dermed skal  

 inddrages.
Såfremt planmyndigheden vurderer, at vedkommende museum skal  

 inddrages, vil det fortsat være op til planmyndigheden at  

 fastlægge, hvordan det skal ske.
Det kan f.eks. ske ved blot at sende  

 planmaterialet til vedkommende museum i forbindelse med  

 offentliggørelsen af materialet, men det kan også ske på  

 et tidligere tidspunkt, hvor museet kan inddrages mere aktivt i  

 planmyndighedens overvejelser.
 For så vidt angår KL s bemærkning til  

 lovforslagets § 23, stk. 4, bemærkes, at det er hensigten med  

 bestemmelsen at præcisere, at kulturministeren gennem museumsstyrelsen  

 vil få ansvaret for at tilrettelægge og udvikle de  

 kulturhistoriske museers informationsindsats i forhold til planmyndighederne  

 med henblik på opfyldelse af bestemmelserne i stk. 1   3.
2. Kulturministeriets ændringsforslag til § 24 Efter den gældende museumslov § 36 a, skal  

 kommunalbestyrelsen underrette de kulturhistoriske museer, bl.a. når  

 der »meddeles ombygnings- eller  

 nedrivningstilladelser, der vil medføre afgørende ændring  

 i brug eller funktion af bygninger, bebyggelser eller andre kulturlevn.« Under hensyn til, at kommunalbestyrelsen ikke  

 længere skal give tilladelse til nedrivning af bygninger, idet  

 sådanne alene kræver anmeldelse, havde Kulturministeriet ikke  

 medtaget en bestemmelse om nedrivning i lovforslaget.
Det er imidlertid under lovbehandlingen blevet  

 påpeget, at dette ville betyde en svækkelse af museernes stilling  

 i forhold til den gældende ordning.
Det er også blevet  

 konstateret, at de hensyn der tilgodeses ved den eksisterende bestemmelse i §  

 36 a i museumsloven, vil kunne tilgodeses såfremt kommunalbestyrelsen  

 underretter vedkommende kulturhistoriske museum om modtagne anmeldelser af  

 nedrivninger eller andre byggearbejder, »der vil medføre  

 afgørende ændring i brug eller funktion af bygninger,  

 bebyggelser eller andre kulturlevn.« Der er således ikke tilsigtet nogen ændring i  

 forhold til den gældende ordning.
3. Bistand fra Museumsstyrelsen For så vidt angår KL s kritik af at det  

 fremgår af bemærkningerne til ændringsforslaget til § 23,  

 stk. 2, at det vil være en opgave for museumsstyrelsen at udarbejde  

 retningslinier for samarbejdet mellem de enkelte planmyndigheder og museerne  

 skal bemærkes, at der vil være tale om et tilbud om bistand fra  

 museumsstyrelsen.
Det vil være op til planmyndigheden, om man  

 ønsker at benytte en sådan bistand.
 Det tilføjes, at de rejste spørgsmål  

 er under drøftelse med Kommunernes Landsforening.
