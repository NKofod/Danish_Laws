I medfør af § 83 i lov nr. 9 af 3. januar 1992 om naturbeskyttelse fastsættes følgende forretningsorden for Naturklagenævnet:
 § 1.  Formanden for Naturklagenævnet tilrettelægger  

 nævnets arbejde, fastsætter tid, sted og dagsorden for nævnets møder og  

 drager omsorg for udførelsen af nævnets beslutninger.
 Stk. 2.  Formanden leder nævnets sekretariat.
§ 2.  Formanden kan på nævnets vegne henvise en klage  

 efter lov om naturbeskyttelse eller lov om råstoffer til miljøministerens  

 afgørelse.
Formanden kan bemyndige en viceformand til at udøve formandens  

 beføjelse efter 1. pkt.
 Stk. 2.  Nævnet kan omgøre en beslutning efter stk. 1,  

 1. pkt., i perioden, indtil miljøministeren har truffet afgørelse i sagen.
 § 3.  Formanden kan på nævnets vegne afgøre en klage  

 efter lov om planlægning, når klagen ikke skønnes at indeholde spørgsmål af  

 meget væsentlig interesse i forhold til lovens formål.
 Stk. 2.  Indtil formanden har afsendt en afgørelse, der  

 er truffet i medfør af stk. 1, kan nævnet forlange klagen forelagt til  

 nævnets afgørelse.
 § 4.  Det påhviler formanden at give nævnet oplysning  

 om alle modtagne klager efter de love, der er nævnt i §§ 2 og 3.  

 Oplysningerne skal gives hver måned, med mindre nævnet beslutter andet.
 § 5.  Formanden kan bestemme, at beføjelserne som  

 formand i en for nævnet verserende sag skal udøves af en viceformand, selv om  

 formanden ikke er forhindret i at deltage i sagen.
 Stk. 2.  I tilfælde, hvor formandens eller en  

 viceformands forfald ville medføre, at et fastlagt møde måtte aflyses, kan  

 nævnet udpege et nævnsmedlem til at lede mødet.
§ 6.  Nævnet bestemmer, om der skal foretages  

 besigtigelse i en sag og/eller afholdes møde med sagens parter og  

 interesserede i sagen.
I fredningssager bør der normalt foretages  

 besigtigelse og afholdes møde.
 Stk. 2.  Indbydelse til at deltage i en besigtigelse  

 eller et møde skal gives skriftligt med så vidt muligt mindst 2 ugers varsel,  

 for besigtigelser og møder i fredningssager dog med så vidt muligt mindst 4  

 ugers varsel.
§ 7.  Nævnets besigtigelser og møder, hvortil parter  

 og interesserede er indbudt, er offentligt tilgængelige, medmindre nævnet  

 undtagelsesvis bestemmer andet.
De, der er indbudt til mødet, skal have  

 lejlighed til at udtale sig om sagen.
Stk. 2.  Nævnets drøftelser er ikke offentligt  

 tilgængelige.
Formanden bestemmer, i hvilken udstrækning nævnets konsulenter  

 og ansatte i nævnets sekretariat kan overvære nævnets drøftelser.
 § 8.  Det skal fremgå af nævnets afgørelser, med  

 hvilke stemmetal afgørelsen er truffet.
Stk. 2.  Hvis et mindretal ønsker det, skal afgørelsen  

 indeholde en begrundelse for mindretallets afvigende opfattelse.
Begrundelsen  

 affattes af formanden efter samråd med mindretallet.
 Stk. 3.  Nævnet bestemmer, om mindretal skal anføres med  

 navn.
 § 9.  Bekendtgørelsen træder i kraft den 1. januar  

 1993. Samtidig ophæves bekendtgørelse nr. 548 af 22. juni 1992.
