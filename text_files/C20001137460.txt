Vejledning om udfasning af ældre  

 offshorecontainere Efter udstedelse af Søfartsstyrelsens tekniske  

 forskrift nr. 1 af 11. januar 2000 om godkendelse af offshorecontainere til  

 håndtering på åbent hav har Søfartsstyrelsen  

 modtaget flere henvendelser fra operatører, der har oplyst, at man ved  

 en nærmere gennemgang af de off-shorecontainere, der anvendes, har  

 konstateret, at et større antal containere, produceret før den  

 1. januar 1994, ikke fuldt ud kan opfylde den pågældende  

 forskrift.
Der er tale om containere, der er produceret, før  

 der fandtes internationalt anerkendte normer for offshorecontainere, men  

 produceret efter kriterier der i stort omfang kan betragtes som  

 ækvivalente med nutidens standarder.
Disse offshorecontainere har  

 samtidigt været anvendt i en længere årrække, uden at  

 man derved har kunnet konstatere, at sikkerheden har været  

 kompromitteret i forbindelse med deres anvendelse og håndtering.
En  

 umiddelbar udfasning af disse offshorecontainere vil derfor ikke kunne  

 begrundes ud fra en sikkerhedsmæssig betragtning.
 For at tilgodese disse forhold, samtidigt med at man  

 sikrer en balanceret udfasning af ældre offshorecontainere, har  

 Søfartsstyrelsen fastlagt nedennævnte kriterier for,  

 hvornår containere produceret før den 1. januar 1994 kan  

 betragtes som ækvivalente til containere, der opfylder kravene i  

 Søfartsstyrelsens tekniske forskrift nr. 1 af 11. januar 2000 om  

 godkendelse af offshorecontainere til håndtering på åbent  

 hav:
 ·  

  	Offshorecontaineren er konstrueret og godkendt i henhold normer fra et  

 anerkendt klassifikationsselskab.
 ·  

  	Offshorecontaineren har og vil fortsat gennemgå årlige  

 inspektioner og blive afmærket af en anerkendt organisation i henhold  

 til principperne i punkt 17 i bilaget til den tekniske forskrift.
 ·  

  	Offshorecontaineren skal som udgangspunkt udfases, når den bliver  

 10 år gammel.
 ·  

  	Såfremt en offshorecontainer anvendes efter det 10. leveår,  

 skal den hvert år fremover gennemgå en skærpet inspektion i  

 henhold til principperne i DS/EN 12079 - 12.2.2, 12.2.3, 12.2.4 og  

 mærkes i henhold til 12.2.5.
