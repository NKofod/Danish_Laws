 I henhold til kgl. resolution af 18. april 1986 har Danmark ratificeret en  

 i Geneve den 28. september 1984 underskrevet protokol til konventionen om  

 grænseoverskridende luftforurening over store afstande - jf.  

 Udenrigsministeriets bekendtgørelse nr. 70 af 23. august 1984, Lovtidende C -  

 om langsigtet finansiering af samarbejdsprogrammet for overvågning og  

 vurdering af transport af luftforurenende stoffer over store afstande i  

 Europa (EMEP).
 Protokollen har følgende ordlyd:
Protokol til konventionen af 1979 om grænseoverskridende luftforurening  

 over store afstande, om langsigtet finansiering af samarbejdsprogrammet for  

 overvågning og vurdering af transport af luftforurenende stoffer over store  

 afstande i Europa (EMEP) De kontraherende parter, som erindrer sig, at konventionen om grænseoverskridende luftforurening  

 over store afstande (i det følgende benævnt »konventionen«) trådte  

 i kraft den 16. marts 1983, som erkender betydningen af »samarbejdsprogrammet for overvågning og  

 vurdering af transport af luftforurenende stoffer over store afstande i  

 Europa« (i det følgende benævnt EMEP), omhandlet i artikel 9 og 10 i  

 konventionen, som er bekendt med de positive resultater, der hidtil er opnået ved  

 gennemførelsen af EMEP, som påskønner, at gennemførelsen af EMEP hidtil har været mulig takket  

 være finansiering fra De Forenede Nationers Miljøprogram (UNEP) og frivillige  

 bidrag fra regeringerne, som har i erindring, at UNEPs bidrag kun udbetales indtil udgangen af  

 1984, at dette bidrag og de frivillige bidrag fra regeringerne ikke fuldt ud  

 dækker omkostningerne ved gennemførelse af EMEP-arbejdsplanen, og at det  

 derfor er nødvendigt at træffe dispositioner til at sikre finansieringen på  

 lang sigt efter 1984, som tager hensyn til den appel, der af Den økonomiske Kommission for  

 Europa blev rettet til regeringerne for kommissionens medlemslande i  

 beslutning B (XXXVIII), hvori de anmodes om på et grundlag, der aftales på  

 det første møde i konventionens forvaltningsorgan (i det følgende benævnt  

 »forvaltningsorganet«), at tilvejebringe de midler, der kræves til  

 gennemførelse af dets aktiviteter, navnlig vedrørende EMEPs virksomhed, som bemærker sig, at konventionen ikke indeholder bestemmelser om  

 finansieringen af EMEP, og at det således er nødvendigt at træffe passende  

 dispositioner desangående, som tager hensyn til de faktorer, der kommer i betragtning ved  

 udarbejdelse af et officielt instrument som supplement til konventionen, og  

 som er anført i henstillinger, der af konventionens forvaltningsorgan blev  

 vedtaget på dets første samling (7.-10. juni 1983), er blevet enige om følgende:
Artikel 1 Definitioner I denne protokol forstås ved:
Artikel 2 Finansiering af EMEP EMEP-ressourcerne dækker de årlige udgifter, som afholdes af de  

 internationale centre, der samarbejder inden for EMEP, og som er forbundet  

 med aktiviteter opført i arbejdsprogrammet for EMEPs styrelsesorgan.
Artikel 3 Bidrag Artikel 4 Fordeling af udgifter Artikel 5 Årsbudget Et årsbudget for EMEP udarbejdes af EMEPs styrelsesorgan og vedtages af  

 forvaltningsorganet senest et år før det finansår, som det vedrører.
Artikel 6 Ændring af protokollen Artikel 7 Afgørelse af tvister Hvis der mellem to eller flere af denne protokols kontraherende parter  

 opstår en tvist med hensyn til fortolkning eller anvendelse af protokollen,  

 skal de pågældende parter søge tvisten bilagt gennem forhandling eller gennem  

 enhver anden metode til bilæggelse af tvister, som tvistens parter kan  

 acceptere.
Artikel 8 Undertegnelse Artikel 9 Ratifikation, accept, godkendelse og tiltrædelse Artikel 10 Ikrafttræden Artikel 11 Opsigelse Artikel 12 Autentiske tekster Originaleksemplaret af denne protokol, hvis engelske, franske og russiske  

 tekster er lige autentiske, deponeres hos De Forenede Nationers  

 generalsekretær.
 Til bekræftelse heraf har undertegnede, der er behørigt bemyndiget dertil,  

 underskrevet denne protokol.
Udfærdiget i Geneve den otteogtyvende september nitten hundrede og  

 fireogfirs.
Bilag omhandlet i artikel 4 i protokollen til konventionen af  

 1979 om grænseoverskridende luftforurening over store afstande, om langsigtet  

 finansiering af samarbejdsprogrammet for overvågning og vurdering af  

 transport af luftforurenende stoffer over store afstande i Europa (EMEP) De obligatoriske bidrag til fordeling af udgifterne i forbindelse med  

 samarbejdsprogrammet for overvågning og vurdering af transporter af  

 luftforurenende stoffer over store afstande i Europa (EMEP) beregnes efter  

 følgende tabel:
% Østrig 1,59 Bulgarien 0,35 Den hviderussiske socialistiske Sovjetrepublik 0,71 Tjekkoslovakiet 1,54 Finland 1,07 Den tyske demokratiske Republik 2,74 Pavestolen 0,02 Ungarn 0,45 Island 0,06 Liechtenstein 0,02 Norge 1,13 Polen 1,42 Portugal 0,30 Rumænien 0,37 San Marino 0,02 Spanien 3,54 Sverige 2,66 Schweiz 2,26 Tyrkiet 0,60 Den ukrainiske socialistiske Sovjetrepublik 2,60 Sovjetunionen 20,78 Jugoslavien 0,60 Medlemsstater i Det europæiske Fællesskab:
Belgien 2,36 Danmark 1,38 Frankrig 11,99 Forbundsrepublikken Tyskland 15,73 Grækenland 1,00 Irland 0,50 Italien 6,89 Luxembourg 0,10 Nederlandene 3,28 Det Forenede Kongerige 8,61 EØF 3,33 I alt 100,00 Den rækkefølge, i hvilken de kontraherende parter er opført i bilaget, er  

 specielt fastlagt i overensstemmelse med det system for fordelingen af  

 udgifter, som konventionens forvaltningsorgan er nået til enighed om.
Denne  

 rækkefølge er derfor et specielt element i protokollen om finansiering af  

 EMEP.
 Danmarks ratifikationsinstrument deponeredes den 29. april 1986 hos De  

 Forenede Nationers generalsekretær.
 I medfør af artikel 10, stk. 1, trådte protokollen i kraft den 28. januar  

 1988 for Danmark og følgende andre lande: Amerikas Forenede Stater, Belgien,  

 Bulgarien, Canada, Finland, Frankrig, Den hviderussiske socialistiske  

 Sovjetrepublik, Irland, Jugoslavien, Liechtenstein, Luxembourg, Nederlandene,  

 Norge, Schweiz, Sovjetunionen, Spanien, Storbritannien, Sverige,  

 Tjekkoslovakiet, Tyrkiet, Forbundsrepublikken Tyskland, Den ukrainske  

 socialistiske Sovjetrepublik, Ungarn og Østrig.
 Protokollen er endvidere tiltrådt af Det europæiske økonomiske Fællesskab.
