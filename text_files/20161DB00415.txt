Betænkning afgivet af Udlændinge- og Integrationsudvalget den 15. december 2016 Betænkning over Forslag til folketingsbeslutning om kommuners indkvartering af flygtninge i andre kommuner [af Holger K.:  Nielsen (SF) og Jacob Mark (SF)]:
1. Ændringsforslag SF har stillet 2 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 25. oktober 2016 og var til 1. behandling den 6. december 2016. Beslutningsforslaget blev efter 1. behandling henvist til behandling i Udlændinge-, Integrations- og Boligudvalget.
Udvalgets navn er den 12. december 2016 ændret til Udlændinge- og Integrationsudvalget.
Møder Udvalget har behandlet beslutningsforslaget i 1 møde.
3. Indstillinger Et flertal i udvalget (udvalget med undtagelse af DF) indstiller beslutningsforslaget til vedtagelse med de stillede ændringsforslag.
Et mindretal i udvalget (DF) stemmer hverken for eller imod beslutningsforslaget.
Mindretallet vil dog stemme for de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til teksten Af et mindretal (SF), tiltrådt af udvalget:
 1) I teksten ændres »inden udgangen af januar 2017« til: »i indeværende folketingsår«.
(Implementeringsfristen ændres ) 2) Efter 1. pkt. indsættes som nyt pkt. »Lovforslaget skal senest træde i kraft den 1. juli 2017.« (Ikrafttrædelsesdato præciseres) Bemærkninger Til nr. 1 Med ændringsforslaget ændres implementeringsfristen, således at regeringen pålægges i indeværende folketingsår at fremsætte lovforslag, der sikrer, at kommuner udelukkende kan indkvartere deres af Udlændingestyrelsen tildelte flygtninge i midlertidige opholdssteder i en anden kommune, såfremt denne er indforstået hermed og dermed godkender placeringen af den midlertidige indkvartering.
Til nr. 2 Med ændringsforslaget præciseres det, at lovforslaget senest skal træde i kraft den 1. juli 2017.
Martin Henriksen (DF) fmd.
Carsten Kudsk (DF) Christian Langballe (DF) Marie Krarup (DF) Peter Kofod Poulsen (DF) Dorthe Ullemose (DF) Marcus Knuth (V) Britt Bager (V) Preben Bang Henriksen (V) Jakob Engel-Schmidt (V) Erling Bonnesen (V) Jan E.
Jørgensen (V) Christina Egelund (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Jan Johansen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Søren Egge Rasmussen (EL) Roger Matthisen (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
