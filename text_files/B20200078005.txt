Bekendtgørelse om betaling for myndighedsbehandling efter lov om Forsyningstilsynet I medfør af § 11, stk. 2, i lov nr. 690 af 8. juni 2018 om Forsyningstilsynet fastsættes:
Anvendelsesområder og formål § 1. Denne bekendtgørelse finder anvendelse på Forsyningstilsynets opkrævning af gebyrer til dækning af omkostninger forbundet med Forsyningstilsynets drift og opgavevaretagelse efter lov om Forsyningstilsynet, og regler udstedt i medfør af loven, herunder bekendtgørelse nr. 1281 af 2. december 2019 om Forsyningstilsynets overvågnings- og analyseopgaver, bekendtgørelse nr. 270 af 19. marts 2020 om Forsyningstilsynets arbejdsplan og bekendtgørelse nr. 192 af 28. februar 2019 om Forsyningstilsynets kontaktudvalg.
Betalingsforpligtelser for Energinet, netvirksomheder og elhandelsvirksomheder § 2. Energinet, netvirksomheder og elhandelsvirksomheder, som Forsyningstilsynet fører tilsyn med efter lov om elforsyning, skal betale det i stk. 2-4 fastsatte gebyr til dækning af Forsyningstilsynets omkostninger til drift og opgavevaretagelse efter lov om Forsyningstilsynet, jf. § 1.
Stk. 2. For Energinets betaling efter stk. 1 fastsættes følgende takst pr.
GWh, der transporteres gennem eltransmissionsnettet til forbrug i Danmark: 32,03 kr. pr.
GWh.
Stk. 3. For netvirksomheders betaling efter stk. 1 fastsættes følgende takst pr.
GWh, der transporteres gennem netvirksomhedens net til forbrug i Danmark: 32,03 kr. pr.
GWh.
Stk. 4.  For elhandelsvirksomheders betaling efter stk. 1 fastsættes følgende takst pr.
GWh, der leveres til forbrug i Danmark: 32,03 kr. pr.
GWh.
§ 3. Gebyrer efter § 2 beregnes på baggrund af opgørelser over målinger af elektricitet i det foregående kalenderår.
Energinet skal på Forsyningstilsynets anmodning indsende det nødvendige datagrundlag til beregning af gebyrerne.
Betalingsforpligtelser for transmissionsselskabet, lagerselskabet, naturgasdistributionsselskaber og naturgasleverandører § 4. Transmissionsselskabet, lagerselskabet, naturgasdistributionsselskaber og naturgasleverandører, som Forsyningstilsynet fører tilsyn med efter lov om naturgasforsyning, skal betale det i stk. 2-5 fastsatte gebyr til dækning af Forsyningstilsynets omkostninger til drift og opgavevaretagelse efter lov om Forsyningstilsynet, jf. § 1.
Stk. 2. For transmissionsselskabets betaling efter stk. 1 fastsættes følgende takst pr. million Nm3 naturgas med en nedre brændværdi på 39,6 MJ pr.
Nm3, der transporteres gennem gastransmissionsnettet til forbrug i Danmark: 316,07 kr. pr. million Nm3, jf. dog stk. 6.
Stk. 3. For lagerselskabets betaling efter stk. 1 fastsættes følgende takst pr. million Nm3 naturgas med en nedre brændværdi på 39,6 MJ pr.
Nm3, der transporteres gennem gastransmissionsnettet til forbrug i Danmark: 316,07 kr. pr. million Nm3, jf. dog stk. 6.
Stk. 4. For naturgasdistributionsselskabers betaling efter stk. 1 fastsættes følgende takst pr. million Nm3 naturgas med en nedre brændværdi på 39,6 MJ pr.
Nm3, der transporteres gennem naturgasdistributionsselskabets net til forbrug i Danmark: 316,07 kr. pr. million Nm3, jf. dog stk. 6.
Stk. 5. For naturgasleverandørers betaling efter stk. 1 fastsættes følgende takst pr. million Nm3 naturgas med en nedre brændværdi på 39,6 MJ pr.
Nm3, der sælges til forbrug i Danmark og som ikke er forsyningspligtprodukt: 316,07 kr. pr. million Nm3, jf. dog stk. 6.
Stk. 6. Hvis den nedre brændværdi for naturgassen er forskellig fra 39,6 MJ pr.
Nm3, ændres betalingen i henhold til stk. 2-5 forholdsmæssigt derefter.
§ 5. Gebyrer efter § 4 beregnes på baggrund af opgørelser over målinger af naturgasmængder i det foregående kalenderår.
Energinet skal på Forsyningstilsynets anmodning indsende det nødvendige datagrundlag til beregning af gebyrerne.
Varmeforsyningsvirksomhedernes betalingsforpligtelser § 6. Forsyningstilsynets omkostninger efter bekendtgørelsens § 1 skal dækkes af de selskaber 1) der ejer anlæg til produktion af varme, 2) hvis hovedbeskæftigelse er energiproduktion eller affaldsforbrænding, 3) hvis samlede levering af varme ab værk i det foregående kalenderår mindst har udgjort 100 TJ, korrigeret for graddage, og 4) som Forsyningstilsynet fører tilsyn med.
Stk. 2. Betalingen erlægges af de selskaber, der er omfattet af stk. 1, pr.
TJ varme leveret ab værk, korrigeret for graddage.
Der anvendes følgende takst 22,49 kr. pr.
TJ.
 Stk. 3. Den leverede varme opgøres på baggrund af selskabets årlige indberetning af energiforbrug og -produktion til Energistyrelsens energiproducenttælling.
Administrative bestemmelser § 7. De beløb, som skal betales til Forsyningstilsynet i medfør af § 2, og § 4, opkræves af Forsyningstilsynet halvårligt som acontobetalinger.
De beløb, som skal betales til Forsyningstilsynet i medfør af § 6, opkræves af Forsyningstilsynet en gang årligt.
 Stk. 2. Beløb, opkrævet efter stk. 1 indbetales senest 30 dage efter fakturaens udstedelse.
 Stk. 3. Betales det opkrævede beløb ikke rettidigt, skal der betales renter heraf i medfør af renteloven.
Ikrafttræden § 8. Bekendtgørelsen træder i kraft den 1. juli 2020.
