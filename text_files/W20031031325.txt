Landsskatteretskendelse af 27. november 2003 vedr.  

 straksafskrivning på landbrugsejendom.
Ombygning påbegyndt i 1999 og  

 afsluttet  

 i 2000.
 Klagen vedrører ansættelsen af indkomsten på følgende punkt:
Ikke godkendt straksfradrag, jf. afskrivningslovens  

    

 § 18, stk. 2, i forbindelse med  

 færdiggørelse af kyllingestald 89.000 kr.
 Godkendt afskrivning på rate 8, jf. afskrivningslovens §  

 14, 5 % af 89.000 kr.
 -4.450 kr.
Det fremgår af sagen, at klageren i 1997 erhvervede en  

 landbrugsejendom med overtagelse den 1. januar 1998. Ejendommen var bebygget  

 med et stuehus og 5 driftsbygninger.
På overtagelsestidspunktet var  

 jordtilliggendet på 12,7892 ha, der er efterfølgende tilkøbt yderligere  

 5,4672  

 ha.
I 1999 påbegyndte klageren opførelsen af en kyllingestald på  

 1.872 m  

  

 2  

  

 . Der blev dette år selvangivet investeringer i  

 kyllingestalden for 2.442.318 kr., som er optaget til afskrivning.
Stalden  

 blev  

 taget i anvendelse i 1999 - pr. 31. december 1999 var der 45.470 stk.  

 slagtekyllinger i stalden.
I begyndelsen af 2000 færdiggøres stalden, idet der bl.a.  

 opsættes udhæng og soklen pudses.
For indkomståret 2000 er der selvangivet  

 investeringer i kyllingestalden for 97.751 kr., som straksafskrives.
Heraf  

 vedrører 8.751 kr. straksafskrivning, der er godkendt af  

 skatteadministrationen  

 uden fremlæggelse af dokumentation.
Striden vedrører faktura vedr. rate 8  

 (færdiggørelsesraten) på 89.000 kr.
 Skatteankenævnet har ikke godkendt straksfradrag, 89.000  

 kr., for ombygning/forbedring af  

    

  

 kyllingestalden i 2000, men derimod godkendt ordinær afskrivning på rate  

 8 efter afskrivningslovens § 14 med 5 % af 89.000 kr., svarende til 4.450 kr.
Ankenævnet har som begrundelse for afgørelsen bl.a. henvist  

 til, at en bygning først kan anses for fuldført, jf. afskrivningslovens § 16,  

 på det tidspunkt, hvor opførelsen af de bygningsdele, der normalt hører til  

 en  

 bygning er tilendebragt.
I det foreliggende tilfælde, hvor en del af det  

 udførte arbejde i henhold til faktura vedr. rate 8  afleveringsraten -  

 herunder udskiftning af branddør, opsætning af udhæng og pudsning af sokkel,  

 først er udført i 2000, må disse arbejder anses for færdiggørelsesarbejder i  

 forhold til det oprindelige byggeprojekt, og der kan således ikke blives tale  

 om straksfradrag, jf. afskrivningslovens § 18, stk. 2, da der ikke er tale om  

 en tilbygning, ombygning eller forbedring.
 Klagerens repræsentant har over for Landsskatteretten nedsat  

 sin påstand fra et straksfradrag på 89.000 kr. til 46.549 kr., idet arbejdet  

 med udskiftning af branddør, pudsning af sokkel og opsætning af udhæng,  

 udført  

 i ugerne 9-12 i 2000 alene har udgjort dette beløb.
 Til støtte for påstanden henviser repræsentanten bl.a. til  

 TS-vejledningen til afskrivningsloven 1999, afsnit 5.4.4.2, hvori det hedder:
Modsat hvad der tidligere var gældende, følger det nu af  

 afskrivningslovens § 18, stk. 3, 1. pkt., at straksfradraget foretages i det  

 indkomstår, hvor udgiften er afholdt, uanset om ombygningen eller  

 forbedringen  

 endnu ikke er (færdig)opført og benyttes erhvervsmæssigt efter reglen i  

 afskrivningslovens § 16, 2. pkt.
Vurderingen af, hvorvidt en udgift kan anses  

 for at være afholdt, skal foretages efter de almindelige periodiseringsregler  

 vedrørende driftsudgifter på skatteområdet.
Efter disse regler vil det  

 normalt  

 kræves, at der er opstået en endelig retlig forpligtelse til at betale det  

 pågældende beløb, hvorimod beløbet normalt ikke behøver at være betalt.
Selv  

 om  

 udgiften kan fradrages, uanset at ombygningen m.v. endnu ikke benyttes  

 erhvervsmæssigt, er det dog som hidtil et krav, at (hoved)bygningen som  

 sådan,  

 hvorpå der ombygges eller forbedres, er opført og benyttes erhvervsmæssigt,  

 jf.  

 afskrivningslovens § 16.
Repræsentanten konkluderer, at der med ændringen af  

 afskrivningsloven er sket en ændring af reglerne om straksfradrag, hvorved  

 der  

 er givet mulighed for at foretage straksfradrag for byggerier, der strækker  

 sig  

 over flere år.
Det er ikke en betingelse, at hovedbyggeriet skal være  

 afsluttet, det er alene et krav, at bygningen skal være taget i  

 erhvervsmæssig  

 anvendelse.
Det er endvidere uden betydning om en del af det udførte arbejde  

 i  

 2000 er en del af den oprindelige aftalte byggeentreprise.
 I den foreliggende sag er kyllingestalden taget i  

 erhvervsmæssig anvendelse, idet der pr. 31. december 1999 var 45.470 stk.  

 slagtekyllinger i stalden.
Repræsentanterne har særligt gjort særligt gældende, at der  

 med den ændringen fra udtrykket fuldføres i den gamle  

 afskrivningslovs § 22,  

 stk. 1, sidste pkt., til udtrykket opføres i den nugældende  

 afskrivningslovs  

 § 16, stk. 1, var sket en fremrykning af afskrivningstidspunktet.
Det er nu  

 tilstrækkeligt, at bygningen er taget i brug til et afskrivningsberettiget  

 formål.
Bygningen behøver ikke længere være færdiggjort, hvilket, jf. praksis  

 var et krav efter den dagældende afskrivningslovs § 22, stk. 1, sidste pkt.
 Når det i bemærkningerne til afskrivningslovens § 16, stk.  

 1, er anført, at:   Bestemmelsen svarer således indholdsmæssigt til den  

 gældende lovs § 22, stk. 1, 3. pkt.   betyder dette ikke, at  

 bestemmelsen skal  

 fortolkes på samme måde som den gamle § 22, stk. 1, 3. pkt. men derimod  

 alene,  

 at der fortsat gælder to betingelser for, at en bygning er  

 afskrivningsberettiget, nemlig at 1) den er erhvervet eller opført, og 2) den  

 er anvendt til et afskrivningsberettiget formål.
Der blev herved særligt henvist til, at arbejdsgruppen bag  

 afskrivningsloven havde været opmærksom på problemstillingen og havde drøftet  

 denne på flere møder.
Der var ingen begrundelse for, at arbejdsgruppen valgte  

 en anden formulering, hvis ikke den skulle have nogen betydning for  

 forståelsen  

 af paragraffen.
Endelig blev det anført, at et medlem af arbejdsgruppen i  

 flere  

 efterfølgende breve havde givet udtryk for, at bestemmelsen nu var ændret,  

 således at der nu kunne afskrives fra det tidspunkt, hvor bygningen var taget  

 i  

 erhvervsmæssig anvendelse til et afskrivningsberettiget formål.
Repræsentanterne anførte endvidere, at der i den nye  

 afskrivningslov er sket en lempelse i reglerne om straksfradrag på  

 ombygnings-  

 og forbedringsudgifter, jf. § 18, stk. 3, 1. pkt.
Dette er også anført i  

 Ligningsvejledningen 2000, afsnit E.C.4.4.4.3. Det var repræsentanternes  

 opfattelse, at lempelsen i reglerne om straksfradrag på forbedrings- og  

 ombygningsudgifter, også havde været medvirkende til det ændrede ordvalg i §  

 16, da lempelsen i reglerne om straksfradrag ellers ikke ville have nogen  

 effekt.
 Repræsentanterne anførte samtidig, at problemstillingen ikke  

 var et udtryk for skattetænkning, men udelukkende var et spørgsmål om  

 udgiftsperiodisering.
 Repræsentanterne henviste endvidere til, hvornår en bygning  

 anses for opført i vurderingsmæssig og i byggeteknisk forstand, hvor det er  

 bygningens anvendelighed og stabilitet, der er afgørende. - Ikke om bygningen  

 er færdiggjort med den sidste finish.
Endelig gjorde repræsentanterne gældende, at  

 kontorindstillingens fortolkning af § 16, 1. pkt. medfører en urimelig  

 forskelsbehandling af den person, der købte en driftsbygning, og den som  

 byggede driftsbygningen selv.
Dette kan ikke være hensigten med bestemmelsen.
Det er endvidere forkert, når kontorindstillingen anfører,  

 at arbejdsgruppens drøftelse af problemstillingen ikke er kommet til udtryk i  

 lovforslagets bemærkninger.
Drøftelserne har netop udmøntet sig i loven ved  

 ændringen af ordvalget fra fuldføres til opføres.
Når  

 der ikke er stillet  

 spørgsmål hertil i forbindelse med lovforslagets behandling, er det fordi  

 betydningen af denne ændring har været anset for oplagt.
Repræsentanterne anførte afslutningsvis, at bygningen i det  

 væsentligste var blevet opført i 1999, hvor der var anvendt 2,4 mio. kr. på  

 byggearbejdet.
Det er ubestridt, at bygningen, der kunne rumme 185.000  

 kyllinger, blev anvendt i produktionen i 1999, hvor der var indtægter for 1,8  

 mio. kr.
Ved årsskiftet 1999/2000 var der ca. 45.000 kyllinger i stalden.
Det  

 udførte arbejde på bygningen i 2000 bestod i pudsning af sokkel og opsætning  

 af  

 udhæng og måtte betegnes som ren finish uden betydning for bygningens  

 anvendelse.
Dette arbejde beløb sig til ca. 46.000 kr.
Det måtte derfor være  

 oplagt, at kyllingestalden skulle anses for opført og dermed  

 afskrivningsberettiget i 1999.
 Landsskatteretten  

 bemærker  

  

 , at afskrivningslovens § 16, 1. pkt., har følgende ordlyd:
 En bygning eller en installation anses for anskaffet i det  

 indkomstår, hvori bygningen eller installationen erhverves eller opføres og  

 benyttes erhvervsmæssigt.
 Ifølge lovbemærkningerne til § 16 svarer bestemmelsen  

 indholdsmæssigt til den tidligere gældende § 22, stk. 1, 3. pkt., der har  

 følgende ordlyd:
 Ved anskaffelsesåret forstås det indkomstår, hvori bygningen  

 erhverves eller fuldføres og tages i brug til et formål, der berettiger til  

 skattemæssig afskrivning.
Nybyggeri skulle således efter den gamle afskrivningslov  

 være fuldført, før der kunne afskrives.
Der kan i denne forbindelse henvises  

 til afgørelserne citeret i TfS 2002.410 og TfS 2002.680.
Retten finder herefter, at kyllingestalden først kan anses  

 for opført i 2000, jf. afskrivningslovens § 16, 1. pkt.
Retten har ved  

 afgørelsen bl.a. lagt vægt på, at den eksisterende praksis vedrørende  

 fortolkningen af den tidligere afskrivningslovs § 22, stk. 1, 3. pkt., på  

 baggrund af bemærkningerne til den nugældende afskrivningslovs § 16, 1. pkt.,  

 finder anvendelse ved fortolkningen af denne bestemmelse.
Det må herefter lægges til grund, at kyllingestalden først  

 kan anses for fuldført primo 2000. Der er herved såvel henset til benævnelsen  

 Rate 8 - aflevering i fakturaen, som til en opgørelse, hvoraf det  

 fremgår, at  

 fakturaen vedrører   materialeforbrug, samt lønforbrug vedr.  

 færdiggørelse af  

 fjerkræstald i år 2000  .
Endelig er der henset til det oplyste om det  

 udførte  

 arbejdets karakter: pudsning af sokkel, opsætning af udhæng og udskiftning  

 branddør.
 Kyllingestalden er følgelig først afskrivningsberettiget fra  

 indkomståret 2000, jf. afskrivningslovens § 17, stk. 1, smh. m. § 16, 1 pkt.  

 Der kan derfor ikke foretages straksfradrag for evt. ombygnings- eller  

 forbedringsudgifter på stalden i 2000, jf. afskrivningsloven § 18, stk. 2  

 smh.  

 stk. 3, sidste pkt.
 Landskatteretten finder herefter, at indkomsten indkomståret  

 1999 skal forhøjes med de foretagne afskrivninger på kyllingestalden, mens  

 indkomsten i 2000 kan nedsættes med den ordinære afskrivning på de samlede  

 opførelsesomkostninger og forbedrings-/ombygningsudgifter i 2000, jf.  

 afskrivningslovens § 17, stk. 1, smh. m. § 16, 1 pkt.
