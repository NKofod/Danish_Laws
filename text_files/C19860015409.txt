(Amtskommunalt institutionscirkulære) Lov nr. 333 af 19. juni 1974 om social bistand indeholder i afsnit VII,  

 kap. 17, regler om institutioner under amtskommunerne, dvs.
- rådgivningscentre for børn og unge, - revalideringsinstitutioner m.v., - særlige daginstitutioner for børn og unge med vidtgående fysiske eller  

 psykiske handicap, - døgninstitutioner for børn og unge, - svangre- og mødrehjem, forsorgshjem m.v.
 - institutioner for personer med vidtgående fysiske eller psykiske  

 handicap.
 Cirkulærets afsnit I indeholder de regler, der er fælles for samtlige  

 eller størstedelen af institutionerne.
 Afsnit II-IV indeholder de regler, der herudover gælder for  

 revalideringsinstitutioner m.v., svangre- og mødrehjem og forsorgshjem m.v.
Nærværende cirkulære, som afløser socialministeriets cirkulære af 18.  

 marts 1976 om bistandslovens bestemmelser om institutionerne under  

 amtskommunerne med ændring af 14. juni 1982, indeholder i modsætning til det  

 tidligere cirkulære ikke de regler, som udover de fælles regler for de  

 amtskommunale institutioner gælder for rådgivningscentre for børn og unge og  

 døgninstitutioner for børn og unge.
Disse regler findes i socialministeriets  

 bekendtgørelse om betaling for ophold i døgninstitution for børn og unge og  

 for formidlet døgnindhold i opholdssteder for børn og unge og i  

 socialstyrelsens vejledning nr. 4 af 21. november 1984 om forvaltning af  

 bistandslovens bestemmelser om døgnforanstaltninger og privat familiepleje  

 for børn og unge.
 Supplerende regler om institutioner under amtskommunerne for personer med  

 vidtgående fysiske eller psykiske handicap, herunder om særlige  

 daginstitutioner for børn og unge inden for denne gruppe, og om særlige  

 plejehjem findes i socialministeriets cirkulære om institutioner under  

 amtskommunerne for personer med vidtgående fysiske eller psykiske handicap.
I Fælles bestemmelser for institutioner under amtskommunerne AMTSRÅDETS FORPLIGTELSE 1. Amtsrådet skal sørge for, at der er mulighed for  

 undersøgelse og behandling i rådgivningscentre af børn og unge med  

 adfærdsvanskeligheder (§ 87, stk. 1).
Amtsrådet skal sørge for, at invaliderede og andre erhvervshæmmede har  

 mulighed for optagelse på institutioner til erhvervsmæssig optræning og  

 uddannelse samt arbejdsprøvning og omskoling.
Amtsrådet skal endvidere sørge  

 for, at personer, der af fysiske eller psykiske årsager m.v. ikke er i stand  

 til at fastholde eller opnå normal beskæftigelse i det almindelige  

 erhvervsliv, har mulighed for beskæftigelse på beskyttede virksomheder eller  

 ved andre erhvervsmæssige foranstaltninger (§ 91, stk. 1).
 Amtsrådet skal sørge for, at der er det nødvendige antal pladser på  

 særlige daginstitutioner for børn og unge, der på grund af fysisk eller  

 psykisk handicap har et særligt behov for støtte, behandling m.v., der ikke  

 kan dækkes gennem ophold på en af de i § 69 nævnte daginstitutioner (§ 95 a,  

 stk. 1).
Amtsrådet skal sørge for, at der er det nødvendige antal pladser på  

 institutioner, herunder pensioner, til børn og unge, der skal anbringes uden  

 for hjemmet eller som på grund af et vidtgående fysisk eller psykisk handicap  

 har et særligt behov for pleje, behandling m.v.
Endvidere skal amtsrådet  

 sørge for, at der er det nødvendige antal pladser og mulighed for ambulant  

 behandling på institutioner for børn og unge med sociale adfærdsproblemer (§  

 96, stk. 1).
 Amtsrådet skal kunne sørge for pladser på hjem, hvor gravide kvinder og  

 mødre med små børn kan opholde sig i perioder af svangerskabet eller en tid  

 efter fødslen, såfremt sociale forhold gør det ønskeligt (§ 101).
 Amtsrådet skal sørge for, at der er mulighed for optagelse i forsorgshjem  

 og andre institutioner for personer, der er hjemløse eller ikke kan tilvænne  

 sig det almindelige samfundsliv (§ 105, stk. 1).
 Amtsrådet skal sørge for, at der er det nødvendige antal pladser på  

 institutioner for voksne, der på grund af et vidtgående fysisk eller psykisk  

 handicap har et særligt behov for pleje, behandling m.v., som ikke kan dækkes  

 gennem optagelse på sygehus eller ophold på de øvrige i kapitel 16 og 17  

 nævnte institutioner (§ 112, stk. 1).
 Amtsrådet skal endvidere sørge for, at der findes særlige plejehjem for  

 yngre og for personer med lidelser, der enten forudsætter en bestemt  

 indretning af plejehjemmet eller gør periodevis indlæggelse til rekreation  

 eller behandling påkrævet (§ 112, stk. 2).
 2. Omfanget af amtsrådets forpligtelse efter disse  

 bestemmelser må fastlægges ved en løbende vurdering af egnetheden af de  

 eksisterende behandlingsmuligheder over for det aktuelle og forventede  

 fremtidige behandlingsbehov.
 I forbindelse med social- og sundhedsplanlægningen i henhold til den  

 sociale styrelseslov, § 26, er der mulighed for at foretage denne vurdering.  

 Under udbygningsplanlægningen er der, som led i amtskommunens løbende  

 planlægnings- og budgetprocedure, endvidere mulighed for en gensidig  

 tilpasning mellem på den ene side den sociale planlægning og på den anden  

 side amtskommunens fysiske, økonomiske og øvrige planlægning.
 Normalt vil amtsrådet have opfyldt sin forpligtelse, når institutionerne  

 under amtskommunen videreføres og udbygges i overensstemmelse med den senest  

 fastlagte sociale udbygningsplan.
 3. Amtsrådet kan opfylde sin forpligtelse på følgende  

 måder:
a. ved at oprette og drive institutioner, eventuelt i fællesskab med andre  

 amtsråd, b. ved at indgå aftale med kommuner i amtskommunen om anvendelse af  

 kommunalt drevne institutioner, c. ved at indgå overenskomst med private institutioner, herunder også  

 institutioner der ligger i andre amtskommuner, d. ved at indgå aftale med andre amtsråd om benyttelse af pladser på de  

 under a-c nævnte institutioner.
 Rådgivningscentre for børn og unge kan kun oprettes og drives som  

 amtskommunale institutioner.
INSTITUTIONERNES TILHØRSFORHOLD A.
DE AMTSKOMMUNALE OG DE KOMMUNALE INSTITUTIONER 4. De amtskommunale institutioner indgår som  

 integrerede led i den amtskommunale forvaltning.
Reglerne om budgetlægning,  

 bevillingsmyndighed, regnskabsførelse m.v. samt revision fremgår derfor af  

 loven om kommunernes styrelse, af den styrelsesvedtægt og af de kasse-,  

 regnskabs- og revisionsregulativer m.v., der i henhold til loven om  

 kommunernes styrelse er vedtaget af amtsrådene.
 Det samme gælder for de kommunale institutioner, jfr. i øvrigt pkt. 24.
B.
DE SELVEJENDE INSTITUTIONERS LEDELSE OG DRIFT 5. Bistandslovens institutionsbegreb: en selvejende  

 institution, tilkendegiver, at en institutions kapital er henlagt til fremme  

 af et bestemt formål, idet der ikke til kapitalen gives en bestemt person  

 eller personkreds en retsstilling, der svarer til en ejers eller medejers  

 stilling.
 Reglerne om den selvejende institutions ledelse, om ledelsens  

 dispositionsret, om institutionens hæftelse og ophør skal derfor fremgå af  

 oprettelsesdokumentet: vedtægten.
6. For revalideringsinstitutioner m.v., døgninstitutioner for børn og unge, svangre- og mødrehjem samt for  

 forsorgshjem m.v., der EFTER DEN 31. MARTS 1976 OPRETTES OG DRIVES SOM  

 SELVEJENDE INSTITUTIONER, må vedtægten indeholde bestemmelse om a. institutionens navn og hjemsted, samt den ejendom, hvorfra  

 institutionen drives, b. institutionens formål og eventuelt dens overenskomstmæssige  

 tilhørsforhold, c. udpegning af institutionens ledelse, d. ledelsens opgaver og dispositionsretten over for trediemand, e. institutionens hæftelse for gældsforpligtelser, f. budgetlægning, regnskabsførelse m.v. og revision, g. vedtægtsændring og h. anvendelse af kapitalen i tilfælde af institutionens nedlæggelse.
 Som BILAG 1-2 er optrykt vejledende standardvedtægt for  

 revalideringsinstitutioner m.v. og døgninstitutioner for børn og unge.
 7. Den selvejende institutions ledelse består af en  

 bestyrelse, der varetager den overordnede ledelse og en leder, der varetager  

 den daglige ledelse og drift.
 De funktioner, der påhviler lederen, kan varetages af flere personer i  

 forening eller opdeles mellem flere personer.
 8. Bestyrelsen, der bør bestå af et mindre antal  

 medlemmer, udpeges efter de i vedtægten fastsatte regler.
Det vil være naturligt, at bestyrelsen, udover repræsentanter for  

 stifterne af den selvejende institution, har medlemmer, der er udpeget af  

 henholdsvis det amtsråd, i hvis område institutionen har hjemsted, og af de  

 stedlige kommunalbestyrelser f.eks. gennem vedkommende kommuneforening.
Hvis  

 institutionen indgår overenskomst med et andet amtsråd, bør der efter  

 vedtægten være adgang til, at bestyrelsen i overenskomstperioden kan  

 suppleres med 1 medlem, der udpeges af dette amtsråd.
Bestyrelsen bør udpeges for perioder af 4 år, svarende til valgperioden  

 for de kommunale råd.
De bestyrelsesmedlemmer, der er udpeget af amtsrådet i  

 det område, hvor institutionen har hjemsted, bør ikke være medlemmer af  

 amtsrådet.
 Det amtsråd, hvor institutionen har hjemsted, og det amtsråd, hvormed  

 institutionen har indgået overenskomst, underrettes om, hvem der er medlemmer  

 af bestyrelsen, herunder oplyses navn, stilling og adresse.
 9. Bestyrelsen vælger selv sin formand.
 Bestyrelsen er beslutningsdygtig, når mindst halvdelen af medlemmerne er  

 til stede.
 Bestyrelsen fastsætter selv sin FORRETNINGSORDEN.
Bestyrelsen bør afholde møde, så ofte det er nødvendigt, sædvanligvis  

 mindst 4 gange årligt.
Mindst 2 møder om året afholdes på institutionen.
 I øvrigt vil følgende bestemmelser være almindelige i forretningsordenen:
 Indkaldelse til møderne foretages af formanden, men 2 andre medlemmer har  

 ret til at kræve afholdt møde ved henvendelse til formanden.
Institutionens leder og en repræsentant for personalet i øvrigt deltager i  

 bestyrelsens møder, dog uden at have stemmeret.
Bestyrelsen kan tilkalde  

 andre personer til at overvære en sags behandling, når bestyrelsen finder det  

 ønskeligt.
Over bestyrelsens forhandlinger føres referat.
Formanden leder  

 forhandlingerne og drager omsorg for, at bestyrelsens beslutninger  

 gennemføres.
 10. I sager, hvis afgørelse ikke tåler opsættelse,  

 indtil en beslutning kan træffes af bestyrelsen, vil beslutning kunne tages  

 af formanden på bestyrelsens vegne, men beslutningen skal forelægges  

 bestyrelsen til godkendelse i førstkommende møde.
11. Bestyrelsesmedlemmerne har efter straffeloven  

 tavshedspligt med hensyn til forhold, som de i medfør af deres medlemsskab af  

 bestyrelsen bliver bekendt med, når hemmeligholdelse ifølge sagens natur er  

 påkrævet.
Tavshedspligten ophører ikke ved udtræden af bestyrelsen.
 Tilsidesættelse af tavshedspligten kan straffes med bøde, hæfte eller  

 fængsel.
 12. Såfremt bestyrelsesmedlemmerne oppebærer vederlag,  

 følges reglerne for diæter for varetagelse af kommunale hverv.
 13. Bestyrelsen påser, at institutionens  

 administrative og økonomiske anliggender varetages under hensyntagen til  

 institutionens formål og de regler, der til enhver tid gælder for  

 institutionens ledelse og drift.
Bestyrelsen har ret til at undersøge alle forhold, der vedrører  

 institutionen og til at forlange oplysninger herom af lederen.
Bestyrelsen og  

 dennes enkelte medlemmer kan når som helst aflægge besøg på institutionen.
 Klage over institutionens forhold skal forelægges bestyrelsen.
 14. Det skal fremgå af vedtægten, hvem der er  

 berettiget til at disponere på institutionens vegne over for trediemand.
Sædvanligvis vil indgåelse og ophævelse af aftaler, der rækker udover  

 institutionens daglige ledelse og drift, høre under bestyrelsen.
Som  

 eksempler kan nævnes ansættelse og afskedigelse af personale, indgåelse af  

 aftaler om ekstraordinær vedligeholdelse, om ekstraordinære indkøb af  

 inventar og om andre ikke sædvanlige udgifter.
 Spørgsmål om indgåelse og ophævelse af overenskomst vil altid høre under  

 bestyrelsen.
Endvidere vil indgåelse og ophævelse af aftaler, som berører  

 institutionens kapital, altid høre under bestyrelsen og kræve tilslutning fra  

 samtlige bestyrelsesmedlemmer.
Som eksempel kan nævnes dispositioner  

 vedrørende institutionens faste ejendom som afhændelse, pantsætning eller  

 udlejning og brug af ejendommen til et andet formål end institutionens formål  

 efter vedtægten.
Som et andet eksempel kan nævnes dispositioner vedrørende  

 institutionens kapital som optagelse eller overtagelse af lån, ændring i  

 lånevilkår, påtagelse af kaution eller anden økonomisk garanti eller ændring  

 af vilkår for sådanne gældsforpligtelser.
Ved OVERENSKOMSTEN, jfr. pkt. 25-34, vil det normalt være aftalt, at  

 amtsrådets samtykke kræves til indgåelse og ophævelse af aftaler, som berører  

 institutionens kapital.
I så fald må vedtægten indeholde en bestemmelse eller  

 påtegning, der henviser til overenskomsten.
 15. Institutionens leder ansættes og afskediges af  

 bestyrelsen.
 Ved OVERENSKOMSTEN bør det være aftalt, at bestyrelsens ansættelse og  

 afskedigelse af lederen sker under forbehold af amtsrådets godkendelse.
 16. Institutionens leder har ansvaret for den  

 forsorgsmæssige ledelse og den daglige ledelse og drift af institutionen.
 17. Den selvejende institution hæfter med sin kapital  

 efter dansk rets almindelige regler for alle institutionen påhvilende  

 gældsforpligtelser.
18. Den selvejende institution må, da institutionens  

 drift efter bistandsloven kræver en OVERENSKOMST MED ET AMTSRÅD, i princippet  

 følge reglerne i loven om kommunernes styrelse om budgetlægning,  

 regnskabsførelse m.v. samt revision.
Se i denne forbindelse punkt 30, der  

 omtaler spørgsmålet, om det ved overenskomsten med amtsrådet herudover kan -  

 og bør - aftales, at de kasse-, regnskabs- og revisionsregulativer m.v., der  

 i henhold til loven om kommunernes styrelse er vedtaget af amtsrådet, skal  

 følges af institutionen.
 19. Institutionens regnskab revideres af en af  

 bestyrelsen antaget revisor.
 Ved OVERENSKOMSTEN bør det være aftalt, at bestyrelsens antagelse af  

 revisor sker under forbehold af amtsrådets godkendelse.
 20. Ændring af institutionens vedtægt vil efter  

 bestemmelse herom i vedtægten normalt kræve tilslutning fra samtlige  

 bestyrelsesmedlemmer.
 Ændring af institutionens vedtægt kræver herudover godkendelse fra det  

 amtsråd, hvormed institutionen har indgået overenskomst.
 Ændring af institutionens formål kræver yderligere godkendelse fra  

 socialstyrelsen.
21. Vedtægten for den selvejende institution skal  

 indeholde bestemmelse om, hvorledes der skal forholdes med institutionens  

 kapital i tilfælde af institutionens nedlæggelse.
For selvejende  

 institutioner, der er oprettet efter den 31. marts 1976, vil kapitalen i  

 almindelighed med tilslutning fra samtlige bestyrelsesmedlemmer og med  

 godkendelse fra såvel det amtsråd, hvormed institutionen har indgået  

 overenskomst, som socialstyrelsen være at anvende til et tilsvarende socialt  

 eller sundhedsmæssigt formål.
 Inden der træffes beslutning om at nedlægge institutionen, skal der  

 indhentes udtalelse fra det amtsråd, i hvis område institutionen har  

 hjemsted.
 22. Vedtægter for SELVEJENDE INSTITUTIONER, DER ER  

 OPRETTET OG ANERKENDT ELLER DREVET I HENHOLD TIL TIDLIGERE GÆLDENDE  

 LOVGIVNING FØR DEN 1. APRIL 1976, forbliver gældende efter deres indhold,  

 medmindre bestyrelsen rejser spørgsmål om en ændring, jfr. punkt 20. Dette  

 gælder også for institutioner, der har modtaget tilskud efter § 8 i lov om  

 offentlig forsorg.
Når den selvejende institution videreføres med overenskomst efter den 31.  

 marts 1976, må institutionens vedtægt forsynes med en påtegning, der henviser  

 til overenskomsten, idet overenskomsten sædvanligvis vil begrænse den  

 dispositionsret, der efter vedtægten tilkommer institutionens ledelse.
I  

 øvrigt finder reglerne i pkt. 6-21 tilsvarende anvendelse.
 Hvis den selvejende institution nedlægges kan det amtsråd, hvormed  

 institutionen har indgået overenskomst, og socialstyrelsen fortolke de ældre  

 vedtægtsbestemmelser om kapitalens videre anvendelse ud fra retningslinierne  

 for institutionsforsorg efter bistandsloven sammenholdt med reglerne herom i  

 tidligere gældende lovgivning.
C.
ANDRE PRIVATE INSTITUTIONER 23. Andre private institutioner, der er oprettet og  

 anerkendt eller drevet i henhold til tidligere gældende lovgivning før den 1.  

 april 1976, skal ikke pr. 1. april 1976 overgå til at være selvejende  

 institutioner, jfr. bistandslovens § 142.
 For institutioner, der er foreningsejede, må den enkelte institutions  

 kapital og driftsmidler føres på et særskilt budget og regnskab, således at  

 institutionens midler stedse kan holdes adskilt fra foreningens midler.
 For foreningsejede institutioner finder reglerne i pkt. 22, jfr. 6-21,  

 tilsvarende anvendelse.
AFTALE MELLEM AMTSRÅD OG KOMMUNALBESTYRELSER OM ANVENDELSE AF KOMMUNALT  

 DREVNE INSTITUTIONER 24. Ved aftalen sikrer amtsrådet sig, at institutionen  

 er til rådighed for det offentlige, mod at amtsrådet løbende betaler  

 kommunalbestyrelsen de herved forbundne udgifter til institutionens drift.
Denne aftale kan ikke overføre selve bevillingsmyndigheden over for  

 institutionen fra kommunalbestyrelsen til amtsrådet.
Bestemmelse om  

 personalets antal, ansættelse, afskedigelse, løn- og ansættelsesvilkår m.v.  

 træffes ligeledes af kommunalbestyrelsen.
OVERENSKOMST MELLEM AMTSRÅD OG PRIVATE INSTITUTIONER 25. Ved overenskomsten sikrer amtsrådet sig, at  

 institutionen er til rådighed for det offentlige, mod at amtsrådet betaler  

 institutionen de herved forbundne udgifter til institutionens drift.
 Overenskomsten regulerer retsforholdet mellem institution og amtsråd.  

 Herudover SKAL en overenskomst foreligge for, at institutionen efter den 31.  

 marts 1978 kan benyttes af det offentlige, jfr. bistandslovens § 141.
 26. Kravet om overenskomst gælder såvel for selvejende  

 institutioner som for andre private institutioner.
27. For selvejende institutioner, der oprettes efter  

 den 31. marts 1976, skal overenskomst, medmindre særlige omstændigheder taler  

 herimod, indgås af amtsrådet i den amtskommune, hvor institutionen har  

 hjemsted.
Dette amtsråd har påset, at oprettelse af institutionen var i  

 overensstemmelse med den fastlagte udbygningsplan, jfr. pkt. 2 og pkt. 41, og  

 amtsrådet skal fremover føre tilsyn med institutionen.
 Hvor et amtsråd agter at indgå overenskomst med en institution, der har  

 hjemsted i en anden amtskommune, må vedkommende amtsråd orienteres forud.
 Uoverensstemmelse mellem amtsråd om, hvem der er berettiget til at indgå  

 overenskomst med en institution, forhandles af amtsrådene med  

 socialstyrelsen.
 28. Det amtsråd, der har indgået overenskomst med den  

 private institution, kan med andre amtsråd træffe aftale om, at disse amtsråd  

 kan få stillet pladser til rådighed på institutionen, mod at amtsrådene  

 betaler en forholdsmæssig andel af udgifterne til institutionens drift, jfr.  

 pkt. 39.
29. Ved indgåelse af overenskomst må amtsrådet påse,  

 at de almindelige regler om de private institutioners ledelse og drift, jfr.  

 pkt. 5-23, er iagttaget.
Endvidere må amtsrådet påse, at særlige regler for  

 de enkelte institutionstyper om personalets sammensætning og uddannelse,  

 antallet af klienter, det forsorgsmæssige arbejde m.v. er fulgt.
30. Ved overenskomsten kan - og bør - det aftales, at  

 den private institution følger de kasse-, regnskabs- og revisionsregulativer  

 m.v., som gælder for tilsvarende amtskommunale institutioner.
I det omfang,  

 der herved f.eks. tillægges amtsrådet beføjelse til at føre en løbende  

 bevillingskontrol, begrænses den beføjelse, der ellers ville tilkomme  

 bestyrelsen for den selvejende institution, således at bestyrelsens  

 godkendelse af ikke budgetterede udgifter kun kan foretages med forbehold om  

 amtsrådets endelige godkendelse af den fornødne tillægsbevilling.
 Amtsrådet kan på den anden side ikke stille videregående krav til den  

 private institutions budget, regnskabsførelse m.v. og revision, end de krav  

 amtsrådet gør gældende over for tilsvarende amtskommunale institutioner.
 31. I tilslutning til overenskomsten kan det aftales,  

 at der i forbindelse med den daglige drift af institutionen skal udarbejdes  

 arbejdsplaner, ferieplaner m.v., føres tjenestelister og gives oplysning om  

 institutionens benyttelse efter de samme retningslinier, som gælder for  

 tilsvarende amtskommunale institutioner.
32. Overenskomsten begrænser den dispositionsret, der  

 ellers ville tilkomme ledelsen af den private institution.
Institutionens  

 ledelse kan således i overenskomstperioden ikke disponere over for tredjemand  

 på en måde, der tilsidesætter amtsrådets krav på, at institutionen i samme  

 omfang som hidtil er til rådighed for det offentlige.
For at undgå tvivl om,  

 i hvilket omfang ledelsens dispositionsret begrænses i relation til f.eks.  

 afhændelse og pantsætning af institutionens faste ejendom eller ansættelse og  

 afskedigelse af institutionens personale, bør overenskomsten indeholde  

 bestemmelser herom.
33. Som BILAG 3-4 er optrykt vejledende  

 standardoverenskomster for revalideringsinstitutioner m.v. og  

 døgninstitutioner for børn og unge.
Med disse standardoverenskomster har det  

 været hensigten at finde frem til et egnet styringsgrundlag for amtsrådet,  

 men således, at standardoverenskomstens bestemmelser sammen med  

 institutionens vedtægt også kan tjene som retningslinier for institutionen.  

 Ved affattelsen har det endvidere været formålet at lette det administrative  

 arbejde for såvel amtsråd som institution.
 Standardoverenskomsterne indeholder bestemmelser om bl.a. institutionens  

 budget, regnskab og betaling af udgifter, udgiftskontrol og takst for  

 kommuners brug af institutionen.
34. Overenskomsten kan af hver af parterne opsiges med  

 mindst 9 måneders varsel til den første i en måned.
Overenskomsten skal  

 opsiges af amtsrådet, hvis institutionen ikke drives forsvarligt.
I så fald  

 må der gives et efter omstændighederne rimeligt varsel.
DET ØKONOMISKE  

 MELLEMVÆRENDE mellem amtsråd og kommuner, der gør brug af institutionerne 35. Den enkelte institutions samlede udgifter vil  

 løbende blive betalt af amtsrådet på grundlag af budgettet, uanset om der er  

 tale om en amtskommunal, en kommunal eller en privat institution.
 36. For nogle institutioner vil en del af  

 driftsudgifterne blive betalt af private, f.eks. gennem legatmidler, der  

 kommer institutionen til gode, eller ved varesalg.
 Der kan efter bistandsloven opkræves betaling for ophold på følgende  

 amtskommunale institutioner:
 Særlige daginstitutioner for børn og unge med vidtgående fysiske eller  

 psykiske handicap, døgninstitutioner for børn og unge, forsorgshjem m.v.,  

 institutioner i øvrigt for personer med vidtgående fysiske eller psykiske  

 handicap og særlige plejehjem, jfr. § 95 e, § 100, § 110, § 117 og § 118.  

 Derimod kan der ikke opkræves betaling fra private for undersøgelse og  

 behandling på rådgivningscentre, for ophold på revalideringsinstitutioner og  

 beskyttede virksomheder eller for ophold på svangre- og mødrehjem.
 37. For forsorgshjem m.v. refunderes den resterende  

 del af amtsrådets udgifter af staten med 75 pct. efter bestemmelsen i  

 bistandslovens § 135, stk. 1. For udgifter vedrørende de i bistandslovens §  

 87 nævnte rådgivningscentre afholdes udgifterne i medfør af bistandslovens §  

 135, stk. 2, endeligt af amtskommunen.
38. Af udgifterne vedrørende ophold i andre  

 institutioner under amtskommunerne betaler den pågældende klients  

 opholdskommune (den anbringende kommune, jfr. bistandslovens § 10,  

 sammenholdt med § 11) fra 1. januar 1987 efter bestemmelsen i bistandslovens  

 § 135, stk. 3, en takst, der fastsættes for et regnskabsår ad gangen på  

 grundlag af institutionernes budgetter.
Taksten skal for personer, der er  

 fyldt 67 år, svare til 100 pct., og for personer under 67 år svare til 50  

 pct. af udgifterne ved opholdet.
 39. Hvis en institution, der er knyttet til en  

 amtskommune, benyttes af kommuner i andre amtskommuner, må benyttelsen  

 forudsætte en aftale mellem amtsrådene, idet ethvert amtsråd skal sørge for,  

 at der er det nødvendige antal institutionspladser til rådighed, ligesom  

 amtsrådet skal deltage i finansieringen af disse pladser for personer under  

 67 år.
OPRETTELSE ELLER ÆNDRING AF INSTITUTIONER 40. I social- og sundhedsplanen, jfr. § 26 i lov om  

 styrelse af sociale og visse sundhedsmæssige anliggender, har amtsrådet det  

 fornødne grundlag for at kunne bedømme det fremtidige behov for pladser på  

 institutioner under amtskommunen.
Social- og sundhedsplanen omfatter hele den sociale og sundhedsmæssige  

 virksomhed i amtskommunen.
I arbejdet med social- og sundhedsplanlægningen må  

 amtsrådet vurdere om det forventede, fremtidige behandlingsbehov vil kunne  

 tilgodeses inden for rammerne af de eksisterende institutioner, og amtsrådet  

 må herunder tage i betragtning, i hvilket omfang der i øvrigt ved kommunernes  

 virksomhed på det sociale område tilvejebringes muligheder for at yde  

 bistand, der kan træde i stedet for eller supplere behandling på  

 institutioner.
Det må imidlertid også indgå i amtsrådets social- og  

 sundhedsplanlægning, at der bør tilvejebringes lige muligheder for  

 institutionsbehandling i alle egne af landet, og at der bør sikres en  

 ensartet standard på institutionerne ud over landet.
 I social- og sundhedsplanlægningen må amtsrådet være opmærksom på, at  

 visse klienter kan have et så specielt behandlingsbehov, at den nødvendige  

 institutionsbehandling kun vil kunne gives på landsdels- eller landsdækkende  

 institutioner.
 Endelig må amtsrådet være opmærksom på, at udviklingen på tilgrænsende  

 områder, som sygehusvæsenet og skolevæsenet, kan påvirke behovet for pladser  

 på sociale institutioner under amtskommunerne.
 41. Amtsrådet må påse, at planer for oprettelse eller  

 ændring af institutioner under amtskommunerne, herunder også kommunale og  

 private institutioner, er i overensstemmelse med den fastlagte social- og  

 sundhedsplan.
 42. Byggeri til oprettelse eller ændring af  

 amtskommunale institutioner finansieres af amtsrådet, og der ydes ikke efter  

 bistandsloven, som efter gældende ret før 1. april 1976, økonomisk støtte  

 direkte til det enkelte byggeri.
 I det omfang byggeri til oprettelse eller ændring af private institutioner  

 finansieres ved lån, må institutionens ledelse forud indhente godkendelse  

 heraf fra amtsrådet.
Ved OVERENSKOMSTEN vil det således normalt være aftalt, at institutionen  

 ikke uden amtsrådets forudgående samtykke kan træffe beslutning om optagelse  

 eller overtagelse af lån - ej heller ved mellemregning med andre  

 institutioner - eller ændringer i lånevilkår eller forpligte sig ved kaution  

 eller anden økonomisk garanti eller foretage ændring af vilkår for eventuelle  

 eksisterende garantiforpligtelser eller lignende.
Endvidere vil det normalt  

 være aftalt, at foretagender, der skal finansieres ved optagelse af lån, ikke  

 må påbegyndes, forinden institutionen har opnået amtsrådets samtykke til  

 finansiering ved lån.
 II.
 Revalideringsinstitutioner m.v.
INDLEDNING 43. I bistandslovens §§ 91-95, sammenholdt med § 14 og  

 § 135, stk. 3, er fastsat regler om revalideringsinstitutioner m.v.
I cirkulærets AFSNIT I omtales bl.a. reglerne om amtsrådets forpligtelse  

 til at sørge for, at invaliderede og andre erhvervshæmmede har mulighed for  

 optagelse på institutioner til erhvervsmæssig optræning og uddannelse med  

 arbejdsprøvning og omskoling.
Endvidere omtales amtsrådets forpligtelse til  

 at sørge for, at personer, der af fysiske eller psykiske årsager m.v. ikke er  

 i stand til at fastholde eller opnå normal beskæftigelse i det almindelige  

 erhvervsliv, har mulighed for beskæftigelse på beskyttede virksomheder eller  

 ved andre erhvervsmæssige foranstaltninger.
 I tilslutning til reglerne i afsnit I indeholder DETTE AFSNIT om  

 revalideringsinstitutioner m.v., dels en beskrivelse af de enkelte  

 institutionstyper m.v. og deres formål, dels reglerne om optagelse, om  

 personalets sammensætning og uddannelse, supplerende bestemmelser om  

 institutionernes ledelse og drift, om beregning og udbetaling af  

 arbejdsvederlag samt befordringsgodtgørelse m.v. under beskæftigelse på  

 revalideringsinstitutioner og beskyttede virksomheder m.v. og om tilsyn med  

 institutionerne, og om klageadgang.
 En supplerende omtale af amtsrådets forpligtelse med hensyn til placering  

 af fysisk og psykisk handicappede på revalideringsinstitutioner, beskyttede  

 virksomheder og lignende findes i socialministeriets cirkulære om  

 institutioner under amtskommunerne for personer med vidtgående fysiske eller  

 psykiske handicap.
 44. De vejledende regler om institutionernes ledelse  

 og drift har det formål at sikre, at institutionerne i de forskellige  

 amtskommuner drives efter samme principper.
INSTITUTIONERNES FORMÅL 45. REVALIDERINGSINSTITUTIONERNE har til formål at  

 gøre det muligt for erhvervshæmmede at klare sig på lige fod med andre.
Dette  

 formål søges nået gennem en arbejdsprøvning og arbejdsvurdering med henblik  

 på at bidrage til udarbejdelse af en revalideringsplan, gennem en tilvænning  

 af erhvervshæmmede til de helt generelle krav, som en arbejdsplads stiller,  

 og gennem en egentlig arbejdsmæssig optræning.
 Revalideringsinstitutionerne anvendes i tilfælde, hvor det almindelige  

 uddannelsessystem eller mulighederne på den enkelte arbejdsplads ikke rækker  

 til i det konkrete tilfælde - i hele revalideringsforløbet eller dele heraf -  

 samt hvor arbejdsmarkedet ikke kan præstere en konkret revalideringsplads på  

 det aktuelle tidspunkt.
 Institutionernes opgaver er således begrænsede i den forstand, at de alene  

 skal træde til, når det almindelige uddannelsessystem på grund af den  

 enkeltes specielle forhold ikke er i stand til at klare problemerne, og når  

 klienten uanset rådgivning og støtte ikke kan hjælpes til at klare sig på det  

 almindelige arbejdsmarked.
 Revalideringsinstitutionerne indgår som led i bistandslovens målsætning om  

 at forebygge og begrænse følgerne af invaliditet eller sygdom bl.a. gennem  

 iværksættelse af undervisning, optræning og andre erhvervsmæssige  

 foranstaltninger, således at den enkelte klient kan opnå samme personlige og  

 økonomiske uafhængighed som andre.
 46. DE BESKYTTEDE VIRKSOMHEDER har til formål at give  

 et varigt arbejdspladstilbud til personer, som ikke kan opnå eller fastholde  

 beskæftigelse i erhvervslivet.
 De beskyttede virksomheder giver således mulighed for beskæftigelse under  

 tilpassede forhold for den, der kun kan yde en begrænset arbejdsindsats, og  

 for den, der kan yde en normal arbejdsindsats, hvis der er foretaget en  

 særlig tilrettelæggelse af arbejdsforholdene.
INSTITUTIONSTYPER 47. Bistandsloven fastsætter, at der skal findes  

 -REVALIDERINGSINSTITUTIONER og BESKYTTEDE VIRKSOMHEDER, men beskriver ikke  

 bestemte institutionstyper.
 Amtskommunerne er - inden for bistandslovens formål, jfr. herved  

 bistandslovens § 91, stk. 1, sammenholdt med § 42 - derfor frit stillet med  

 hensyn til opbygningen af institutionssystemet og de enkelte  

 institutionstyper.
 48. Revalideringsinstitutioner m.v., der er oprettet i  

 henhold til revalideringsloven, er opdelt i følgende typer:
49. De eksisterende REVALIDERINGSKLINIKKER er  

 institutioner, der foretager en vurdering af klientens arbejdsevne og  

 arbejdsmuligheder som led i udarbejdelse af revalideringsplanen, bl.a. med  

 henblik på en bedømmelse af, om og i hvilket omfang yderligere  

 revalideringsforanstaltninger af erhvervsmæssig art kan komme på tale, eller  

 om klienten skal indstilles til førtidspension.
De fleste  

 revalideringsklinikker kan endvidere på efterbehandlingsstadiet foretage en  

 funktionsoptræning og arbejdstilvænnning i forbindelse med fysiurgisk og  

 anden lægelig behandling, ligesom institutionerne har mulighed for egentlig  

 arbejdsmæssig optræning på linie med optræningsinstitutioner, jfr. pkt. 52.
50. Bestemmelsen i bistandslovens § 91 tager sigte på  

 revalideringsinstitutioner med erhvervsprægede formål.
Den lægelige  

 revalidering forudsættes at blive varetaget som sygehusopgave.
 Hovedprincippet i den funktionsopdeling i erhvervsmæssig og  

 helbredsbetonet revalidering, som bistandsloven forudsætter, er følgende:
Funktioner, der må karakteriseres som lægelig behandling og  

 efterbehandling, herunder afprøvning og optræning af færdigheder, som i  

 første række sigter mod forbedring af klientens helbred og funktionsduelighed  

 i almindelighed, henhører principielt under sygehusvæsenet.
Her er tale om  

 funktioner, der i almindelighed ikke tager specielt sigte på  

 erhvervsmulighederne.
 Afprøvnings- og optræningsfunktioner, hvis hovedsigte er konstatering og  

 forbedring af klientens erhvervsevne, og som derfor forudsætter sagkundskab  

 om arbejdsmarkedet og beskæftigelsesmuligheder, henhører - selv om lægelig  

 konsulentbistand er fornøden - under social- og sundhedsvæsenet.
I praksis vil der være en glidende overgang mellem den erhvervsmæssige og  

 helbredsbetonede revalidering, og opdelingen vil derfor til en vis grad bero  

 på et skøn.
I dette skøn må der også tages hensyn bl.a. til det lokale  

 sygehusvæsens udbygningsgrad på det fysiurgiske område.
De nævnte faktorer  

 vil for nogle klinikkers vedkommende kunne medføre en udskydelse af  

 tidspunktet for den endelige funktionsopdeling.
De detaillerede oplæg om,  

 hvorledes og i hvilken takt funktionsopdelingen i praksis skal gennemføres,  

 må udarbejdes i de enkelte amtskommuner eventuelt efter landsdækkende  

 undersøgelser og vurderinger af spørgsmålet.
 51. De klienter, der har været henvist til  

 revalideringsklinikkerne, har i de senere år været præget af sociale  

 tilpasningsvanskeligheder, og der er derfor behov for, at institutionernes  

 testnings- og optræningsvirksomhed fortsat udbygges med socialpædagogiske  

 foranstaltninger, som nævnt nedenfor i pkt. 53.
 52. De eksisterende OPTRÆNINGSINSTITUTIONER modtager  

 erhvervshæmmede til arbejdsprøvning, arbejdsmæssig optræning eller omskoling  

 med henblik på at opnå, at klienterne kan påtage sig erhvervsmæssigt arbejde  

 på det almindelige arbejdsmarked.
 Institutionerne, der i videst muligt omfang er indrettede som almindelige  

 arbejdspladser, råder over teknisk eller fagligt uddannet personale med  

 social eller pædagogisk indsigt.
 Institutionerne er indrettet således, at den erhvervshæmmede gennem sit  

 ophold i institutionen vænnes til at imødekomme de krav, som en arbejdsplads  

 stiller.
 Institutionernes maskinelle udstyr er af en sådan art, at den  

 erhvervshæmmede kan blive fortrolig med de flest mulige af de maskintyper,  

 som han kan forvente senere at blive beskæftiget med.
 Institutionerne kan indrettes med henblik på såvel optræning ved indendørs  

 arbejde som optræning ved udendørs arbejde.
 53. Da revalideringsinstitutionerne i stigende grad  

 modtager klienter med sociale tilpasningsvanskeligheder, er deres opgave at  

 give klienterne en personlig og social støtte samtidig med den arbejdsmæssige  

 optræning.
 I mange tilfælde vil en udbygning af revalideringsinstitutionernes  

 indholdsmæssige tilbud være hensigtsmæssig, således at de efter behov har  

 mulighed for at supplere den arbejdsmæssige afprøvning og optræning.
 54. BESKYTTEDE VIRKSOMHEDER har som nævnt til formål  

 at give et varigt arbejdstilbud til personer, som ikke kan opnå eller  

 fastholde beskæftigelse i erhvervslivet.
Virksomhederne har hidtil været etableret som mindre industrivirksomheder  

 med forskellige former for industriel produktion og montagearbejde.
Ved  

 tilrettelæggelse af produktionsforholdene er der taget hensyn til, at også  

 erhvervshæmmede med forholdsvis lav produktionsevne bør kunne deltage i  

 produktionen.
 Virksomhederne har også taget sig af invaliderede, der udfører  

 hjemmearbejde, idet der i disse tilfælde kan iværksættes særlige  

 foranstaltninger med hensyn til indkøb af materialer og afsætning af  

 produktionen.
 Virksomhederne har tillige kunnet anlægges med henblik på udførelse af  

 udendørs arbejdsopgaver.
 Efter bistandsloven er der fortsat mulighed for at oprette og drive  

 beskyttede virksomheder.
 55. Optræningsinstitutioner og beskyttede virksomheder  

 er i en række tilfælde oprettet som EEN INSTITUTION.
Fordelene ved den kombinerede institution er bl.a. i optræningssituationen  

 at få en fast stab af beskyttede arbejdere, der kan sikre en kontinuerlig  

 produktion og give mulighed for et mere alsidigt optræningstilbud.
Også af  

 geografiske grunde vil det ofte være hensigtsmæssigt at kombinere de to  

 virksomhedsformer.
 De betænkeligheder, der herved oprindelig gjorde sig gældende på grund af  

 klienternes forskellige funktionsniveau og de forskellige mål, har i praksis  

 vist sig at være af mindre betydning end de fordele, der opnås.
 56. Udover optagelse i revalideringsinstitutioner og  

 beskyttede virksomheder er der mulighed for anvendelse af BESKYTTEDE  

 ARBEJDSPLADSER i institutioner m.v. og private virksomheder.
OPTAGELSE I INSTITUTION 57. Bestemmelse om optagelse på  

 REVALIDERINGSINSTITUTIONER træffes af amtskommunens social- og sundhedsudvalg  

 efter indstilling af det sociale udvalg i pågældendes opholdskommune, hvis  

 undersøgelse af og behandling af klientens forhold danner en betydningsfuld  

 forudsætning for bestemmelsen om optagelse på institution.
Det er uden  

 betydning for optagelsen, om den pågældende er erhvervshæmmet af fysiske,  

 psykiske eller sociale årsager.
 Det sociale udvalg må i sin behandling og undersøgelse af disse klienter  

 etablere et nært samarbejde bl.a. med den offentlige arbejdsformidling,  

 således at der allerede herved i forbindelse med anden, f.eks. lægelig,  

 sagkundskab, kan tilvejebringes et reelt grundlag for udarbejdelse af en  

 revalideringsplan, der tager hensyn til til klientens erhvervsmæssige  

 udsigter.
Det bemærkes herved, at revalidering så vidt muligt bør gennemføres inden  

 for det almindelige uddannelsessystem eller ved optræning på en almindelig  

 arbejdsplads, eventuelt kombineret med støtteordninger, jfr.  

 socialministeriets cirkulære om kontanthjælp efter bistandsloven.
Indstilling  

 om optagelse på revalideringsinstitutioner kommer således først på tale, når  

 andre muligheder ikke skønnes anvendelige, samt i enkelte tilfælde med  

 henblik på vurdering af erhvervsevnen i forbindelse med ansøgning om  

 førtidspension.
Som grundlag for indstillingen bør det sociale udvalg i samarbejde med  

 revalidenden have udarbejdet en revalideringsplan, hvoraf det klart fremgår,  

 hvad der er formålet med en institutionsbehandling.
Det sociale udvalg må i  

 komplicerede sager på et tidligt tidspunkt søge bistand fra amtskommunens  

 socialcenter omkring udarbejdelse af revalideringsplanen.
 I øvrigt henvises til socialministeriets cirkulærer om rådgivning og  

 tilsyn og om samarbejde mellem de sociale myndigheder og arbejdsformidlingen.
 Det sociale udvalg eller amtskommunens socialcenter må i samarbejde med  

 institutionen følge klienten under opholdet på revalideringsinstitutionen med  

 henblik på gennemførelse og eventuel justering af revalideringsplanen og  

 således, at der kan gribes ind i tilfælde, hvor sociale og personlige  

 problemer truer udsigterne til et gunstigt resultat.
58. Bestemmelse om optagelse på BESKYTTEDE  

 VIRKSOMHEDER træffes af amtskommunens social- og sundhedsudvalg efter  

 indstilling fra det sociale udvalg i pågældendes opholdskommune.
Bestemmelsen  

 om optagelse på beskyttede virksomheder, som alene er beregnet for personer  

 med bopæl i en bestemt kommune, træffes dog af det sociale udvalg, jfr.  

 bistandslovens § 94.
 Efter bedømmelsen af den pågældendes produktionsevne må det sociale udvalg  

 være opmærksom på de muligheder, der er for, at klientens behov kan opfyldes  

 på et dagcenter, jfr. bistandslovens §§ 74-78.
PERSONALETS SAMMENSÆTNING og uddannelse 59. Personalet ved revalideringsinstitutioner m.v. må  

 have en sammensætning og uddannelse, der sikrer, at institutionerne kan  

 opfylde deres formål.
Det personale, der dagligt er beskæftiget med den erhvervsmæssige  

 revalidering, må repræsentere en relevant teknisk, pædagogisk og  

 administrativ kunnen, erhvervet gennem forudgående uddannelse og/eller  

 beskæftigelse.
Endvidere bør personalet under ansættelsen have mulighed for  

 at supplere sin uddannelse.
Dette kan ske ved deltagelse i faglige kurser  

 inden for pågældendes fagområde, eller i kurser med henblik på at erhverve  

 anden kunnen (f.eks. kurser med pædagogisk indhold), der er nødvendigt i  

 arbejdet med erhvervshæmmede, f.eks. kurser arrangeret af socialstyrelsen, de  

 teknologiske institutter eller lokalt arrangerede kurser.
60. På de produktivt drevne institutioner må LEDEREN  

 have en relevant faglig uddannelse, så vidt muligt suppleret med  

 kursusvirksomhed på arbejdslederplanet.
På større virksomheder må lederen  

 have en videregående uddannelse.
 Herudover vil der, afhængigt af institutionens størrelse, være ansat en  

 eller flere VÆRKFØRERE, hvis opgave er instruktion, vejledning og vurdering  

 af den erhvervshæmmede samt ordreekspedition, planlæggelse af  

 produktionsgangen og kontrol af færdige produkter.
På nogle værksteder vil der tillige være ansat VÆRKSTEDSASSISTENTER.
Deres  

 opgave er at bistå værkstedets leder i dennes funktioner samt at medvirke i  

 produktionen som støttearbejdere og derved også bidrage til at angive et  

 normalt tempo.
 Til BISTAND for lederen kan være ansat ADMINISTRATIVT PERSONALE, hvis  

 størrelse afhænger af, om og i hvilket omfang amtskommunen/kommunen varetager  

 administrative funktioner for institutionen.
 Fornøden lægelig, social og psykologisk bistand m.v. bør i almindelighed  

 stilles til rådighed fra amtskommunens socialcenter eller kommunens social-  

 og sundhedsforvaltning.
 61. På andre typer af revalideringsinstitutioner m.v.,  

 herunder ikke-produktionsrettede afdelinger i produktionsvirksomheder, vil  

 der udover det i pkt. 60 nævnte personale være ansat personer med anden  

 uddannelsesmæssig baggrund.
Så længe der er godkendt revalideringsklinikker i henhold til  

 bistandsloven, må lederen af det lægelige arbejde have revalideringsmæssig  

 sagkundskab.
Han har ansvaret for koordineringen af den medicinsk betonede  

 behandling, herunder af fysioterapeuters, ergoterapeuters og sygeplejerskers  

 arbejde.
Endvidere har han ansvaret for koordineringen af fornøden  

 konsulentbistand i behandlingsarbejdet fra speciallæger, psykologer m.fl.
 På institutioner eller afdelinger af institutioner, hvis formål er, under  

 ikke-produktionsmæssige former at foretage arbejdsprøvning og gennemføre  

 kurser m.v., vil personale med anden uddannelsesmæssig baggrund end den i  

 pkt. 60 foran nævnte kunne komme i betragtning, f.eks. socialpædagoger og  

 faglærere.
INSTITUTIONERNES LEDELSE 62. Den overordnede ledelse af amtskommunale/kommunale  

 revalideringsinstitutioner og beskyttede virksomheder påhviler  

 amtsrådet/kommunalbestyrelsen.
Ledelsen udøves gennem social- og  

 sundhedsudvalget/socialudvalget.
Til bistand for amtsrådet/kommunalbestyrelsen kan i amtskommunen nedsættes  

 et tilsynsråd, i hvilket der foruden kommunale repræsentanter bør være  

 repræsentanter for de stedlige arbejder- og arbejdsgiverorganisationer og De  

 samvirkende Invalideorganisationer.
Endvidere bør et medlem være lægekyndigt  

 og et medlem forretningskyndigt.
 For tilsynsrådets virksomhed udarbejdes en forretningsorden der godkendes  

 af amtsrådet.
63. Den overordnede ledelse af selvejende  

 institutioner påhviler bestyrelsen, der udpeges som angivet i institutionens  

 vedtægt, jfr. pkt. 8. I bestyrelsen bør der være repræsentanter for de  

 stedlige arbejder- og arbejdsgiverorganisationer og De samvirkende  

 Invalideorganisationer.
Endvidere bør et medlem være lægekyndigt, et medlem  

 være social sagkyndig og et medlem forretningskyndigt.
Bestyrelsen bør  

 samarbejde med arbejdsmarkedsnævnet for vedkommende amtskommunes geografiske  

 område, således at der ad denne vej knyttes forbindelse til  

 arbejdsformidlingen.
 64. Den overordnede ledelse for  

 revalideringsinstitutioner m.v. har til opgave at påse, at institutionerne  

 varetager deres revalideringsopgaver på den i bistandsloven forudsatte måde.  

 Endvidere må den overordnede ledelse påse, at virksomhederne drives økonomisk  

 på en måde, der ikke påfører andre virksomheder ubillig konkurrence.
65. Institutionens leder har ansvaret for den daglige  

 ledelse og drift af institutionen.
Han påser, at arbejdet på institutionen  

 tilrettelægges på en sådan måde, at institutionen fungerer i overensstemmelse  

 med sit formål, herunder at den enkelte klients ophold tilrettelægges i  

 overensstemmelse med revalideringsplanen m.v.
 Amtskommunens socialcenter/kommunens social- og sundhedsforvaltning  

 samarbejder med lederen ved overvejelserne af, hvilke personer der skal  

 optages i eller udskrives fra institutionen.
MEDARBEJDER- OG KLIENTINDFLYDELSE 66. Medarbejdernes medvirken og indflydelse på ledelse  

 og drift af revalideringsinstitutioner m.v. sker i henhold til de til enhver  

 tid gældende bestemmelser om samarbejde og samarbejdsudvalg.
 Det vil være naturligt, at en repræsentant for medarbejderne deltager på  

 lige fod med institutionens leder i tilsynsråds- og bestyrelsesmøder uden  

 stemmeret, jfr. foran pkt. 9, vedrørende forretningsordenen for bestyrelsen.
67. Klientindflydelse på ledelse og drift kan  

 hensigtsmæssigt finde sted inden for rammerne af samarbejdsudvalgsaftalerne,  

 jfr. pkt. 66. Opholdet på en revalideringsinstitution vil normalt være af  

 forholdsvis kort varighed.
Når hertil kommer, at der vil være behov for at  

 drøfte problemer, der går ud over, hvad der normalt drøftes i  

 samarbejdsudvalg, bør møder i revalideringsinstitutionernes samarbejdsudvalg  

 og eventuelle nedsatte underudvalg finde sted med en sådan hyppighed, at  

 klienterne får en reel mulighed for at deltage i arbejdet, dvs. mindst een  

 gang om måneden.
 Det vil endvidere være naturligt, at den enkelte klient også på anden måde  

 medinddrages i drøftelser og beslutninger vedrørende egne forhold, f.eks. ved  

 deltagelse i de møder, hvor den pågældendes forhold drøftes, og ved  

 drøftelser om valg af værksted eller arbejdsområde, arbejdstidens  

 tilrettelæggelse, revalideringens videreførelse efter opholdets afslutning og  

 udformning af evt. afslutningserklæring.
INSTITUTIONERNES DRIFT 68. Ved udarbejdelse af budget og tilrettelægning af  

 driften må der tages hensyn til, at revalideringsinstitutioner m.v. som  

 producerende virksomheder er påvirkelige af en række særlige forhold.
Uforudsete udsving i økonomien kan således forekomme som følge af  

 konjunktursvingninger i erhvervslivet og af skiftende klienters specielle  

 behov for særligt tilrettelagt produktion eller arbejdsgang.
Virksomhederne  

 må derfor råde over en driftskapital til imødegåelse af uforudsete  

 svingninger og til investering i produktion.
Virksomhederne har hidtil haft  

 adgang til at råde over driftskapital svarende til gennemsnitlig ca. 4  

 måneders drift.
Foran nævnte og andre af erhvervslivet bestemte forhold medfører endvidere  

 behov for med kort varsel at kunne indgå nye produktionsaftaler.
De  

 økonomiske rammer må derfor give mulighed for at foretage de heraf  

 nødvendiggjorte investeringer i maskiner, råvarer og andet udstyr m.v.
 For adskillige revalideringsinstitutioner m.v. vil det være typisk, at  

 indtægter og udgifter svinger meget måned for måned bl.a. som følge af  

 sæsonsvingninger og deraf følgende behov for at producere til lager.  

 Amtskommunens ae conto tilskud over året til driften må derfor kunne afpasses  

 efter disse særlige forhold.
 69. Institutionerne skal påse, at de genstande,  

 råvarer og halvfabrikata tilhørende ordreafgiveren, som de modtager til  

 reparation og forarbejdning, er omfattet af de forsikringer, som det i øvrigt  

 må være naturligt at tegne for institutioner af pågældende art.
ARBEJDSVEDERLAG SAMT BEFORDRINGSGODTGØRELSE M.V.
PERSONER UNDER REVALIDERING 70. Personer, der under ophold på en  

 revalideringsinstitution med henblik på erhvervsmæssig optræning, uddannelse,  

 arbejdsprøvning eller omskoling, IKKE MODTAGER ARBEJDSVEDERLAG, modtager i  

 stedet en ydelse, der udmåles efter reglerne om forbigående hjælp, jfr.  

 bistandslovens kap. 9.
 Ydelsen beregnes og afholdes af den erhvervshæmmedes opholdskommune.
 Efter aftale kan institutionen udbetale ydelsen.
Erhvervshæmmede, der er under arbejdsprøvning, vil normalt i indtil 2  

 måneder efter optagelse på institution kunne oppebære dagpenge i henhold til  

 dagpengeloven som før optagelsen.
Efter dette tidspunkt kan pågældende ikke  

 længere betragtes som uarbejdsdygtig i dagpengelovens forstand.
71. Til personer, der under ophold på en  

 revalideringsinstitution med henblik på erhvervsmæssig optræning, uddannelse,  

 arbejdsprøvning eller omskoling MODTAGER ARBEJDSVEDERLAG, udbetales i  

 almindelighed mindstelønnen inden for vedkommende fagområde.
Hvor der på  

 institutionen arbejdes inden for forskellige fagområder med varierende  

 mindsteløn, kan der dog efter forhandling med organisationerne fastsættes  

 ensartet aflønning på mindstelønsniveauet for samtlige de på institutionen  

 optagne personer.
 Arbejdsvederlaget udbetales af institutionen.
 Hvor hensynet til formålet med opholdet på institutionen i de enkelte  

 tilfælde efter institutionens skøn måtte tale derfor, kan de erhvervshæmmede  

 aflønnes i forhold til deres indsats.
 Hvis den erhvervshæmmede oppebærer førtidspension efter § 14, stk. 1, 2 og  

 3, nr. 1 og 2 i lov om social pension, drages der omsorg for, at pensionen  

 gøres hvilende i henhold til bestemmelsen i § 59, stk. 2, i pensionsloven.  

 Såfremt en pensionist i et sådant tilfælde er tilkendt bistandstillæg,  

 udbetaler institutionen, medens pensionen er hvilende, et beløb svarende til  

 den i § 18 i førnævnte lov omhandlede invaliditetsydelse med bistandstillæg.
 Hvis personens familie har bopæl et andet sted end der, hvor institutionen  

 er beliggende, kan der af institutionen ydes tilskud til dobbelt husførelse  

 efter samme regler som de i § 16 i lov om arbejdsformidling og  

 arbejdsløshedsforsikring m.v., jfr. lovbekendtgørelse nr. 407 af 3. september  

 1985 omhandlede.
 72. FÆLLES for de under pkt. 70 og 71 omhandlede  

 personer gælder, at udgifter til nødvendig daglig transport i forbindelse med  

 opholdet på institutionen, godtgøres af institutionen.
Personer, der ved optagelsen flytter til institutionens område, er  

 berettiget til at få godtgjort deres udgifter til rejse ved optagelse og  

 udskrivning.
De pågældende kan endvidere i det omfang institutionen i de  

 enkelte tilfælde måtte finde det rimeligt, få refunderet rejseudgifter ved  

 besøg på hjemstedet.
 Såfremt det findes rimeligt, at den erhvervshæmmede tager ophold på det  

 sted, hvor institutionen er beliggende samtidig med, at pågældende bevarer  

 værelse eller lejlighed på hjemstedet, kan der af institutionen ydes dækning  

 af rimelige udgifter til logi.
 Hvis pågældende oppebærer en løbende ydelse i henhold til lov om  

 arbejdsskadeforsikring, vil denne indtægt, når pågældende modtager  

 arbejdsvederlag (jfr. pkt. 71), være at fradrage i de foran nævnte  

 godtgørelser for dobbelt husførelse (pkt. 71, femte afsnit), rejseudgifter  

 til og fra institutionens område (jfr. foran) og udgifter til logi på det  

 sted, hvor institutionen er beliggende (jfr. foran).
BESKYTTET BESKÆFTIGELSE 73. Personer, der henvises til beskæftigelse på  

 beskyttede virksomheder eller beskyttede afdelinger på  

 revalideringsinstitutioner, aflønnes i videst muligt omfang i forhold til  

 deres indsats.
 I tilfælde, hvor løn efter indsats ikke er et egnet aflønningsgrundlag,  

 vil timeløn kunne anvendes efter en arbejdsvurdering i det enkelte tilfælde.
 74. Til personer i beskyttede arbejdspladser for  

 enkeltpersoner ydes arbejdsvederlag og tilskud efter følgende principper:
Personer, der ikke oppebærer førtidspension, aflønnes i almindelighed  

 inden for intervallet 70-100 pct. af den mindste overenskomstmæssige timeløn,  

 på hvilket den pågældende efter sin alder ville kunne placeres i et normalt  

 arbejdsforhold.
Hvor forholdene gør det muligt, kan der aflønnes efter  

 indsats.
Tilskuddet i henhold til bistandsloven udgør 40 pct. af den  

 udbetalte løn med tillæg af eventuelle arbejdsgiverbidrag til dagpengefond,  

 ATP m.v., dog højest 40 pct. af den overenskomstmæssige timeløn.
Hvor den henviste oppebærer førtidspension, fastsættes lønnen efter  

 forhandling med arbejdsstedet.
Lønnen udgør et beløb, der mindst svarer til  

 tilskuddets størrelse.
Dette ydes i henhold til bistandsloven med et beløb  

 svarende til 1/3 af den mindste overenskomstmæssige løn, der uden hensyn til  

 alder kan ydes, med tillæg af eventuelle arbejdsgiverbidrag til dagpengefond,  

 ATP m.v.
TILSYN 75. Amtsrådet/kommunalbestyrelsen fører tilsyn med  

 institutionerne.
Tilsynet kan hensigtsmæssigt udøves gennem social- og  

 sundhedsudvalget/det sociale udvalg med fornøden bistand af det faglige  

 apparat i social- og sundhedsforvaltningen.
 Ved amtskommunale/kommunale institutioner kan tilsynet udøves på udvalgets  

 vegne af tilsynsrådet, jfr. pkt. 62, 2. afsnit, hvori udvalget forudsættes at  

 være repræsenteret.
KLAGEADGANG 76. Beslutning om optagelse på  

 revalideringsinstitutioner og beskyttede virksomheder m.v., der træffes af  

 amtskommunens social- og sundhedsudvalg, kan indbringes for den sociale  

 ankestyrelse.
Beslutning om optagelse i henhold til bistandslovens § 94,  

 sidste punktum kan indbringes for amtsankenævnet, i København og  

 Frederiksberg for ankestyrelsen.
Der henvises herom til bistandslovens § 15.
III Svangre- og mødrehjem INDLEDNING 77. I bistandslovens §§ 101-104 sammenholdt med § 14  

 og § 135, stk. 3, er fastsat regler om svangre- og mødrehjem.
I cirkulærets  

 AFSNIT I omtales bl.a. amtsrådets adgang til at drive hjem, hvor gravide  

 kvinder og mødre med små børn kan opholde sig i perioder af svangerskabet  

 eller en tid efter fødslen, såfremt sociale forhold gør det ønskeligt.
 I tilslutning hertil indeholder reglerne i DETTE AFSNIT en nærmere  

 beskrivelse af hjemmenes formål samt reglerne om optagelse i hjemmene,  

 lommepenge m.v. og tilsyn.
FORMÅLET MED SVANGRE- OG MØDREHJEMMENE 78. Svangre- og mødrehjemmene er beregnet til ophold  

 for kvinder, hvis forhold i tiden omkring en fødsel er særlig vanskelige, og  

 til rekreationsophold for mødre, evt. sammen med deres børn.
Både enlige og  

 gifte mødre kan optages på hjemmene.
Der er herved mulighed for at anbringe  

 vanskeligt stillede og ofte sårbare gravide og mødre på hjem, som  

 personalemæssigt og på anden vis er indrettet på at tage sig af disse  

 klienter.
79. Der kan som nævnt gives tilbud om  

 rekreationsophold til mødre sammen med deres små børn.
Der kan herved gives  

 aflastning for mødre ved pasning af barn eller børn, således at opholdet kan  

 blive en virkelig rekreation for mødrene.
Ofte vil et rekreationsophold på  

 3-4 uger have stor betydning både fysisk og psykisk og dermed give mødrene  

 kræfter og lyst til igen at tage fat på de ofte store krav, der stilles til  

 dem.
80. Der er ikke i bistandsloven pålagt amtsrådet nogen  

 pligt til at oprette nye svangre- og mødrehjem, men der må dog fortsat  

 forventes at være et behov for disse hjem, især for yngre, måske et stigende  

 behov for rekreationsophold for enlige mødre med børn på INSTITUTIONER ud  

 over de muligheder, som i øvrigt efter lovgivningen åbnes for ophold på  

 egentlige rekreationshjem.
Ved bedømmelsen af behovet for at oprette og drive  

 mødre- og svangrehjem, bør amtsrådet bl.a. lægge vægt på den almindelige  

 sociale service inden for amtskommunen samt på hvilke erfaringer, der er  

 gjort med den gruppe klienter, som har behov for mere intensiv behandling.
 81. Det må sikres, at mødrene under opholdet modtager  

 den nødvendige behandling af læge og/eller jordemoder.
OPTAGELSE På HJEMMENE 82. Beslutning om optagelse i et svangre- og mødrehjem  

 træffes af amtskommunens social- og sundhedsudvalg efter indstilling fra det  

 sociale udvalg i pågældendes opholdskommune.
Visitationen forudsætter et nært samarbejde mellem kommunen, amtskommunen  

 og institutionsledelsen.
Da opholdet på et svangre- og mødrehjem ofte vil  

 have en ret kortvarig karakter må det sociale udvalg i moderens  

 opholdskommune i samarbejde med institutionen nøje følge klienten under  

 opholdet med henblik på eventuel støtte til moderen og familien efter  

 hjemkomsten.
Hvis der er behov derfor, kan det være hensigtsmæssigt at  

 benytte opholdet på et svangre- og mødrehjem til at tage klientens sociale og  

 personlige problemer op til behandling.
Der henvises til cirkulæret om  

 rådgivning og vejledning.
 LOMMEPENGE M.V.
83. Opholdet på hjemmene er gratis.
Til de mødre, der  

 ikke selv har indtægter, vil der under opholdet af det sociale udvalg kunne  

 ydes et beløb til lommepenge.
Reglerne om lommepenge, arbejdsvederlag og  

 andre ydelser til børn og unge, der er anbragt uden for hjemmet, kan være  

 vejledende.
 Udgifterne til lommepenge m.v. afholdes af det sociale udvalg.
TILSYN 84. Amtsrådet i den amtskommune, hvor institutionen  

 har hjemsted, fører tilsyn med svangre- og mødrehjemmene.
For private institutioner med overenskomst varetages tilsynet med  

 institutionens ledelse og drift i forbindelse med udøvelsen af de beføjelser,  

 der tilkommer amtsrådet efter overenskomsten IV Forsorgshjem m.v.
INDLEDNING 85. I bistandslovens §§ 105-111 sammenholdt med § 14  

 og § 135, stk. 1, er fastsat regler om forsorgshjem m.v.
 I cirkulærets AFSNIT I omtales bl.a. reglerne om amtsrådets forpligtelse  

 til at sørge for, at personer, der er hjemløse eller ikke kan tilvænne sig  

 det almindelige samfundsliv, har mulighed for at blive optaget i forsorgshjem  

 eller tilsvarende institutioner for hjemløse.
 I tilslutning til reglerne i afsnit I indeholder DETTE AFSNIT dels en  

 beskrivelse af formålet med institutionerne, dels regler for optagelse på  

 institutionerne og regler for forsorgens indhold m.v.
 FORMÅLET MED FORSORGSHJEM M.V.
 86. Institutionerne skal gennem behandling,  

 revalidering og omsorgsforanstaltninger tilstræbe, at klientellet i videst  

 muligt omfang kan vende tilbage til erhvervsmæssig beskæftigelse, eller -  

 såfremt dette ikke er muligt - til andre hjælpeformer uden for institutionen.
 OPRETTELSE AF FORSORGSHJEM M.V.
87. Bistandsloven stiller hverken krav til  

 indretningen af forsorgshjem eller tilsvarende institutioner eller til,  

 hvilke behandlings- og beskæftigelsesmuligheder der skal være til rådighed  

 for de personer, der optages.
Loven forudsætter blot, at institutionerne skal  

 være egnede til at modtage hjemløse og personer, der ikke kan tilvænne sig  

 det almindelige samfundsliv.
Der er ikke som efter forsorgsloven noget krav om, at institutionerne skal  

 råde over særlige afdelinger, således heller ikke sygeafdelinger.
Det må dog  

 forudsættes, at de bestående forsorgshjem og øvrige institutioner fortsat  

 gøres bedre egnede til at modtage det klientel, de er bestemt for.
 88. Efter bistandslovens § 106 kan socialministeriet  

 udarbejde retningslinier for indretning af institutioner som de nævnte.
 Under hensyn til, at der kun er behov for et begrænset antal  

 institutioner, vil vejledning med hensyn til indretning af institutionerne  

 indtil videre blive givet af socialstyrelsen i hvert enkelt tilfælde.
FORSORGEN På INSTITUTIONERNE PERSONKREDSEN 89. Personkredsen er i lovens § 105, stk. 1, beskrevet  

 som personer, der er hjemløse eller ikke kan tilvænne sig det almindelige  

 samfundsliv.
Personkredsen er således angivet på grundlag af den sociale  

 situation, de enkelte personer befinder sig i, ikke på grundlag af formelle  

 kriterier.
Hjemløse er personer, der må anses for at have opgivet en fast bopæl uden  

 at søge eller være i stand til at opnå en anden.
Endvidere omfatter  

 personkredsen som nævnt ovenfor personer, der ikke kan tilvænne sig det  

 almindelige samfundsliv.
SAMARBEJDET 90. Ved løsningen af opgaverne er det i lovens § 108  

 forudsat, at der skal ske et samarbejde med amtskommunernes socialcentre, og  

 i lovens § 109 er det fastsat, at der skal samarbejdes med det sociale udvalg  

 i klientens opholdskommune.
Da institutionerne har forskellige tilbud og muligheder, bør samarbejdet -  

 eventuelt gennem fællesvisitation - tilrettelægges således, at pladserne  

 udnyttes bedst muligt.
Som eksempel herpå kan nævnes, at beskyttede  

 pensionater, der oftest er uden selvstændige værkstedsmuligheder,  

 hovedsageligt belægges med udearbejdende klienter som et afsluttende led i  

 forsorgen, medens forsorgs- og optagelseshjem efter deres opbygning må anses  

 for mere egnede til at tage sig af de tilfælde, hvor der ikke i en længere  

 periode er udsigt til en genplacering i samfundet.
 Til bistand i arbejdet virker et konsulenthold for forsorgshjemmene.  

 Konsulentholdet henhører under socialstyrelsen.
OPTAGELSE På INSTITUTIONERNE 91. Optagelse kan i overensstemmelse med de hidtil  

 gældende regler ske ved personlig henvendelse eller ved henvisning fra  

 offentlige myndigheder, herunder også andre tilsvarende institutioner, selv  

 om de ligger uden for amtskommunens geografiske område.
 Er der tvivl om anbringelsens hensigtsmæssighed, skal der indhentes en  

 udtalelse fra amtskommunens socialcenter, jfr. § 108, stk. 2. Herunder må det  

 undersøges, om den pågældende kan hjælpes på anden måde gennem den sociale  

 lovgivning.
92. Ledelsen afgør, om optagelse kan finde sted.
Denne  

 afgørelse kan indbringes for amtsankenævnet, hvis afgørelse er endelig.
Det  

 bemærkes, at ledelsen IKKE ved udøvelsen af denne beføjelse er berettiget til  

 at udelukke nogen, medmindre der kan tilbydes anden passende hjælp, herunder  

 optagelse på en anden institution.
 Med henblik på at fremme mulighederne for at udnytte institutionerne bedst  

 muligt skal man henstille, at der i forbindelse med optagelsen sker et  

 samarbejde imellem institutionerne og socialcentrene.
 Der skal ske anmeldelse til socialstyrelsen om optagelse og udskrivning,  

 hvis opholdet finder sted på et forsorgs- eller optagelseshjem.
FORSORGENS INDHOLD 93. Opholdet bygger på et tilbud, som klienten selv  

 bestemmer, om han vil modtage.
Han bestemmer også, i hvor lang tid han vil  

 modtage tilbudet.
Ledelsen kan dog udskrive pågældende, hvis der kan anvises  

 anden passende hjælp, eller hvis det skønnes, at klienten selv kan varetage  

 sit eget underhold.
Med henblik på, at klienten kan opnå en genplacering i samfundet, må der  

 ydes pågældende den fornødne rådgivning, vejledning og såvel social som  

 psykologisk og medicinsk bistand.
I forbindelse med denne bistand bør  

 klienten gennem arbejde på institutionen eller udenfor denne bringes i stand  

 til af sine egne indtægter at kunne betale for sit underhold.
Da længerevarende ophold på institutioner erfaringsmæssigt gør klienterne  

 mindre egnet til en tilværelse helt uden støtte senere hen, bør opholdet på  

 institutionerne søges forkortet så meget som muligt.
Med henblik på at  

 afsvække de virkninger, som selv kortvarige institutionsophold kan have på  

 klienterne, bør institutionerne i så vidt omfang som muligt gøres åbne  

 udadtil, bl.a. ved at deres faciliteter stilles til rådighed for beboerne i  

 området.
Dermed skabes mulighed for, at klienterne kan overvinde følgerne af  

 den manglende kontakt til det øvrige samfund, der som oftest må anses for en  

 af hovedårsagerne til den situation, der har bragt pågældende på institution.
 På institutionerne kan optages både mænd og kvinder.
MEDBESTEMMELSE 94. Da det må anses for hensigtsmæssigt at fremme en  

 aktiv holdning hos klienten over for behandling, bør pågældende tages med på  

 råd og deltage i behandlingsgruppernes møde om hans forhold.
 For at fremme klienternes mulighed for at kunne påtage sig et ansvar over  

 for sig selv og andre bør man opfordre dem til at organisere sig og vælge  

 talsmænd, der bør have adgang til at deltage i de møder og beslutninger, der  

 vedrører institutionen.
AFSLUTTENDE FORSORG 95. Klienterne bør snarest muligt søges beskæftiget  

 ude, og opholdet på institutionen bør ikke udstrækkes længere end højst  

 nødvendigt.
For at opnå dette, må institutionerne optage samarbejde med  

 myndighederne i den kommune, hvor klienten agter at slå sig ned efter  

 institutionsopholdet.
Efter udskrivningen fra institutionen kan der evt.  

 blive tale om, at personalet i en overgangsperiode opretholder kontakten med  

 både klienten og de lokale sociale myndigheder.
Kontakten kan eventuelt  

 formidles gennem den nærmestliggende tilsvarende institution på området.
 Betydningen af denne efterforsorg må ses på baggrund af, at en meget stor  

 del af klientellet efter en ganske kort tid uden for institutionen vender  

 tilbage, fordi det ikke var muligt for dem at knytte de kontakter med deres  

 nye omgivelser, der må anses for nødvendige, for at de kan forblive i en  

 tilværelse uden for institution.
BETALINGEN FOR OPHOLDET 96. På institutioner, der ikke er beregnet som  

 midlertidigt tilholdssted, betales der i henhold til § 110 af folke- og  

 førtidspensionister med pensionen fra den måned, der følger efter  

 indlæggelsesmåneden, efter samme regler som ved optagelse i plejehjem.
For andre betales der på en sådan måde, at de af deres indtægter BEVARER  

 et beløb til personlige fornødenheder svarende til det beløb, der udbetales  

 til pensionister.
Har de ingen indtægter, UDBETALES der under opholdet et  

 tilsvarende beløb til dem.
 97. På institutioner, der er beregnet til midlertidigt  

 ophold fastsættes i henhold til § 111 følgende retningslinier for  

 opkrævningen af en betaling pr. opholdsdag:
 KLAGEADGANG M.V.
 98. Den afgørelse, der af institutionens ledelse  

 træffes om optagelse, kan indbringes for amtsankenævnet i den amtskommune,  

 hvor institutionen har hjemsted.
 Klage vedrørende betalingen for opholdet kan indbringes for  

 amtsankenævnet.
99. Klage over forsorgens udøvelse må derimod rejses  

 over for socialstyrelsen, jfr. bistandslovens § 14. Socialministeriet, den  

 17. december 1986 Mimi Stilling Jakobsen /I.
Langkilde Bilag 1 I henhold til §§ 91-95 i lov om social bistand indgås følgende  

 overenskomst:
§ 1.  Antallet af pladser i institutionen/virksomheden  

 fastsættes til...........der ikke kan ændres uden efter aftale.
Samtlige  

 pladser er til rådighed for amtsrådet.
 § 2.  Optagelse i plads på institutionen/virksomheden  

 sker efter indstilling fra det sociale udvalg i opholdskommunen efter aftale  

 mellem institutionens/virksomhedens ledelse og amtskommunens social- og  

 sundhedsudvalg/det sociale udvalg, jfr. § 94 i lov om social bistand.
 § 3.  Institutionens/virksomhedens leder har ansvaret  

 for den daglige drift af institutionen/virksomheden.
 § 4.  Takst for brug af institutionen/ virksomheden  

 fastsættes af amtsrådet.
 § 5.  Antallet af stillinger ved  

 institutionen/virksomheden og disse stillingers art fastsættes på  

 institutionens/virksomhedens af amtsrådet godkendte årsbudget.
 Stk. 2.  Avancementsstillinger kan alene oprettes efter  

 amtsrådsforeningens godkendelse.
 § 6.  Institutionens/virksomhedens bestyrelse ansætter  

 og afskediger personale inden for de rammer, der er fastsat i det af  

 amtsrådet godkendte budget, jfr. herved §§ 7 og 10.
 Stk. 2.  Herudover kan bestyrelsen ansætte fornøden  

 timelønnet medhjælp efter særlig aftale med amtsrådet.
Stk. 3.  Ansættelse og afskedigelse af  

 institutionens/virksomhedens leder sker under forbehold af amtsrådets  

 godkendelse.
Institutionen må ved opslag af stillingen tage forbehold herom.
 Stk. 4.  Samme fremgangsmåde følges ved følgende  

 stillinger:  

 .....................................................................  

 .....................................................................  

 .....................................................................
 § 7.  Løn- og andre ansættelsesvilkår for  

 institutionens/virksomhedens personale fastsættes i henhold til de af  

 Amtsrådsforeningen i Danmark efter forhandling med de for  

 institutionens/virksomhedens personale forhandlingsberettigede  

 personaleorganisationer fastsatte bestemmelser.
 § 8.  Beregning og udbetaling af personalets lønninger  

 sker ved amtsrådets/institutionens/virksomhedens foranstaltning.
 § 9.  Beregning og udbetaling af arbejdsvederlag og  

 andre ydelser til klienter og timelønnede under beskæftigelse på  

 institutionen/virksomheden sker ved dennes foranstaltning efter regler  

 fastsat af amtsrådet.
 § 10.  Amtsrådet afholder institutionens/virksomhedens  

 udgifter til driften samt sørger for den fornødne driftskapital på grundlag  

 af det af amtsrådet godkendte årsbudget og i henhold til retningslinier  

 fastsat af amtsrådet. Årsbudgettet skal omfatte både drift og status.
 Stk. 2.  Forslag til budget for  

 institutionen/virksomheden udarbejdes af institutionen/virksomheden efter et  

 af amtsrådet godkendt skema og indsendes til amtsrådet inden en af dette  

 fastsat frist.
Stk. 3.  Institutionen/virksomheden forpligter sig til  

 nøje at overholde det af amtsrådet godkendte budget samt til at indhente  

 fornøden tillægsbevilling til dækning af uforudsete udgifter, før disse  

 afholdes.
Institutionen/virksomheden foretager en løbende budgetkontrol efter  

 de regler, der er fastsat af amtsrådet.
Stk. 4.  Såfremt der til producerede virksomhed bliver  

 behov for yderligere driftskapital, træffes hurtigst muligt særlig aftale  

 herom med amtsrådet.
Det påhviler i så fald institutionen/virksomheden  

 omgående efter konstateringen af behovet at rette henvendelse til amtsrådet.
 § 11.  Institutionens/virksomhedens drift må ikke  

 påføre andre virksomheder ubillig konkurrence.
§ 12.  Institutionens/virksomhedens bogholderi og  

 regnskabsførelse varetages af amtsrådet/institutionen/virksomheden.
Når  

 institutionen/virksomheden selv varetager de nævnte opgaver, indsendes  

 regnskabet til amtsrådet inden en af dette fastsat frist.
 Stk. 2.  Regnskabet revideres af en af amtsrådet  

 godkendt revisor.
 § 13.  Til imødegåelse af institutionens/virksomhedens  

 daglige udgifter betaler amtsrådet efter særlig aftale forskud.
 Stk. 2.  Betaling af ejendomsudgifter eller udgifter til  

 husleje sker ved amtsrådets/institutionens/virksomhedens foranstaltning.
 § 14.  Den endelige fastsættelse af amtsrådets  

 betaling til institutionen/virksomheden sker på grundlag af  

 institutionens/virksomhedens årsregnskab, der ligesom budgettet skal omfatte  

 både driftsregnskab og status og aflægges i overensstemmelse med budgettets  

 kontoplan.
 § 15.  De udgifter, som amtsrådet måtte udrede til  

 institutionens/virksomhedens om- eller tilbygning og til ekstraordinær  

 vedligeholdelse og montering m.v. og til ekstraordinær anskaffelse af  

 inventar og andet udstyr betragtes som lån og skal sikres ved pant i  

 institutionens/virksomhedens ejendom.
 Stk. 2.  Maskiner og inventar m.v., der er finansieret  

 som anført i stk. 1, eller over et af amtsrådet godkendt budget, må ikke  

 fjernes fra institutionen/virksomheden uden amtsrådets godkendelse.
 § 16.  Institutionen/virksomheden må ikke uden  

 amtsrådets forudgående samtykke afhænde, pantsætte eller udleje  

 institutionens/virksomhedens faste ejendom(me) eller benytte ejendommen(e)  

 til andet formål end til  

 .....................................................................
 (vedtægtens formål).
 Stk. 2.  Institutionen/virksomheden kan ikke uden  

 amtsrådets forudgående samtykke træffe beslutning om optagelse eller  

 overtagelse af lån - ej heller ved mellemregning med andre institutioner  

 eller virksomheder - eller ændringer i lånevilkår eller forpligte sig ved  

 kaution eller anden økonomisk garanti eller foretage ændring af vilkår for  

 eventuelle eksisterende garantiforpligtelser eller lignende.
 Stk. 3.  Foretagender, der skal finansieres ved  

 optagelse af lån, må ikke påbegyndes, forinden institutionen/virksomheden har  

 opnået amtsrådets samtykke til finansiering ved lån.
 § 17.  Overenskomsten kan af hver af parterne opsiges  

 med....... måneders (mindst 9 måneders) varsel til den første i en måned.  

 .....................................................................
 (for institutionen/virksomheden)  

 .....................................................................
(for amtsrådet) Bilag 4 Standardoverenskomst for døgninstitutioner for børn og unge Overenskomst mellem amtsrådet i........amtskommune og bestyrelsen for  

 ..........beliggende i..............om institutionens drift som  

 døgninstitution for børn og unge/........... (foreningens navn)  

 om.............(institutionens navn) drift som døgninstitution for børn og  

 unge.
 Der er for institutionen oprettet vedtægt, der den...........er godkendt  

 af............(myndighedens navn).
 I henhold til §§ 96-100 i lov om social bistand indgås følgende  

 overenskomst:
§ 1.  Antallet af pladser i institutionen fastsættes  

 til.........., der ikke kan ændres uden efter aftale.
Samtlige pladser er til  

 rådighed for amtsrådet til brug for kommuners anbringelse af børn og unge.
 § 2.  Optagelse i plads på institution sker efter  

 aftale mellem barnets opholdskommune og institutionens ledelse.
 § 3.  Institutionens leder har ansvaret for den  

 pædagogiske ledelse og den daglige drift af institutionen.
 § 4.  Takst for kommuners anvendelse af  

 institutionsplads fastsættes af amtsrådet.
 § 5.  Antallet af stillinger ved institutionen og  

 disse stillingers art fastsættes på institutionens af amtsrådet godkendte  

 årsbudget.
 Stk. 2.  Avancementsstillinger kan alene oprettes efter  

 amtsrådsforeningens godkendelse.
 § 6.  Institutionens bestyrelse ansætter og afskediger  

 personale inden for de rammer, der er fastsat i det af amtsrådet godkendte  

 budget, jfr. §§ 7 og 9.
Stk. 2.  Ansættelse og afskedigelse af institutionens  

 leder sker under forbehold af amtsrådets godkendelse.
Institutionen må ved  

 opslag af stillingen tage forbehold herom.
 Stk. 3.  Samme fremgangsmåde følges ved følgende  

 stillinger:  

 .....................................................................  

 .....................................................................  

 .....................................................................
 § 7.  Løn- og andre ansættelsesvilkår for  

 institutionens personale fastsættes i henhold til de af Amtsrådsforeningen i  

 Danmark efter forhandling med de for institutionens personale  

 forhandlingsberettigede personaleorganisationer fastsatte bestemmelser.
 § 8.  Beregning og udbetaling af lønninger sker ved  

 amtsrådets/institutionens foranstaltning.
 § 9.  Amtsrådet afholder institutionens udgifter til  

 driften som døgninstitution for børn og unge på grundlag af det af amtsrådet  

 godkendte årsbudget og i henhold til retningslinier fastsat af amtsrådet.  

 Årsbudgettet skal omfatte både drift og status.
 Stk. 2.  Forslag til budget for institutionen udarbejdes  

 af institutionen efter et af amtsrådet godkendt skema og indsendes til  

 amtsrådet inden en af dette fastsat frist.
 Stk. 3.  Institutionen forpligter sig til nøje at  

 overholde det af amtsrådet godkendte budget samt til at indhente fornøden  

 tillægsbevilling til dækning af uforudsete udgifter, før disse afholdes.  

 Institutionen foretager en løbende budgetkontrol efter de regler, der er  

 fastsat af amtsrådet.
§ 10.  Institutionens bogholderi og regnskabsførelse  

 varetages af amtsrådet/institutionen.
Når institutionen selv varetager de  

 nævnte opgaver, indsendes regnskabet til amtsrådet inden en af dette fastsat  

 frist.
 Stk. 2.  Regnskabet revideres af en af amtsrådet  

 godkendt revisor.
 § 11.  Til imødegåelse af institutionens daglige  

 udgifter udbetaler amtsrådet efter særlig aftale forskud.
 Stk. 2.  Betaling af ejendomsudgifter eller udgifter til  

 husleje sker ved amtsrådets/institutionens foranstaltning.
 § 12.  Den endelige fastsættelse af amtsrådets  

 betaling af udgifter til institutionens drift sker på grundlag af  

 institutionens årsregnskab, der ligesom budgettet skal omfatte både  

 driftsregnskab og status og aflægges i overensstemmelse med budgettets  

 kontoplan.
 § 13.  De udgifter, som amtsrådet måtte udrede til  

 institutionens om- eller tilbygning, og til ekstraordinær vedligeholdelse og  

 til ekstraordinær anskaffelse af inventar betragtes som lån og skal sikres  

 ved pant i institutionens ejendom.
 Stk. 2.  Inventar, der er finansieret som anført i stk.  

 1 eller over et af amtsrådet godkendt budget, må ikke fjernes fra  

 institutionen uden amtsrådets godkendelse.
 § 14.  Institutionen må ikke uden amtsrådets  

 forudgående samtykke afhænde, pantsætte eller udleje institutionens faste  

 ejendom(me) eller benytte ejendommen(e) til andet formål end  

 til............(vedtægtens formål).
 Stk. 2.  Institutionen kan ikke uden amtsrådets  

 forudgående samtykke træffe beslutning om optagelse eller overtagelse af lån  

 - ej heller ved mellemregning med andre institutioner - eller ændringer i  

 lånevilkår eller forpligte sig ved kaution eller anden økonomisk garanti  

 eller foretage ændring af vilkår for eventuelle eksisterende  

 garantiforpligtelser eller lignende.
 Stk. 3.  Foretagender, der skal finansieres ved  

 optagelse af lån, må ikke påbegyndes, forinden institutionen har opnået  

 amtsrådets samtykke til finansiering ved lån.
 § 15.  Overenskomsten kan af hver af parterne opsiges  

 med ..... måneders (mindst 9 måneders) varsel til den første i en måned.  

 .....................................................................
 (for institutionen)  

 .....................................................................
