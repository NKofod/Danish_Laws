(Ferieforlængelse) (Til rektorerne for statsseminarierne  

 og de private seminarier.) Ifølge § 7 i lov af 29. marts 1979 om forlængelse af kollektive  

 overenskomster og aftaler m.v. skulle der for tjenestemænd og andre grupper  

 af lønmodtagere, der i henhold til lov om ferie, § 2, stk. 1, nr. 1 og 2,  

 ikke er omfattet af ferieloven, foretages ændringer af de gældende regler og  

 aftaler svarende til de pr. 1. september 1979 gennemførte ændringer  

 vedrørende ferieforlængelse i lov om ferie.
I henhold hertil er der mellem finansministeriet og Akademikernes  

 Centralorganisation den 2. april 1981 indgået aftale om ændring af aftale om  

 tjenestetiden for tjenestemandsansatte lærere og rektorer ved  

 statsseminarierne, jfr. herved undervisningsministeriets cirkulærer af 2.  

 marts 1971 med senere ændringer.
Et eksemplar af aftalen af 2. april 1981  

 vedlægges.
Som det fremgår af denne aftale, ydes der med virkning fra 1. august 1981  

 i det pligtige årlige undervisningstimetal en reduktion på 0,022 time pr.  

 løntime.
Reduktionen ydes højst på grundlag af et antal løntimer svarende til  

 det normale pligtige årlige undervisningstimetal.
Overtimer giver således  

 ikke grundlag for reduktion.
 Det føler af § 1, stk. 1 i undervisningsministeriets tjenestetidscirkulære  

 af 2. marts 1971, at der højst kan indgå 684 løntimer i grundlaget for  

 reduktionsberegningen, og at reduktionen herefter højst kan udgøre (684 x  

 0,022 =) 15,05 timer årligt.
 Reduktion på grund af ferieforlængelsen beregnes på grundlag af de  

 opgjorte løntimetal ved undervisningsårets udløb.
 Det bør ved skemalægningen tilstræbes, at antallet af skematimer omregnet  

 til årsløntimer med tillæg af 1) eventuelle timereduktioner og kursustimer og  

 2) timereduktion som følge af ferieforlængelsen for den enkelte lærer ikke  

 kommer til at overstige det pligtige timetal på 684 timer.
 Følgende oversigt viser sammenhængen mellem skematimer med tillæg af  

 øvrige hidtil gældende reduktionstimer og eventuel kursustimer, reduktion på  

 grund af ferieforlængelsen og årsløntimetallet.
Årstimer incl. reduktion på grund af årsløn- årsløn- hidtidige reduk- ferieforlængelsen timetal timetal tioner, men excl. (afrundet) evt. undertimer Merudgifterne ved den nu aftalte timereduktion er ikke indregnet i de  

 bevillinger, som er stillet til rådighed på grundlag af finansloven for  

 finansåret 1981, men vil blive søgt efterbevilget på forslag til lov om  

 tillægsbevilling.
 P.m.v.
 e.b.
Karen Plessing fm.
 Bilag.
 Bilaget udelades her.
 Der henvises til F AFT 6170 19810402.
