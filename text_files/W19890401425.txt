Et byggearbejde er omfattet af de regler, der var gældende på  

 tidspunktet for arbejdets udførelse.
Der skal søges om byggetilladelse ved  

 udførelse af byggearbejder på udhusbygning, når det samlede areal efter  

 tilbygningen er over 50 kvadratmeter.
Der kan ikke dispenseres fra  

 byggelovens administrative regler.
 »Byggelovsklage vedrørende ejendommen matr.nr. 3 x, Tune by, Skæppe-  

 stien 35.
 I skrivelse af 20. december 1988 meddelte Byggestyrelsen, at Deres klage  

 af 11. december 1988 over Roskilde amtsråds afgørelse blev sendt til  

 amtsrådet til udtalelse.
 Amtsrådet havde ikke fundet begrundelse for at ændre en af Greve kommune  

 truffet afgørelse, hvorefter der er meddelt dispensation til på ovennævnte  

 ejendom at bibeholde en uden tilladelse opført carport samt dispensation til  

 bibeholdelse af et uden tilladelse opført tag på eksisterende udhus.
 Amtsrådet har i skrivelse af 28. december 1988 fastholdt den tidligere  

 trufne afgørelse.
 De har modtaget kopi af amtsrådets skrivelse, som De ikke har kommenteret.
 I Deres klage af 11. december 1988 har De anført, at opsætningen af nyt  

 tag på eksisterende udhusbygning har forøget bygningens højde til mellem 2,60  

 m og 3,75 m over naturligt terræn.
 I Byggestyrelsens skrivelse af 20. december 1988 tog man forbehold med  

 hensyn til, om Deres klage kunne tages op til behandling, idet amtsrådets  

 afgørelse efter byggelovens § 23 kun kan påklages til Byggestyrelsen, hvis  

 afgørelsen omfatter spørgsmål om forståelse af byggeloven eller af en  

 bestemmelse fastsat i medfør af denne lov.
 Byggestyrelsen har fundet, at Deres klage kan tages op til behandling.
 Det fremgår af sagen, at tagkonstruktionen på det eksisterende udhus, som  

 efter det oplyste er på 61 kvadratmeter, og som er beliggende 30 cm fra  

 naboskel, er ændret for mere end 6 år siden.
 Det fremgår endvidere af sagen, at kommunen den 19. april 1988 modtog  

 ansøgning om dispensation fra bygningsreglement for småhuse 1985, afsnit  

 12.5, til bibeholdelse af den ændrede tagkonstruktion.
 Dispensation blev meddelt den 25. april 1988.
 Vedrørende dette spørgsmål skal Byggestyrelsen meddele, at det er et  

 grundprincip i byggelovgivningen, at et byggearbejde er omfattet at de  

 regler, der var gældende på tidspunktet for arbejdets udførelse, uanset  

 reglernes eventuelle senere ændring.
 Udgangspunktet for bedømmelse af sagen og eventuel meddelelse af  

 dispensation til bibeholdelse af tagkonstruktionen er derfor de regler, der  

 var gældende på tidspunktet for ændringen af tagkonstruktionen og ikke  

 reglerne i afsnit 12 i bygningsreglement for småhuse 1985.
For så vidt angår carporten, der er opført i forlængelse af den  

 eksisterende udhusbygning, fremgår det af sagen, at denne tilbygning, der er  

 på 18 kvadratmeter, er opført uden tilladelse, men at der senere er meddelt  

 dispensation »for overskridelse at det bebyggede areal for bygning  

 placeret nærmere skel end 2,5 m« Byggestyrelsen skal meddele, at der i medfør af afsnit 1.6.1 i  

 bygningsreglement for småhuse 1985 skal søges byggetilladelse til tilbygning  

 til garager, udhuse og lignende bygninger, når arealet efter tilbygningen er  

 over 50 kvadratmeter.
 Arealet er efter det oplyste efter tilbygningen 79 kvadratmeter.
Byggestyrelsen har d.d. anmodet Roskilde amtsråd om at foranledige, at  

 Greve kommune under henvisning til det ovenfor anførte tager sagen op til  

 fornyet behandling.' Man skal under henvisning til det ovenfor anførte anmode amtsrådet om at  

 foranledige, at Greve kommune tager sagen op til fornyet behandling.
 Man skal samtidig anmode amtsrådet om at meddele Greve kommune, at  

 kommunalbestyrelsen kan meddele dispensation fra de materielle bestemmelser i  

 byggeloven og bygningsreglementet, hvorimod der ikke kan dispenseres fra de  

 formelle regler, som fx bestemmelserne om, hvornår der skal ske  

 byggesagsbehandling.
 Der henvises i denne forbindelse til vejledningen, afsnit 1.13.1 i  

 bygningsreglement for småhuse 1985.
 Der henvises til amtsrådets j.nr. 8-70-22/253/4-1988.
 Der henvises til j.nr. 429/86.
