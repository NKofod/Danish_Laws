Bekendtgørelse af konvention af 2. februar 1971 om vådområder af  

 international betydning navnlig som levesteder for vandfugle.
Ved kgl.  

 resolution af 16. juli 1977 har Danmark ratificeret den i Ramsar den 2.  

 februar 1971 vedtagne konvention om vandområder af international betydning  

 navnlig som levesteder for vandfugle.
 Konventionen har følgende ordlyd:
KONVENTION OM VÅDOMRÅDER AF INTERNATIONAL BETYDNING NAVNLIG SOM LEVESTEDER FOR VANDFUGLE De kontraherende parter, som erkender den gensidige afhængighed mellem  

 mennesket og dets miljø; som anser vådområder for at have grundlæggende  

 betydning for vandsystemernes balance og som levesteder for en karakteristisk  

 flora og fauna og navnlig vandfugle:
 som er overbevist om, at vådområder udgør en ressource af stor økonomisk,  

 kulturel, videnskabelig og rekreativ værdi, og at tabet af dem ville være  

 uerstatteligt:
 som ønsker at modvirke de stigende overgreb på og tab af vådområder nu og  

 i fremtiden:
 som erkender, at vandfugle under deres årsvandringer kan overskride  

 landegrænser og derfor må betragtes som en international ressource:
 som har tillid til, at sikringen af vådområder og deres flora og fauna kan  

 ske i samspil mellem en langsigtet national politik og internationalt  

 samarbejde:
 er blevet enige om følgende:
Artikel 1 1. Ved vådområder forstås i denne konvention  

 strandenge, kærmoser, tørvemoser eller vandområder, hvad enten de er  

 naturlige eller kunstige, varige eller midlertidige, med vand, der er  

 stillestående eller strømmende, fersk, brak eller salt, herunder havområder,  

 hvis dybde ved ebbe ikke overstiger seks meter.
 2. Ved vandfugle forstås i denne konvention fugle, som  

 er økologisk afhængige af vådområder.
Artikel 2 1. Enhver af de kontraherende parter skal udpege  

 egnede vådområder inden for sit territorium med henblik på optagelse på en  

 liste over vådområder af international betydning, herefter betegnet som  

 »listen«, der føres af det i benhold til artikel 8 oprettede  

 sekretariat.
Afgrænsningen af hvert enkelt vådområde skal angives præcist,  

 ligesom områderne skal indtegnes på kort: bred- og kystområder, der grænser  

 op til et vådområde,kan inddrages tillige med øer og havområder med en dybde  

 ved ebbe på over seks meter, når de ligger inden for et vådområde, navnlig  

 når disse områder er af betydning som levested for vandfugle.
2. Udpegning af vådområder til listen skal ske på  

 grundlag af områdernes internationale betydning i økologisk, botanisk,  

 zoologisk, ferskvandsbiologisk eller hydrologisk forstand.
I første række  

 skal vådområder af international betydning for vandfugle på et hvilket som  

 helst tidspunkt af året medregnes.
 3. Optagelse af et vådområde på listen medfører intet  

 indgreb i de eksklusive suveræne rettigheder, der udøves af den kontraherende  

 part, på hvis territorium området er beliggende.
 4. Enhver kontraherende part skal, samtidig med  

 undertegnelsen af denne konvention eller samtidig med deponeringen af dens  

 ratifikations, eller tiltrædelsesinstrument, jfr. artikel 9, udpege mindst  

 eet vådområde til optagelse på listen.
 5. Enhver kontraherende part har ret til på listen at  

 kræve optaget yderligere vådområder inden for sit territorium, til at udvide  

 grænserne på de vådområder, der allerede er optaget på listen, eller til, på  

 grund af påtrængende nødvendige nationale interesser, at lade et allerede  

 optaget vådområde slette af listen eller indskrænke i areal og skal så snart  

 som muligt underrette den organisation eller den regering, der er ansvarlig  

 for de i artikel 8 specificerede, til den løbende sekretariatsfunktion  

 knyttede pligter, om alle sådanne ændringer.
 6. En kontraherende part skal tage sit internationale  

 ansvar i betragtning med henblik på beskyttelsen naturforvaltningen og den  

 fornuftige udnyttelse af trækkende vandfuglebestande både ved udpegning af  

 vådområder til listen, og når den benytter sin ret til at ændre listen over  

 vådområder i sit territorium.
Artikel 3 1. De kontraherende parter skal udforme og gennemføre  

 deres planlægning med henblik på at fremme beskyttelsen af de vådområder, der  

 er optaget på listen, og på så vidt muligt at fremme en fornuftig anvendelse  

 af vådområder inden for deres territorium.
2. Enhver kontraherende part skal træffe  

 foranstaltninger med henblik på at blive underrettet så tidligt som muligt,  

 såfremt den økologiske karakter af vådområderne inden for dens territorium og  

 omfattet af listen er ændret, ændres eller kan forventes at blive ændret som  

 følge af den tekniske udvikling, forurening eller anden menneskelig  

 indgriben.
Underretning om sådanne ændringer skal snarest videregives til den  

 organisation eller den regering, der er ansvarlig for de i artikel 8  

 specificerede til den løbende sekretariatsfunktion knyttede pligter.
Artikel 4 1. Enhver kontraherende part skal fremme sikringen af  

 vådområder og vandfugle ved at oprette naturreservater i vådområder, uanset  

 om områderne er optaget på listen, og drage omsorg for hensigtsmæssigt  

 tilsyn.
 2. I tilfælde, hvor en kontraherende part på grund af  

 påtrængende nødvendige nationale interesser sletter et vådområde af listen  

 eller indskrænker dets areal, bør den så vidt muligt søge at udligne tabet af  

 vådområder, og den bør i særdeleshed skabe nye naturreservater med henblik på  

 vandfugle og sikre beskyttelse af en tilstrækkelig andel af den oprindelige  

 type levested enten i det samme område eller andetsteds.
 3. De kontraherende parter skal fremme forskning og  

 udveksling af data og litteratur om vådområder og deres flora og fauna.
 4. De kontraherende parter skal i deres  

 naturforvaltning tilstræbe at øge bestandene af vandfugle i egnede  

 vådområder.
 5. De kontraherende parter skal fremme uddannelsen af  

 personale med indsigt i problemerne omkring udforskning, administration og  

 tilsyn vedrørende vådområder.
Artikel 5 De kontraherende parter skal rådføre sig med hverandre om de  

 forpligtelser, som opstår i forbindelse med opfyldelse af konventionen,  

 navnlig i tilfælde hvor et vådområde berører mere end en kontraherende parts  

 territorium, eller et vandsystem er fælles for to eller flere kontraherende  

 parter.
 Samtidig skal de bestræbe sig på at samordne og støtte nuværende og  

 fremtidig politik og lovgivning omkring forvaltningen af vådområder og deres  

 flora og fauna.
Artikel 6 1. De kontraherende parter skal efter behov  

 sammenkalde til konferencer om beskyttelse af vådområder og vandfugle.
 2. Disse konferencer skal have en rådgivende funktion  

 og skal blandt andet have beføjelse til at:
Artikel 7 1. De kontraherende parters repræsentation ved sådanne  

 konferencer bør omfatte personer med videnskabelig, administrativ eller anden  

 ekspertbaggrund og -erfaring med hensyn til vådområder og vandfugle.
 2. Enhver af de kontraherende parter, der er  

 repræsenteret på konferencen, har een stemme, således at henstillinger kan  

 vedtages med simpelt flertal af de afgivne stemmer, under forudsætning af at  

 ikke mindre end halvdelen af de kontraherende parter stemmer.
Artikel 8 1. Den internationale Union for naturfredning og  

 bevarelse af naturressourcerne (IUCN) udfører den løbende  

 sekretariatsfunktion i medfør af denne konvention, indtil en anden  

 organisation eller regering måtte blive udpeget af et flertal bestående af to  

 tredjedele af alle kontraherende parter.
 2. Sekretariatets løbende pligter er blandt andet:
Artikel 9 1. Denne konvention skal til stadighed være åben for  

 undertegnelse.
 2. Ethvert medlem af De forenede Nationer eller en af  

 De forenede Nationers særorganisationer eller af Den internationale  

 Atomenergiorganisation eller part i Den internationale Domstols statutter kan  

 blive part i denne konvention ved:
 3. Ratifikation eller tiltrædelse får virkning ved  

 deponering af et ratifikations- eller tiltrædelsesinstrument hos  

 generaldirektøren for De forenede Nationers Organisation for Uddannelse,  

 Videnskab og Kultur (i det følgende benævnt »depositaren«).
Artikel 10 1. Denne konvention træder i kraft fire måneder efter,  

 at syv stater en blevet parter i denne konvention i overensstemmelse med  

 artikel 9, stk. 2.
 2. Derefter træder konventionen for hver kontraherende  

 part i kraft fire måneder efter datoen for dens undertegnelse uden  

 ratifikationsforbehold eller dens deponering af ratifikations- eller  

 tiltrædelsesinstrument.
Artikel 11 1. Denne konvention forbliver i kraft på ubestemt tid.
 2. Enhver kontraherende part kan opsige denne  

 konvention efter en periode på fem år fra den dato, på hvilken den trådte i  

 kraft for den pågældende part, ved skriftlig meddelelse til depositaren.  

 Opsigelsen træder i kraft fire måneder efter den dag, på hvilken meddelelsen  

 herom modtages af depositaren.
Artikel 12 1. Depositaren skal så snart som muligt underrette  

 alle stater, som har undertegnet eller tiltrådt denne konvention om:
 2. Når konventionen er trådt i kraft, skal depositaren  

 drage omsorg for dens registrering i De forenede Nationers sekretariat i  

 henhold til Pagtens artikel 102.
 TIL BEKRÆFTELSE HERAF har undertegnede, der er behørigt befuldmægtiget  

 hertil, underskrevet denne konvention.
 UDFÆRDIGET i Ramsar den 2. februar 1971 med engelsk, fransk, russisk og  

 tysk tekst, således at den engelske tekst i tilfælde af uoverensstemmelser  

 skal gælde, i et enkelt originaleksemplar, som skal deponeres hos  

 depositaren, der skal sende bekræftede genparter til alle kontraherende  

 parter.
 Danske vådområder (nr. 1-26) til den internationale liste over vådområder  

 af international betydning udpeget i henhold til artikel 2 i  

 »Konventionen om vådområder af international betydning navnlig som  

 levesteder for vandfugle« (Ramsarkonventionen).
 Vadehavet er på kortet alene medtaget til efterretning, idet den danske  

 regering har ledsaget ratifikationsinstrumentet med en note om, at Vadehavet  

 eller dele heraf skal optages på listen, når igangværende forhandlinger om  

 digebyggeri ved Højer samt forhandlinger med de vesttyske og hollandske  

 regeringer om en særlig aftale om beskyttelse af Vadehavet giver mulighed for  

 afgrænsning af dette meget vigtige internationale vådområde.
Fortegnelse over VÅDOMRÅDER I DANMARK udpeget til listen over vådområder af international betydning, jfr.  

 artikel 2 i Konvention om vådområder af international betydning navnlig som  

 levesteder for vandfugle.
 (Nummereringen henviser til omstående oversigtskort).
1. Fiilsø/Ribe amt 2. Ringkøbing fjord/Ringkøbing amt 3. Stadil og Veststadil fjorde/Ringkøbing amt 4. Nissum fjord/Ringkøbing amt 5. Harboøre og Agger tanger/Ringkøbing og Viborg amter 6. Vejlerne og Løgstør bredning/Viborg og Nordjyllands  

 amter 7. Ulvedybet og Nibe bredning/Nordjyllands amt 8. Hirsholmene/Nordjyllands amt 9. Nordre rønner/Nordjyllands amt 10. Læsø/Nordjyllands amt 11. Dele af Randers og Mariager fjorde og havet  

 udfor/Nordjyllands og Århus amter 12. Farvandet nord for Anholt/Århus amt 13. Horsens  

 fjord og Endelave/Århus og Vejle amter 14. Stavns fjord med tilstødende farvand/ Århus amt 15. Lillebælt/Vejle, Sønderjyllands og Fyns amter 16. Nærå strand og Æbelø-området/Fyns amt 17. Sydfynske øhav/Fyns amt 18. Sejerøbugten/Vestsjællands amt 19. Farvandet mellem Skelskør nor og  

 Glænø/Vestsjællands amt 20. Karrebæk, Dybsø og Avnø fjorde/Storstrøms amt 21. Farvandet sydøst for Fejø og Femø/ Storstrøms amt 22. Præstø fjord, Jungshoved nor, Ulfshale og  

 Nyord/Storstrøms amt 23. Nakskov fjord og indrefjord/Storstrøms amt 24. Maribosøerne/Storstrøms amt 25. Farvandet mellem Lolland og Falster med Rødsand,  

 Guldborgsund og Bøtø nor/ Storstrøms amt 26. Ertholmene øst for Bornholm Konventionen trådte i kraft den 21. december 1975.
Danmarks ratifikationsinstrument deponeredes den 19. august 1977 hos  

 generaldirektøren for De forenede Nationers Organisation for Uddannelse,  

 Videnskab og Kultur sammen med en liste over de udpegede 26 danske  

 vådområder.
Konventionen træder i medfør af artikel 10, stk. 2 i kraft for  

 Danmarks vedkommende den 19. december 1977.
Foruden Danmark har følgende lande ratificeret eller tiltrådt  

 konventionen: Australien, Bulgarien, Finland, Grækenland, Iran, Island,  

 Italien, Jordan, Jugoslavien, New Zealand, Norge, Pakistan, Polen, Schweiz,  

 Senegal, De socialistiske Sovjetrepublikkers Union, Det forenede Kongerige  

 Storbritannien og Nordirland, Sverige, Sydafrika, Forbundsrepublikken  

 Tyskland (inkl.
Land Berlin) og Østrig.
Storbritannien har erklæret, at konventionens bestemmelser også gælder for  

 Antigua, Belize, Bermuda, Brunei, Cayman-øerne, Falkland-øerne og tilliggende  

 områder, Gibraltar, Jersey, Montserrat, Pitcairn, Salomon-øerne, St.
Helena  

 og tilliggende områder samt Turks og Caicos-øerne.
 Udenrigsministeriet, den 4. april 1978.
