Ægtefællerne A og fru A ejede en restaurationsvirksomhed R i lige  

 sameje.
Kun fru A havde alkoholbevilling.
Fru A indmeldte sig i 1992 i  

 arbejdsgiverorganisationen HOREFA.
Optagelsesbegæringen vedrørte R, og det  

 blev meddelt fagforbundet, med hvilket HOREFA havde overenskomst, at R havde  

 indmeldt sig i HOREFA.
Da en i R ansat ikke blev aflønnet efter  

 overenskomsten mellem HOREFA og fagforbundet, indklagede forbundet R ved A  

 og/eller fru A for Arbejdsretten.
Arbejdsgiversiden påstod frifindelse, idet  

 man gjorde gældende, at det var A, der var ansvarlig for virksomheden, og at  

 han, der ikke var medlem af arbejdsgiverforeningen ikke var forpligtet efter  

 overenskomsten.
Der forelå således ikke en virksomhed, der blev drevet af ægtefællerne  

 i forening, men der var tale om en art entrepriseforhold mellem ægtefællerne.  

 Arbejdsretten fandt, at der måtte være en formodning for, at begæringen om  

 optagelse i HOREFA måtte vedrøre virksomhed en som sådan.
Den deling, der af  

 virksomheden, der var sket mellem de to ægtefæller, skyldtes ikke  

 driftsmæssige forhold, men alene det forhold, at A ikke kunne opnå  

 alkoholbevilling, idet han tillige var vinimportør.
Alkoholbevillingen måtte anses som snævert knyttet til og som særdeles  

 væsentlig for virksomheden.
Under hensyn hertil fandt Arbejdsretten, at  

 overenskomsten dækkede hele virksomheden, og at såvel A som fru A som  

 indehavere måtte anses som ansvarlige for, at overenskomsten overholdes.
Der  

 fastsattes herefter en bod på 25.000 kr. for det skete overenskomstbrud.
Denne arbejdsretssag vedrører spørgsmålet om, hvorvidt St.
Restrup  

 Herregaard, Nibe eller kun en del af virksomheden - nemlig den del af  

 virksomheden, der drives af Ann Lokdam - er dækket af den gældende  

 overenskomst mellem Restaurations- og Bryggeriarbejder Forbundet og HOREFA.
Klagerne, Landsorganisationen i Danmark for Restaurations- og  

 Bryggeriarbejder Forbundet, har nedlagt påstand om, at St.
Restrup Herregaard  

 ved Ann Lokdam og/eller Gorm Lokdam tilpligtes at overholde gældende  

 overenskomst mellem Restaurations- og Bryggeriarbejder Forbundet og HOREFA  

 samt for overenskomstbrud at betale en efter rettens skøn fastsat bod til  

 Restaurations- og Bryggeriarbejder Forbundet samt tilpligtes at efterbetale  

 manglende overenskomstmæssig løn til forbundets medlemmer Per Skaftved og  

 Helle Nielsen, dog således at dette efterbetalingsspørgsmål henskydes til  

 sædvanlig fagretlig behandling.
 Gorm Lokdam og Ann Lokdam har nedlagt påstand om frifindelse.
 Dansk Arbejdsgiverforening har nedlagt påstand om afvisning for så vidt  

 angår Gorm Lokdam og frifindelse for så vidt angår Ann Lokdam.
 Sagens nærmere omstændigheder er følgende:
Den 20. februar 1992 søgte Ann Lokdam om optagelse i  

 Arbejdsgiverforeningen af Hoteller og Restauranter.
Optagelsesbegæringen  

 vedrørte St.
Restrup Herregaard.
Det var i optagelsesbegæringen blandt andet  

 oplyst, at hun var læge, at virksomheden havde alkoholbevilling, at  

 lønudgifterne var nul, og at omsætningen var 750.000 kr.
Den 16. juni 1992 rettede Restaurations- og Bryggeriarbejder Forbundet  

 henvendelse til St.
Restrup Herregaard og gjorde efterbetalingskrav gældende  

 for så vidt angår Per Skaftved på 17.239,31 kr. og Helle Nielsen på 2.693,24  

 kr.
Den 8. juli 1992 fremsatte forbundet mæglingsbegæring, hvorefter Ann  

 Lokdam i et brev af 13. juli 1992 på St.
Restrup Herregårds papir oplyste, at  

 de i mæglingsbegæringen omhandlede personer ikke var ansat i hendes  

 virksomhed, men hos Gorm Lokdam, til hvem henvendelse vedrørende løn- og  

 ansættelsesforhold kunne rettes.
Den 23. juli 1992 meddelte Gorm Lokdam, at  

 Per Skaftved var ansat af ham i september 1991. De indgik aftale om  

 ansættelses- og lønforhold, og disse aftaler skulle være overholdt.
Han  

 oplyste endvidere, at han på oplysningssedlen om udbetalt løn for 1991 havde  

 anført sit SE-nummer, og at Ann Lokdam var registreret under et andet  

 SE-nummer.
 Den 18. august 1992 blev der afholdt mæglingsmøde.
 Mæglingsmødereferatet er sålydende:
 »Som vidner førtes kok Per Skaftved og Gorm Lokdam.
 Gorm Lokdam udtalte at:
 - han mødte for sin hustru, Ann Lokdam.
- at St.
Restrup Herregård v/Ann Lokdam var medlem af HOREFA pr. 01-04-92 - at St.
Restrup Herregård v/Ann Lokdam ingen ansatte har.
- at alt på St.
Restrup Herregård beskæftiget personale er ansat ved St.  

 Restrup Herregård v/ Gorm Lokdam, SE.nr. 12771193.
- at St.
Restrup Herregård v/Ann Lokdam, Se.nr. 12712685, har  

 spiritusbevillingen.
 - at han på baggrund af ovenstående måtte afvise kravet.
 Per Skaftved udtalte at:
- han havde reflekteret på en annonce i Aalborg Stiftstidende d. 16-09-91,  

 hvor St.
Restrup Herregård havde søgt en kok.
 - at han var blevet ansat efter en ansættelsessamtale med køkkenchef Pia  

 Hoff Larsen.
- at han aldrig havde været i tvivl om, at han var ansat på St.
Restrup  

 Herregård.
 - at han havde opfattelsen af, at grunden til lønsedlerne efter 3 måneders  

 ansættelse pludselig var stemplet med Rumænsk Vinimport, Lundbakkevej 3, 9460  

 Brovst, var den simple, at bogholderiet var samlet her.
 - at han aldrig er blevet orienteret om et evt. ejerskifte.
- at han aldrig var blevet gjort bekendt med at der på St.
Restrup  

 Herregård var 2 virksomheder.
- at St.
Restrup Herregårds øverste ledelse er enten Ann eller Gorm  

 Lokdam.
 - at Gorm Lokdam, efter fremsat krav fra RBF, havde meddelt at han ikke  

 havde overenskomst med RBF.
 RBF kunne endvidere konstatere en sådan identitet mellem virksomhederne,  

 at overenskomsten må være gældende.
På grund af sagens karakter, videresendes den til organisationsmøde.« Der blev afholdt organisationsmøde den 21. september 1992 og fællesmøde  

 den 17. november 1992. Under fællesmødet gjorde man fra arbejdstagerside  

 gældende, at optagelsesbegæringen vedrørte hele virksomheden.
Det blev  

 bestridt fra arbejdsgiverside, og man henviste til, at der i  

 optagelsesbegæringen var angivet arbejdstagerløn med nul kr., således at der  

 ingen tvivl var om, at det alene var i Ann Lokdams egenskab af  

 alkoholbevillingshaver, at hun havde søgt om optagelse og ikke som  

 arbejdsgiver.
 Vedrørende spørgsmålet om Ann Lokdams alkoholbevilling er der fremlagt en  

 skrivelse af 17. december 1991 til Bevillingsnævnet i Aalborg fra  

 politimesteren i Aalborg, der udtalte, at han ikke havde indvendinger imod,  

 at der blev meddelt hende alkoholbevilling, idet han ikke fandt, at hendes  

 ansættelsesforhold på Aalborg Sygehus, hendes økonomiske forhold samt  

 oplysningerne om, at hendes ægtefælle drev vinimport, var til hinder herfor.  

 Den 24. januar 1992 blev alkoholbevillingen meddelt.
Der er endvidere fremlagt en ansøgning af 15. maj 1991 for tjenerfaget om  

 lærestedsgodkendelse for »St.
Restrup Herregaard, Restaurant, Hotel  

 & Kursuscenter«.
Indehaveren er her anført som Gorm Lokdam.
I et  

 ansøgningsskema for kokkefaget om lærestedsgodkendelse af 10. juni 1991 er  

 virksomheden betegnet som St.
Restrup Herregaard og indehaveren som Ann  

 Lokdam.
Den pågældende ansøgning er underskrevet af Pia Hoff.
Endelig er der  

 fremlagt en ansættelsesaftale for ikke-funktionærer i henhold til  

 Arbejdsministeriets bekendtgørelse om arbejdstilbud til ledige.
Virksomheden  

 er her betegnet som »Store Restrup Herregaard v/Gorm Lokdam«, og  

 det er anført, at der aflønnes »i henhold til overenskomst«,  

 angivet som »Hotel & Restauration«.
Denne aftale er den 21.  

 oktober 1992 underskrevet af Gorm Lokdam.
 Der er afgivet forklaring af Gorm Lokdam, Ann Lokdam, afdelingsformand Bo  

 Christensen og statsautoriseret revisor Regnar Staugaard.
Gorm Lokdam har forklaret, at han er forstkandidat fra 1976 og har handlet  

 med vin siden 1986. Han erhvervede Kokkedal Slot ved Brovst i 1988. I  

 perioden indtil 1992 var virksomheden på denne ejendom bortforpagtet.
I 1991  

 erhvervede han og hans ægtefælle, Ann Lokdam, St.
Restrup Herregaard.
De  

 erhvervede den i lige sameje.
De har sædvanligt fælleseje i ægteskabet.
Til  

 driften er der ansat en inspektør, der står for restaurationen.
Personalet er  

 i øvrigt i et vist omfang fælles for Kokkedal Slot og St.
Restrup Herregaard.  

 Han forestår udbetaling af løn.
Ann Lokdam har tilsyn med bygningen og har  

 alkoholbevillingen.
Det hænger sammen med, at han ikke samtidig kan være  

 vinimportør og have alkoholbevilling.
Hun har altså ansvaret for, at der ikke  

 udskænkes til berusede mennesker, og det er hende, der sælger spiritus til  

 kunderne.
Kunderne får en samlet regning på, hvad de har nydt, men  

 ægtefællerne fører et særligt mellemregnskab, således at blandt andet moms  

 for spiritussalget til kunderne betales af Ann Lokdam.
Der er ingen skriftlig  

 kontrakt mellem ægtefællerne, og ingen af dem har givet nogen fuldmagt til  

 den anden.
Baggrunden for Ann Lokdams indmeldelse i HOREFA var et ønske om at  

 deltage i samarbejdet i DANISH CONVENTION BUREAU, som forudsatte, at hun var  

 medlem af arbejdsgiverforeningen.
Ansøgningsskemaet af 10. juni 1991 er han  

 først blevet bekendt med i forbindelse med nærværende sag.
Ann Lokdam har forklaret, at hun har arbejdet som læge siden 1986. Hun har  

 fuldtidsstilling på Aalborg Sygehus.
Hun har bekræftet oplysningerne om, at  

 hun søgte alkoholbevilling, fordi Gorm Lokdam ikke kunne få bevillingen som  

 importør af vin.
Virksomheden har ca. 10.000 gæster årligt.
Hendes opgave er  

 at stå for indretningen af bygningen.
Hun har kun tid til dette om  

 eftermiddagen, når hun er færdig med sit lægearbejde.
Hun køber vin og  

 spiritus af Gorm Lokdam og sælger videre til kunderne.
Hun gør op, hvad hun  

 har fået for salget, og dette danner grundlag for hendes momsregnskab.
Bo Christensen har forklaret, at han som afdelingsformand i Restaurations-  

 og Bryggeriarbejder Forbundet fik meddelelse om, at St.
Restrup Herregaard  

 havde indmeldt sig i HOREFA.
Der var ikke noget forbehold, og han gik som en  

 selvfølge ud fra, at virksomheden som sådan var omfattet af overenskomsten  

 med forbundet.
Per Skaftved har forklaret, at han blev ansat i virksomheden i september  

 1991 på grundlag af en annonce, der angav, at ansættelsesstedet var St.  

 Restrup Herregaard.
Han anså Gorm Lokdam som chef for virksomheden, men ved  

 en enkelt lejlighed har Ann Lokdam fortalt ham, at de var tilfredse med hans  

 arbejde.
Han holdt op i juli 1992.
Regnar Staugaard har forklaret, at han fører ægtefæller nes  

 skatteregnskab.
Han har bekræftet, at de har hver deres SE-nummer.
Der føres  

 en mellemregningskonto for leverancer af vin og spiritus fra Gorm Lokdam til  

 Ann Lokdam.
På grundlag af denne fører han skatte- og momsregnskab for  

 ægtefællerne.
Klagerne har gjort gældende, at virksomheden som sådan er omfattet af  

 overenskomsten.
Uanset hvem, der har underskrevet optagelsesbegæringen, er  

 det St.
Restrup Herregaard, der er angivet som den virksomhed, som  

 overenskomsten skal dække.
Principalt må der foreligge et solidarisk ansvar  

 for begge ægtefæller, subsidiært for Gorm Lokdam, idet det er ham, der driver  

 virksomheden, og mere subsidiært må ansvaret påhvile Ann Lokdam, der fremstår  

 som den, der har underskrevet optagelsesbegæringen.
Også som bevillingshaver  

 må Ann Lokdam være ansvarlig, idet navnlig tjenerne givetvis må være ansat  

 hos bevillingshaveren.
Brevpapiret viser, at virksomheden er en enhed, og af  

 de fremlagte dokumenter fremgår, at den i realiteten drives i fællesskab.
Ann og Gorm Lokdam har anført, at der ikke foreligger en virksomhed, der  

 drives i forening, og at Gorm Lokdam ikke er forpligtet i henhold til  

 overenskomsten.
Under alle omstændigheder har klagerne ikke løftet  

 bevisbyrden for, at der er indgået en overenskomst, der forpligtede Gorm  

 Lokdam.
Det var ham, der havde ansvaret for driften og ansatte og afskedigede  

 personalet og i det hele udadtil tegnede virksomheden.
Også Per Skaftved  

 opfattede ham som arbejdsgiveren.
Der er ikke tale om noget  

 organisationsfjendtligt i det foreliggende arrangement, som tværtimod er en  

 tilstand, der har været gældende hele tiden.
Der er heller ikke tale om et  

 proformaarrangement.
Der foreligger to selvstændige virksomheder hver med sit  

 SE-nummer, og det forhold, at Ann Lokdam har alkoholbevillingen, er godkendt  

 af politiet. Ægtefæller kan indgå aftaler med hinanden.
Den enes aftale  

 forpligter ikke den anden, og der er ingen dokumentation for, at nogen af  

 ægtefællerne har fuldmagt for den anden.
Det interessefællesskab, der er  

 mellem ægtefællerne, kan ikke føre til nogen form for solidarisk ansvar eller  

 for hæftelse for Gorm Lokdam.
Der er tale om en ensidig optagelsesbegæring  

 fra Ann Lokdams side.
Det bestrides, at der kan være opstået nogen  

 misforståelse eller vildfarelse hos klagerne, og der har derfor ikke været  

 nogen opfordring til, at Ann og Gorm Lokdam skulle klargøre forholdet overfor  

 de faglige organisationer.
 Dansk Arbejdsgiverforening har for så vidt angår Gorm Lokdam påstået  

 afvisning, allerede fordi han ikke er medlem af HOREFA.
For så vidt angår frifindelsespåstanden har Dansk Arbejdsgiverforening  

 anført, at forholdet mellem Ann Lokdam og Gorm Lokdam må betragtes som en art  

 entrepriseforhold, jf.
Per Jacobsen: Kollektiv Arbejdsret, 5. udgave, side  

 117. Hovedreglen i disse forhold er, at hvis der foreligger et reelt  

 kontraktsforhold, er den, der overdrager arbejdet, ikke pligtig at påse, at  

 entreprenøren overholder overenskomstmæssige forpligtelser.
Det er  

 myndighedskrav, der har medført, at man indrettede sig på den anførte måde.  

 Indadtil og udadtil har forholdet i det hele været sagligt begrundet.
Også de  

 ansatte var klar over, at de var ansat hos Gorm Lokdam.
Såfremt der bliver  

 tale om ikendelse af bod, kan denne bod alene omfatte det forhold, at Ann  

 Lokdam ikke har påset, at overenskomsten ikke skulle være overholdt af Gorm  

 Lokdam.
 ARBEJDSRETTEN SKAL UDTALE:
Virksomheden er blevet drevet og markedsført under navnet St.
Restrup  

 Herregaard, og der må derfor være en formodning for, at optagelsesbegæringen,  

 der som anført vedrørte St.
Restrup Herregaard, må vedrøre virksomheden som  

 sådan.
Den deling af virksomheden, der er sket mellem de to ægtefæller,  

 skyldes ikke driftsmæssige forhold, men alene at Gorm Lokdam som vinimportør  

 ikke kunne opnå alkoholbevilling.
Denne alkoholbevilling må anses som snævert  

 knyttet til og som særdeles væsentlig for virksomheden.
Under hensyn hertil  

 finder Arbejdsretten, at overenskomsten dækker hele virksomheden, og at såvel  

 Ann som Gorm Lokdam som indehavere må anses for ansvarlige for, at  

 overenskomsten overholdes.
Det bemærkes herved, at det ikke kan antages, at  

 der foreligger en entrepriselignende aktivitet som påstået af Dansk  

 Arbejdsgiverforening.
Begge ægtefæller har under sagen bestridt, at der  

 forelå overenskomstdækning, og Arbejdsretten finder under hensyn til sagens  

 samtlige foreliggende omstændigheder, at der er forskyldt bod, der passende  

 kan fastsættes til 25.000 kr.
T h i k e n d e s f o r r e t Indklagede, St.
Restrup Herregaard, Nibe, ved Ann Lokdam og Gorm Lokdam,  

 tilpligtes at overholde gældende overenskomst mellem Restaurations- og  

 Bryggeriarbejder Forbundet og HOREFA og tilpligtes at betale en bod på 25.000  

 kr. til Restaurations- og Bryggeriarbejder Forbundet.
 Efterbetalingsspørgsmålet for så vidt angår forbundets medlemmer Per  

 Skaftved og Helle Nielsen henskydes til sædvanlig fagretlig behandling.
I sagsomkostninger til Arbejdsretten betaler St.
Restrup Herregaard ved  

 Ann og Gorm Lokdam 2.000 kr.
 (* 1) Henvisninger: Per Jacobsen s.117 f, Kommentar s. 95, s.192, AD  

 88.418 (A 1990, s. 31).
