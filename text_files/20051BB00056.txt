Fremsat den 16. december 2005 af  

 Poul Henrik Hedeboe (SF),  

 Anne Grete Holmsgaard (SF) og Ole Sohn (SF) Forslag til folketingsbeslutning om  

 fastsættelse af gebyrregler på det finansielle område Folketinget opfordrer  

 regeringen til at fremsætte lovforslag, der sikrer, at den fornyelig indgåede  

 aftale om markedsføringsloven også kommer til at omfatte gebyrer på det  

 finansielle område, og herunder, at gebyrer a)  

 	  

 defineres og oplyses tydeligt over for forbrugerne (på  

 tilsvarende måde som andre gebyrer omfattet af markedsføringslovens regler)  

 og b)  

 	  

 gøres omkostningsbestemte.
Bemærkninger til  

 forslaget Debatten om urimelige  

 gebyrer har i høj grad taget udgangspunkt i en meget kreativ finansiel  

 sektor,  

 som har leveret en uoverskuelig række af eksempler på gebyrer, som har gjort  

 det meget vanskeligt for forbrugerne at gennemskue markedet.
 Af medierne har det  

 fremgået, at alene de fem største pengeinstitutter har fået mere end 9 mia.  

 kr.  

 ind i gebyrer og provisioner indtil videre i 2005, hvilket svarer til en  

 fremgang på 18 pct. i forhold til 2004.
 Tanken er ikke at forbyde  

 gebyrer på det finansielle område, men i stedet at gøre det tydeligt, hvad  

 der  

 forstås ved gebyrer på området, og sikre, at forbrugerne får en tydelig og  

 frem  

 for alt ensartet oplysning.
Den vildtvoksende  

 gebyrjungle på det finansielle område har gjort området meget uoverskueligt,  

 men også reelt sat almindelig konkurrence over styr.
Her forventer  

 forslagsstillerne,  

 at reglen om, at gebyrer skal være omkostningsbestemte, sammen med de øvrige  

 foreslåede regler vil sikre et langt bedre overblik og dermed en reel  

 konkurrence på området.
Skriftlig fremsættelse Poul Henrik Hedeboe  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om fastsættelse af gebyrregler på det  

 finansielle område.
(Beslutningsforslag nr.
B  

 56).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
