Bilag 1 Bilag 2 Bilag 3 Vejledning til jobcentre om arbejdsløshedsydelser Forordning (EF) nr. 883/04 om koordinering af sociale sikringsordninger  Indledning til vejledningen  Overgangsregler til forordning 883/04  Fortsættelse af forordning 1408/71 for EØS-landene og Schweiz  Artikel 64 - jobsøgende i Danmark fra EU-land med egne dagpenge  Artikel 65 - grænsearbejdere og andre arbejdstagere end grænsearbejdere Bilag 1 Oversigt over Strukturerede Elektroniske Dokumenter (SEDer) Bilag 2 Oversigt over Personbårne Dokumenter (PDer) Bilag 3 Geografisk anvendelsesområde Indledning til vejledningen Denne vejledning vedrører koordineringsreglerne om arbejdsløshedsforsikring, som fremgår af forordning (EF) nr. 883/04 og gennemførelsesforordning (EF) nr. 987/09.
 Forordningerne kan i deres helhed findes på:
 EF- Forordning nr. 883/04 er offentliggjort i EU- Tidende af 7. juni 2004 og findes på:
http://eur-lex.europa.eu/LexUriServ/LexUriServ.do?uri=OJ:L:2004:200:0001:0049:DA:PDF EF- Forordning nr. 987/09 er offentliggjort i EU- Tidende af 30. oktober 2009 og kan findes på:
http://eur-lex.europa.eu/LexUriServ/LexUriServ.do?uri=OJ:L:2009:284:0001:0042:DA:PDF Forordning (EF) nr. 883/04 finder anvendelse fra den 1. maj 2010, og samtidig ophæves forordning (EØF) nr. 1408/71.
Dog forbliver forordning (EØF) nr. 1408/71 i kraft for de lande, der den 1. maj 2010 endnu ikke har tiltrådt forordning (EF) nr. 883/04. Det gælder Norge, Island, Liechtenstein og Schweiz.
Det vides ikke, hvornår disse lande vil tiltræde den nye forordning.
De næste to år vil være en overgangsperiode rent teknisk set.
En vigtig del af forordning 883/04 er reglerne om EESSI - elektronisk udveksling af informationer mellem medlemslandene.
Indtil den 1. maj 2012 skal udveksling af informationer mellem landene foregå på papir, medmindre de nationale EESSI systemer kan bruges af de to lande, der udveksles imellem.
Alle institutioner opfordres i overgangsperioden til at være fleksible og finde pragmatiske løsninger, indtil det nye elektroniske system EESSI fungerer nationalt.
Det betyder, at SEDerne kun skal udfyldes med de oplysninger, der er tilgængelige for jobcentret.
Et Hovedkatalog (Master Directory) vil være tilgængeligt for jobcentrene.
I Hovedkataloget findes der ID-koder, navne og adresser på de udenlandske myndigheder, der skal udveksles information med.
Kataloget er oplyst på baggrund af landenes egne indsendte data.
 Hovedkataloget findes på engelsk fra den 1. maj 2010 på:
http://ec.europa.eu/employment_social/social-security-directory/welcome.seam?langId=dan Overgangsregler til forordning 883/04 Fortsættelse af forordning 1408/71 for EØS-landene og Schweiz Artikel 64  jobsøgende i Danmark med dagpenge fra et andet EU-land 1. En person fra et andet EU-land kan fra den 1. maj 2010 tage dagpenge med til Danmark for at søge arbejde i 3 måneder eller i op til 6 måneder.
Hvert enkelt land afgør selv, om det vil benytte sig af forlængelsesmuligheden.
  PD U2: Personbåret dokument om bevarelse af ret til dagpenge inkl. dato for perioden.
 Dokumentet udstedes af bopælslandets a-kasse eller tilsvarende myndighed, og dokumentet anvendes af den ledige som kvittering for at modtage dagpenge under arbejdssøgning i et andet EU-land.
Det er bopælslandet, der udbetaler dagpenge til den ledige.
 2. En EU borger, der er jobsøgende i Danmark med egne dagpenge fra bopælslandet, skal overholde danske kontrolforanstaltninger - registrering i jobcenter på Arbejdsmarkedsportalen og oprettelse af cv på jobnet.dk.
 Registrering i jobcenter på Arbejdsmarkedsportalen:
  Den jobsøgende henvender sig i jobcentret, som registrerer pågældende på Arbejdsmarkedsportalen.dk  dvs. digital registrering - på den side, der også bliver brugt til registrering af EU/EØS borgere med en E303.
  Under Stamdata skal fornavn, efternavn, cv-nummer, fødselsdag og hjemland udfyldes og adresse, postnummer og by i Danmark skal udfyldes.
 Det er nødvendigt at udfylde Bankoplysninger med fiktive bogstaver (xxx), hvad angår bankens navn, land og adresse og med fiktive tal (123), hvad angår reg. nummer og kontonummer.
Disse fiktive oplysninger skal være til stede, selvom jobsøgende ikke skal have udbetalt dagpenge i Danmark.
  I boksen Kommentarer skal der stå, at pågældende er jobsøgende i medfør af forordning 883/04.
 Oprettelse af cv på jobnet.dk:
  Den jobsøgende skal oprette et cv på jobnet.dk, og cv-nummeret derfra skal bruges af jobcentret til registreringen på Arbejdsmarkedsportalen.
3. Hvis en jobsøgende tilmelder sig jobcentret uden et PD U2, skal jobcentret anmode myndigheden i bopælslandet (SED U007) om PD U2 og samtidig angive tilmeldingsdato i jobcentret og personens adresse i Danmark.
Den udenlandske myndighed fremsender PD U2 til jobcentret (SED U008).
 4. Hvis en jobsøgende tilmelder sig jobcentret med PD U2, skal det danske jobcenter informere den udenlandske myndighed om datoen for den jobsøgendes tilmelding og personens adresse i Danmark (SED U009).
 5. I tilfælde af forhold, der ifølge de danske kontrolregler kan påvirke retten til dagpenge, skal det danske jobcenter informere den udenlandske myndighed om dette og arten af forholdet (SED U010). Den udenlandske myndighed skal informere jobcentret om de konsekvenser, disse omstændigheder har for retten til dagpenge for den ledige i Danmark (SED U011). Informationen er til orientering, så jobcentret ved, om den ledige fortsat skal være tilmeldt som jobsøgende i Danmark med dagpenge fra bopælslandet.
  PD U3: Personbåret dokument ang. omstændigheder, der kan fratage den ledige dagpengeretten.
 Dokumentet udstedes af det danske jobcenter, hvis den ledige ikke opfylder de danske kontrolforanstaltninger.
Den ledige beholder dokumentet U3, så pågældende ved, hvilke omstændigheder der gør, at han måske vil få andre rettigheder.
 6. Myndighederne i bopælslandet kan anmode om information om opfølgning hver måned (SED U012). Hvis der anmodes om det, skal jobcentret informere den kompetente myndighed hver måned om, hvorvidt en person stadig er tilmeldt jobcentret og overholder kontrolprocedurerne (SED U013).
 7. Bopælslandet informerer jobcentret om den jobsøgendes tilbagevenden til bopælslandet (SED U014), så jobcentret ved, at den ledige ikke længere er tilmeldt som jobsøgende i Danmark med dagpenge fra bopælslandet.
 8. Hvis den jobsøgende har fået forlænget jobsøgningsperioden i Danmark med dagpenge fra bopælslandet, giver bopælslandet besked til jobcentret om dette (SED U015). Jobsøgningsperioden med dagpenge kan i alt være op til 6 måneder.
 9. Hvis den lediges ret til dagpenge ophører i løbet af jobsøgningsperioden i Danmark, informerer myndighederne i bopælslandet jobcentret i Danmark om dette, så jobcentret ved, at den ledige ikke længere skal være tilmeldt som jobsøgende i Danmark med dagpenge fra bopælslandet (SED U016).
Artikel 65  grænsearbejdere og andre arbejdstagere end grænsearbejdere Grænsearbejder 1. En grænsearbejder er en person, der bor i ét land og arbejder i et andet, og som vender hjem til bopælen mindst en gang om ugen.
Ved fuld ledighed får en grænsearbejder dagpenge i bopælslandet og skal stille sig til rådighed dér.
2. En helt ledig grænsearbejder kan som et supplerende skridt vælge også at stille sig til rådighed i det seneste arbejdsland, men det er forsat bopælslandet, der skal udbetale dagpenge ved fuld ledighed.
Det supplerende skridt er en sekundær registrering hos et dansk jobcenter.
3. En grænsearbejders sekundære registrering hos et dansk jobcenter skal være den samme som ved normal registrering af en ledig i jobcentret.
Jobcentret skal dog ikke sanktionere eller yde en aktiv indsats over for pågældende, der er sekundært registreret.
4. Myndigheden i bopælslandet kan anmode jobcentret i Danmark om information om den lediges jobsøgningsaktiviteter i Danmark, hvis den ledige er sekundært registreret hos det danske jobcenter (SED U021). Jobcentret i Danmark skal informere myndigheden i bopælslandet om den lediges jobsøgningsaktiviteter i Danmark, så myndigheden i bopælslandet kan vurdere rådigheden for den jobsøgende efter egne regler.
Jobcentret skal tage kontakt til pågældende og videregive informationerne til bopælslandets jobcenter (SED U022).
Anden arbejdstager end grænsearbejder 1. En anden arbejdstager end grænsearbejder er en person, der bor i ét land og arbejder i et andet, og som vender hjem til bopælen sjældnere end en gang om ugen.
2. En anden arbejdstager end grænsearbejder, som ved ledighed ikke vender hjem til bopælsstaten, skal have udbetalt dagpenge fra Danmark efter danske regler.
Hvis pågældende vender tilbage til bopælsstaten, modtager han dagpenge der og efter dette lands regler.
Hvis pågældende vælger at være bosat i Danmark, skal han tilmelde sig jobcentret som hidtil, og arbejdsløshedskassen vil udbetale dagpenge.
Delvist/periodisk ledig grænsearbejder og anden arbejdstager end grænsearbejder 1. En delvist eller periodisk ledig grænsearbejder er en person, der bor i ét land og arbejder i et andet, og som vender hjem til bopælen mindst en gang om ugen.
 2. En delvist eller periodisk ledig anden arbejdstager end grænsearbejder er en person, der bor i ét land og arbejder i et andet, og som vender hjem til bopælen sjældnere end en gang om ugen.
3. En delvist/periodisk ledig grænsearbejder og en delvist /periodisk ledig anden arbejdstager end grænsearbejder får udbetalt dagpenge i det seneste arbejdsland.
Hvis det seneste arbejdsland er Danmark, skal den ledige tilmelde sig jobcentret som hidtil.
