 I medfør af konto 17.46.33 og tekstanmærkning 8 på finansloven for 1993,  

 akt 173 17/3 1993, og § 14 b, i lov nr. 1041 af 23. december 1992 om ændring  

 af lov om arbejdstilbud til ledige, fastsættes følgende regler for en  

 incitamentsordning for Arbejdsformidlingen.
Formål § 1.  Som led i et forsøg med en behovsorienteret  

 aktiveringsindsats for ledige på det regionale arbejdsmarked, er der på  

 finansloven afsat en pulje, der kan anvendes til aktivering af ledige i  

 forbindelse med en styrkelse af indsatsen på formidlings-, vejlednings-, og  

 uddannelsesområdet samt i forbindelse med etablering af  

 jobrotationsordninger.
Bevillingen § 2.  Puljen fordeles til de regioner, der øger  

 andelen af private arbejdstilbud, og/eller de regioner, der i forvejen har  

 gjort en ekstra indsats for at få flere private arbejdstilbud.
 § 3.  Arbejdsministeren fordeler midlerne til  

 regionerne efter at have indhentet Landsarbejdsnævnets udtalelse.
 Stk. 2.  Arbejdsmarkedsnævnet fastlægger anvendelsen af  

 de regionale midler.
Afrapportering § 4.  Afrapportering om Arbejdsmarkedsnævnets  

 anvendelse af puljen sker til arbejdsministeren.
Afrapportering sker gennem  

 Arbejdsmarkedsstyrelsen.
Ikrafttrædelse § 5.  Bekendtgørelsen træder i kraft den 1. april  

 1993.
