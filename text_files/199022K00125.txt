Nr LSF 125 Forslag til Lov om ændring af lov om tilskud til efteruddannelse inden for  

 jordbrugserhvervene Fremsat af Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) Bjørn Westh (S) den 5. februar 1991 Vedtaget ved tredjebehandling den 30. april 1991 Lov nr. 283 af 08/05/1991 I lov om tilskud til efteruddannelse inden for jordbrugserhvervene, jf. lovbekendtgørelse nr. 318 af 18. maj 1989, foretages følgende ændring:
 I § 1, stk. 2, ændres »1988-1991« til:  

 »1988-1994«.
Oprindeligt fremsat forslag I lov om tilskud til efteruddannelse inden for jordbrugserhvervene, jf. lovbekendtgørelse nr. 318 af 18. maj 1989, foretages følgende ændring:
 I § 1, stk. 2, ændres »1988-1991« til:  

 »1988-1994«.
Bemærkninger til lovforslaget Anledningen til lovforslaget er, at lov om tilskud til efteruddannelse  

 inden for jordbrugserhvervene, jf. lovbekendtgørelse nr. 318 af 18. maj 1989,  

 udløber med udgangen af 1991, og der ikke er bevillinger længere end til 30.  

 juni 1991.
Loven har nu virket i 8 år.
Den har betydet, at landmænd er blevet  

 bevidste om at deltage i efteruddannelse.
Loven har støttet ugekurser, dvs.  

 internat- eller 5 endagskurser.
I 1989, som er det senest opgjorte år, var ca. 7.000 landmænd på  

 ugekursus.
Jordbrugsdirektoratets prognose for 1990 anslår, at over 8.000  

 personer vil deltage.
Oversigt over antal kursusdeltagere 1983-89 Landbrugets efteruddannelsessystem er udviklet i et tæt samarbejde mellem  

 landbrugets rådgivningssystem, landbrugsskolerne og landmændene.
Det har  

 kunnet lykkes, fordi loven om støtte til efteruddannelsen har vist sig meget  

 formålstjenlig, og den er blevet administreret enkelt, smidigt og effektivt  

 af Jordbrugsdirektoratet.
Støtten til efteruddannelseskonsulenter i henhold til loven har været en  

 forudsætning for deres eksistens.
Efteruddannelseskonsulentordningen, der har  

 fungeret i godt 3 år, har haft væsentlig betydning for både kvantitet og  

 kvalitet i kurserne for landmænd.
Landbrugets produktivitet er steget kraftigt i 1980'erne.
Den stærkt øgede  

 deltagelse i efteruddannelse må regnes til en af de faktorer, der har haft en  

 gunstig indflydelse på denne udvikling.
 De store ændringer, der vil ske såvel i EF's som dansk landbrugspolitik,  

 vil stille store krav til landmændenes faglige dygtighed og omstillingsevne.
Samfundets krav til landbruget om mindre forbrug af gødningsstoffer,  

 pesticider m.m. medfører behov for kursusvirksomhed.
Tilpasning til en ny  

 dyreværnslovs krav betyder også et øget behov for efteruddannelse og  

 kursusvirksomhed.
 Hvis loven ikke forlænges, frygter forslagsstillerne et kraftigt fald i  

 deltagelsen i efteruddannelsen, som på sigt vil få uheldige virkninger.
 For at sikre sammenhængen og kontinuiteten i uddannelserne efter loven har  

 Socialdemokratiet stillet ændringsforslag til finansloven for 1991, således  

 at planlægningen for skoleåret 1991-92 allerede nu kan igangsættes, og  

 således at tilskudsvilkårene er kendt.
Socialdemokratiets ændringsforslag indebærer en ekstrabevilling på 4-7  

 mio. kr.
Den samlede tilskudsramme for 1991 bliver hermed på mellem 11 og 14  

 mio. kr.
 Under den nuværende ordning er der budgetteret med en refusion fra EF's  

 landbrugsfond, som i 1989 refunderede 1 mio. kr. og i 1990 800.000 kr.
