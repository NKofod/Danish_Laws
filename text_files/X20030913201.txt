Virksomhedsomdannelse  

 - idéaktier Spørgsmål Kan det bekræftes, at forskergruppens virksomhed kan anses  

 for en virksomhed i relation til lov om skattefri virksomhedsomdannelse § 1? Kan forskergruppens medlemmer hver for sig anvende reglerne  

 i ligningslovens § 27 E i forbindelse med en overdragelse af deres andele af  

 et  

 forsknings- og udviklingsarbejde til samme nystiftede selskab? Det bedes  

 forudsat, at selskabet indtræder i de af forskergruppen indgåede  

 licensaftaler  

 vedrørende forsknings- og udviklingsarbejdet samt i samarbejdsaftalen af  

 15.02.1995 med Dansk Teknologisk Institut.
Nettovederlaget til  

 forskergruppens  

 medlemmer vil udelukkende bestå i aktier/anparter i det nystiftede selskab.
Svar Ja.
 Ja.
Faktiske forhold De fire forespørgere (forskergruppen) igangsatte i begyndelsen af  

 1990erne et forsknings- og udviklingsarbejde inden for binaural  

 audio-teknologi.
Forskergruppen er i dag udviklere og ejere af alle  

 rettigheder  

 til en række patenter og opfindelser.
Den første patentering er sket i 1995.
Aktiviteten består i forskning og udvikling.
Forskergruppens  

 opfindelser/resultater er baseret på studier af, hvordan retningen til en  

 lydkilde (f.eks. en højttaler) placeret forskellige steder i et rum opfattes  

 af  

 det menneskelige øre.
Forskergruppens resultater kan anvendes til virtuelt at omforme en  

 lyd, der udsendes af én "ren" lydkilde, til 2 nye lydsignaler skabt  

 for henholdsvis det venstre øre og det højre øre.
Herved opfattes lydsignalet  

 som en "ægte" naturlig lyd, dvs. med retning og afstand i forhold  

 til  

 rum.
Forskergruppens målinger viser, at en lytter udsat for "ægte"  

 lyd vil reagere betydelig hurtigere og mere sikkert end en lytter, der  

 modtager  

 en "ren" lyd.
 Der er mange mulige anvendelsesområder for denne lydteknologi,  

 herunder f.eks.
flycockpit Air Traffic Control Command Center militære specialenheder kampvogne (tårnkommuniaktion) missil-affyringsramper tele/videokonference (brand, redning, sikkerhed, politi) mobiltelefoner games (computerspil o.lign.).
Hensigten med forsknings- og udviklingsaktiviteten er, at der på  

 baggrund af resultaterne kan opnås indtjening via indgåelse af  

 licens-/royaltyaftaler med teknologivirksomheder eller via direkte  

 erhvervsmæssige samarbejder.
Frem til og med foråret 2002 er der indgået  

 flere  

 aftaler om udvikling, licensiering og markedsføring inden for områder, hvor  

 teknologien er anvendelig, ligesom der har været afholdt udstillinger og er  

 gennemført adskillige tests.
I 1993 indgik forskergruppen samarbejdsaftale med Dansk  

 Teknologisk Institut om bistand til licensformidling af sin opfindelse  

 (herunder eventuelt produktudvikling i den indledende fase samt etablering af  

 immateriel retslig beskyttelse) ved indgåelse af optionskontrakt,  

 licenskontrakt og/eller samarbejdskontrakt med tredjemand.
Dansk Teknologisk  

 Instituts arbejde og udlæg m.v. var finansieret via midler fra Erhvervsfremme  

 Styrelsen.
I det omfang forskergruppen indgik licenskontrakter, skulle en  

 andel  

 af licensindtægterne gå til tilbagebetaling af det af Dansk Teknologisk  

 Institut forbrugte beløb.
 Forskergruppen har indtil nu oppebåret licensindtægter på i alt  

 228.000 kr.
Udgifterne til patentering af forskergruppens opfindelser er  

 finansieret af en af forskergruppens samarbejdspartnere.
Forskergruppen har  

 ikke selv haft omkostninger ud over de allerede nævnte omkostninger, idet  

 øvrige omkostninger løbende har været afholdt af Aalborg Universitet, hvor  

 gruppens medlemmer er eller har været ansat.
I perioden 1996-2000 har forskergruppen indgået flere samarbejds-  

 og licensaftaler, primært med to samarbejdspartnere.
Forskergruppens advokat  

 har oplyst, at disse aftaler civilretligt hverken indebærer en fuldstændig  

 eller partiel overdragelse af rettigheder fra forskergruppen til  

 licenstagerne.  

 Ved licensaftalerne opnår licenstagerne alene en brugsret, og  

 licensbetalingerne udgør civilretligt royaltybetalinger.
Forskergruppen har  

 således opretholdt den fulde ejendomsret til opfindelsen/patentet.
 Advokaten har ligeledes oplyst, at aftalerne om en betinget  

 tilbagebetalingsforpligtelse for afholdte omkostninger til patentering og  

 licensformidling ikke er usædvanlige, men tværtimod en helt normal og ofte  

 forekommende fremgangsmåde ved indgåelse af licensaftaler m.v. af den  

 foreliggende art.
Forskergruppen ønsker at omdanne sin virksomhed til et aktie-  

 eller anpartsselskab senest pr.1. januar 2003. Omdannelsen ønskes enten  

 gennemført i medfør af reglerne i lov om skattefri virksomhedsomdannelse  

 (VOL)  

 eller med anvendelse af reglerne i ligningslovens § 27 E.
Alle aktiver og  

 passiver i den nuværende virksomhed, der af forskergruppens revisor forventes  

 værdiansat til 2 mio.kr., indskydes i det nystiftede selskab.
Ejerforholdet  

 til  

 det nystiftede selskab skal svare til det nuværende ejerforhold til  

 patentet.
 Selskabet etableres som en teknologivirksomhed, hvis formål er at  

 eje, videreudvikle, vedligeholde, sikre, markedsføre og licensere  

 teknologier,  

 applikationer og rettigheder inden for audio.
Baggrunden for omdannelsen til aktie- eller anpartsselskab er, at  

 forskergruppen ønsker at indgå et tættere økonomisk samarbejde med en af sine  

 samarbejdspartnere.
Omdannelsen af forskergruppens virksomhed til et selskab  

 er  

 første etape af etableringen af den fælles virksomhed.
Herefter nytegner  

 samarbejdspartneren en kapitalforhøjelse i selskabet i størrelsesordenen 3  

 mio.kr. samt stiller yderligere kreditfacilitet til rådighed.
Retsgrundlaget Forskergruppen ønsker enten at omdanne sin virksomhed til et selskab  

 efter reglerne om skattefri virksomhedsomdannelse eller at indskyde sit  

 forsknings- og udviklingsprojekt m.v. i et selskab efter reglerne i  

 ligningslovens § 27 E.
Lov om skattefri  

 virksomhedsomdannelse Reglerne i lov om skattefri virksomhedsomdannelse (VOL) muliggør,  

 at en personligt ejet virksomhed kan omdannes til aktie- eller  

 anpartsselskab,  

 uden at der som følge heraf udløses afståelsesbeskatning hos den tidligere  

 ejer.
 Virksomhedsomdannelsesloven finder anvendelse på "personligt  

 drevet virksomhed", jf. lovens § 1, stk. 1, men definerer ikke, hvad der  

 skal forstås ved virksomhed.
Af forarbejderne til hovedloven, lov nr. 264 af 8. juni 1983,  

 fremgår følgende (jf.
Folketingstidende 1982/83, tillæg A, sp. 1613):
"Det kræves, at det er en  

 bestående virksomhed, der overføres til selskabet.
Det må bero på en  

 bedømmelse  

 af de konkrete omstændigheder, om der er tale om overførelse af virksomhed,  

 eller om der alene er tale om at overføre et enkelt eller visse  

 aktiver." Ligningslovens § 27 E - idéaktier Ligningslovens § 27 E omhandler beskatningen af vederlag for  

 afhændelse af et forsknings- eller udviklingsarbejde.
Bestemmelsens stk. 1  

 lyder:
"Vederlag, som en person  

 modtager ved afhændelse af et forsknings- eller udviklingsarbejde, kan  

 medregnes ved opgørelsen af den skattepligtige indkomst inden for en  

 10-års-periode, der begynder med det indkomstår, hvori afhændelsen sker.
Det  

 er  

 en betingelse, at afhændelsen sker til et aktie- eller anpartsselskab med  

 henblik på en videreudvikling af ovennævnte arbejde, og at hele vederlaget  

 ydes  

 i form af aktier eller anparter i nævnte selskab." Bestemmelsen er indsat i ligningsloven ved lov nr. 887 af 21.  

 december 1991. I bemærkningerne til § 1, nr. 3, i lovforslaget (L 47,  

 folketingsåret 1991/92, jf.
Folktingstidende 1991/92, side 922-3) står bl.a.:
"Det er en afgørende  

 forudsætning, at forslaget kun skal komme egentlige opfindere og iværksættere  

 til gode.
På denne baggrund er det i den foreslåede bestemmelse i § 27, stk.  

 1,  

 anført, at udskydelsen af beskatningen kun kan finde anvendelse, hvor der er  

 tale om afhændelse af et forsknings- eller udviklingsarbejde.
Endvidere skal afhændelsen ske  

 med henblik på en videreudvikling af arbejdet, idet det ikke er hensigten  

 blot  

 at lette beskatningen af opfindere generelt.
Ordet  

 "videreudvikling"  

 bør dog fortolkes bredt.
Der kan f.eks. være tale om konstruktions- eller  

 modningsarbejder, fremstilling eller afprøvning af prototyper, formgivning,  

 udvikling og konstruktion af eventuelt særligt produktionsudstyr,  

 markedsundersøgelser, tekniske undersøgelser samt andre aktiviteter, som er  

 nødvendige forudsætninger for en erhvervsmæssig udnyttelse af resultaterne af  

 et forsknings- eller udviklingsarbejde.
Der kan endvidere være tale om, at  

 selskabet skal forestå den egentlige kommercielle udnyttelse af arbejdet  

 herunder anlægs- og driftsfinansiering.
Det er ifølge den foreslåede  

 bestemmelse en betingelse, at den skattepligtige er en fysisk person.  

 Bestemmelsen kan således ikke anvendes af selskaber eller lignende." Told- og Skattestyrelsens  

 indstilling og begrundelse Vedr. spørgsmål 1 - anvendelse af  

 virksomhedsomdannelsesloven Efter lov om skattefri virksomhedsomdannelse (VOL) § 1, jf. stk.  

 2, er det en betingelse for at anvende lovens regler, at det er en bestående  

 virksomhed, der overføres til selskabet.
I overensstemmelse med praksis beror  

 det på en konkret vurdering, om der er tale om en bestående virksomhed eller  

 blot overførsel af enkelte aktiver.
I henhold til praksis på området forstås begrebet "bestående  

 virksomhed" i almindelighed således, at den foreliggende aktivitet skal  

 have genereret en vis indtægt.
I sagen SKM2002, 198 LR, der handlede om en  

 forsknings- og udviklingsvirksomhed inden for medicinalområdet, fandt  

 Ligningsrådet imidlertid, at forskerne kunne omdanne deres virksomhed efter  

 virksomhedsomdannelseslovens regler, selv om den endnu ikke havde genereret  

 indtægter.
Ligningsrådet lagde bl.a. vægt på, at "der er tale om en  

 forskningsvirksomhed, der er kendetegnet ved, at der er en væsentlig  

 tidsforskel mellem det tidspunkt, hvor omkostningerne disponeres, og det  

 senere  

 tidspunkt, hvor det egentlige indtægtsgivende salg opstår".
 Told- og Skattestyrelsen finder ikke, at Ligningsrådets udtalelse  

 kan forstås helt generelt, således at  

  

 alle  

  

 virksomheder, der kan karakteriseres som forskningsvirksomheder, kan omdannes  

 efter virksomhedsomdannelseslovens regler uanset de konkrete omstændigheder.
 Told- og Skattestyrelsen finder imidlertid, at den konkrete sag  

 har samme karakteristikum som den tidligere sag med hensyn til tidsforskellen  

 mellem igangsættelsen af forskningsarbejdet og den indtægtsgivende  

 virksomhed.  

 Forskningsarbejdet er således påbegyndt i begyndelsen af 1990erne, patentet  

 taget i 1995, den første samarbejdsaftale indgået i 1996 og de første  

 indtægter  

 oppebåret i 2000.
 Dertil kommer, at der i den foreliggende sag - i modsætning til  

 den tidligere sag - allerede er oppebåret indtægter, i alt ca. 228.000 kr.,  

 forud for omdannelsestidspunktet, samt at etableringsforløbet, herunder den  

 løbende anvendelse af professionel rådgivning og bistand, bidrager til at  

 give  

 virksomheden et professionelt tilsnit.
 Told- og Skattestyrelsen lægger til grund, at det i givet fald vil  

 være alle forskergruppens medlemmer, der gør brug af  

 virksomhedsomdannelseslovens regler, og at fordelingen af ejerskabet i  

 selskabet svarer til den hidtidige fordeling af ejerforholdet til patentet.
 Under disse forudsætninger finder Told- og Skattestyrelsen, at  

 betingelserne for at anvende virksomhedsomdannelseslovens § 1 er opfyldt.  

 Spørgsmålet indstilles derfor besvaret med ja.
Vedr. spørgsmål 2 - anvendelse af  

 ligningslovens § 27 E Ligningslovens § 27 E er indsat ved lov nr. 887 af 21. december  

 1991. Bestemmelsens stk. 1 og bemærkningerne dertil er gengivet ovenfor.
 Der findes ingen praksis om anvendelsesområdet for ligningslovens  

 § 27 E, hverken offentliggjort eller ikke offentliggjort, ligesom lovforslag  

 L  

 38, folketingsåret 1996/97, hvorved ligningslovens § 27 E blev suppleret med  

 bestemmelsen i aktieavancebeskatningslovens § 2 e om fradragsret for tab på  

 "idéaktier", ikke indeholder yderligere fortolkningsbidrag.
 Forespørgernes repræsentant har påpeget, at det ikke fremgår  

 direkte af lovens forarbejder, om bestemmelsen kan anvendes af fysiske  

 personer, der ejer et forsknings- eller udviklingsarbejde i sameje, ligesom  

 det  

 ikke fremgår direkte, om bestemmelsen kan anvendes, hvor forsknings- og  

 udviklingsarbejdet allerede helt eller delvis udnyttes kommercielt.
 Indledningsvis er det efter Told- og Skattestyrelsens opfattelse  

 muligt at anvende bestemmelsen i tilfælde af, at et forsknings- eller  

 udviklingsarbejde ejes af flere fysiske personer i sameje.
 For så vidt angår spørgsmålet, om bestemmelsen kan anvendes i  

 tilfælde, hvor der allerede sker en vis kommerciel udnyttelse af arbejdet,  

 har  

 Told- og Skattestyrelsen overvejet grænsedragningen mellem anvendelsesområdet  

 for ligningslovens § 27 E og anvendelsesområdet for  

 virksomhedsomdannelsesloven.
Anvendelse af virksomhedsomdannelsesloven forudsætter efter den  

 hidtidige praksis  

  

 i almindelighed  

  

 , at  

 en vis finansiel udnyttelse af arbejdet er påbegyndt.
Eftersom der i den  

 konkrete situation er indtjent i alt ca. 228.000 kr. i perioden 2000-2002, er  

 det indstillet, at spørgsmål 1 om anvendelse af virksomhedsomdannelsesloven  

 besvares med et ja.
Det er ikke Told- og Skattestyrelsens opfattelse, at der i lyset  

 heraf kan sluttes modsætningsvis, således at ligningslovens § 27 E ikke  

 skulle  

 kunne anvendes, fordi der allerede er iværksat en vis kommerciel udnyttelse  

 af  

 arbejdet.
Uden holdepunkter herfor i forarbejderne til ligningslovens § 27 E  

 -  

 der er nyere end virksomhedsomdannelsesloven - finder Told- og  

 Skattestyrelsen  

 ikke, at der er nogen automatisk sammenhæng mellem anvendelsesområderne for  

 de  

 to regelsæt.
Efter Told- og Skattestyrelsens opfattelse skal der ved afgørelsen  

 af, om ligningslovens § 27 E kan finde anvendelse, lægges vægt på, om "idémanden" er én eller flere fysiske  

 personer, om der er tale om et forsknings- og/eller  

 udviklingsarbejde, om en erhvervsmæssig udnyttelse af resultaterne forudsætter  

 videreudvikling af arbejdet i bred forstand, jf. bemærkningerne i det  

 oprindelige lovforslag, idet opregningen deri alene kan anses for eksempler,  

 samt om "idémanden/mændene" alene modtager vederlag i  

 aktier eller anparter.
 Det er Told- og Skattestyrelsens opfattelse, at forskergruppen i  

 den foreliggende sag opfylder de fire ovenstående betingelser.
 Særligt bemærkes, at oplysningerne om hidtidige og påtænkte  

 aktiviteter tyder på, at der trods den allerede iværksatte kommercielle  

 udnyttelse af visse dele af forskningsresultaterne fortsat er mulighed for  

 videreudvikling med henblik på øget kommerciel udnyttelse af resultaterne.
 Told- og Skattestyrelsen har således indstillet, at begge  

 spørgsmål besvares med ja.
 Ligningsrådet  

  

 har tiltrådt  

 indstillingen  

                                                                          .
