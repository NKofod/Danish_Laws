Forord Den 1. september 1987 indføres der nye prismærkningsregler for  

 levnedsmidler.
Bekendtgørelsen om mærkning, skiltning og annoncering med pris  

 for levnedsmidler (MT. nr. 7-86) blev udstedt i december 1986 med virkning  

 fra den 1. september 1987. Monopoltilsynet har udarbejdet denne vejledning  

 med bemærkninger og forklaringer til bekendtgørelsen, således at  

 erhvervsvirksomheder med vejledningen i hånden kan få svar på en række af de  

 spørgsmål, der uvilkårligt melder sig, når der indføres nye regler på et  

 område.
De spørgsmål, der ikke umiddelbart kan besvares ved at læse  

 vejledningen, kan naturligvis rettes til Monopoltilsynet.
I vejledningen gennemgåes bekendtgørelsen emnevis og af  

 indholdsfortegnelsen på næste side fremgår de enkelte emner.
Som appendix 1  

 er bekendtgørelsen med bilag optrykt, og som appendix 2 er der vedføjet en  

 liste, der nærmere præciserer nogle produktkategorier.
INDHOLDSFORTEGNELSE Almindelig pligt til mærkning og skiltning med kontantpriser ved  

 detailsalg 1. Prismærkningsloven Prismærkningsloven (lov nr. 252 af 8. juni 1977) indeholder bestemmelser  

 om en almindelig pligt for erhvervsdrivende til ved mærkning eller  

 skiltning at oplyse kontantprisen ved detailsalg af varer.
Forbrugerne  

 skal altid kunne se hvad den udbudte vare eller vareenhed (salgsenhed  

 koster inklusive moms og eventuelle andre afgifter.
Annoncer, kataloger og  

 andre former for reklame behøver ikke at indeholde prisoplysning, men hvis  

 der angives priser ,skal prismærkningslovens regler følges.
2. Baggrunden for bekendtgørelsen Prismærkningsloven indeholder ingen obligatoriske bestemmelser om  

 angivelse af prisen pr. målenhed for levnedsmidler.
Monopoltilsynet kan  

 imidlertid efter prismærkningslovens § 7, stk. 2, fastsætte nærmere regler  

 om, hvorledes der skal gives oplysning om prisen pr. enhed.
EF-bestemmelser om enhedsprismærkning Et EF-direktiv vedtaget i 1979 om forbrugerbeskyttelse i forbindelse med  

 angivelse af priser på levnedsmidler førte til, at tilsynet udstedte 7  

 bekendtgørelser, der indeholdt bestemmelser om enhedsprismærkning for 7  

 forskellige vareområder.
EF-Kommissionen meddelte imidlertid i 1986 Danmark,  

 at disse bekendtgørelser ikke opfyldte EF-bestemmelserne, da ikke alle  

 levnedsmidler var omfattet.
Tilsynet har derfor nu samlet bestemmelserne om  

 enhedsprismærkning i en bekendtgørelse, der gælder for alle levnedsmidler.
Derfor nye danske bestemmelser om enhedsprismærkning Monopoltilsynet har, inden den nye bekendtgørelse er blevet udstedt, i  

 overensstemmelse med prismærkningslovens § 9, forhandlet med repræsentanter  

 for forbrugerne og vedkommende erhvervsorganisationer - i alt ca. 40  

 organisationer.
3. Bestemmelsernes rækkevidde Som nævnt under afsnit 1, skal prisen for den udbudte salgsenhed  

 altid angives ifølge bestemmelserne i prismærkningsloven.
Det nye er, at  

 bekendtgørelsen nu foreskriver, at der for alle levnedsmidler skal angives  

pris for målenhed: pris pr. kg eller liter eventuelt pr. 100 g eller  

 deciliter.  Formålet med priser pr. enhed Dette sker af hensyn til forbrugernes muligheder for, at kunne sammenligne  

 priser og for at vurdere forskellige kvaliteter og fabrikater.
Oplysningerne  

 skal gives på samme måde som oplysningerne om prisen pr. salgsenhed, dvs.  

 tydeligt ved mærkning eller skiltning, og enhedsprisen skal være incl. moms  

 og andre afgifter.
 For visse produkter, der traditionelt sælges i meget små mængder, er det  

 ifølge § 1 tilstrækkeligt at angive enhedsprisen pr. 100 g eller deciliter.
Den enkelte detailhandler ansvarlig Bekendtgørelsen gælder, når levnedsmidler udbydes i detailsalg.
Det  

 er således den enkelte detailhandler, der har ansvar for, at varerne i  

 forretningen er enhedsprismærket eller -skiltet og ifølge § 10 kan manglende  

 overholdelse af bestemmelserne i bekendtgørelsen straffes med bøde.  

 Strafansvaret påhviler altså den erhvervsdrivende, der har pligt til at følge  

 bekendtgørelsen.
 Bestemmelserne gælder som udgangspunkt for al menneskelig føde.
 Alt hvad der er, bestemt til menneskelig føde anses for at være  

 levnedsmidler (føde- og drikkevarer).
Kosttilskud (vitaminer, mineraler o.lign.) Andre kosttilskud Produkter, der sælges som tilskud til sædvanlig kost, og hvis virksomme  

 indholdsstoffer udelukkende er næringsstoffer dvs. vitaminer, mineraler  

 o.lign. er dog ikke omfattet.
Andre kosttilskud, der skal indtages i en  

 anbefalet daglig dosis, og som er uden energimæssig betydning, anses heller  

 ikke for levnedsmidler i bekendtgørelsens forstand,  

 (»naturmedicin«, der typisk er koncentrater, ekstrakter eller  

 urter, der sælges i form af kapsler, pulvere, tabletter, opløsninger o.lign.  

 er altså ikke omfattet af bekendtgørelsen).
og tilsætningsstoffer er ikke omfattet Endvidere er tilsætningsstoffer (stoffer der tilsættes fødevarer o.a. for  

 f.eks. at påvirke holdbarhed, konsistens, farve, smag eller lugt, og  

 produkter, der kun indgår som bestanddele ved tilberedning af mad, ikke  

 omfattet.
Sådanne stoffer/produkter er f.eks.: gær, tørgær, bagepulver,  

 sovsekulør, husblas, konserveringsmidler, syltemidler etc.
 Tilsynet vil i et vist omfang ved afgørelsen af, om konkrete produkter er  

 omfattet af bekendtgørelsen jf. omtalen i pkt. 8, side 7, støtte sig til  

 levnedsmiddellovgivningen med behørigt hensyn til de forskellige formål, der  

 skal varetages gennem henholdsvis prismærkningsloven og  

 levnedsmiddellovgivningen.
Ved annoncering skal såvel pris som enhedspris anføres 4. Annoncering mv.
Når producenter, leverandører og detailhandlere i annoncer og reklamer  

 giver prisoplysninger om levnedsmidler, der er omfattet af bekendtgørelsen,  

 skal enhedsprisen også oplyses.
Annonceringsreglerne i bekendtgørelsen skal  

 ses i forlængelse af annonceringsreglerne i prismærkningsloven.
Visse varergrupper er undtaget 5. Levnedsmidler der falder helt uden for  

 bekendtgørelsen En række levnedsmidler er ifølge bekendtgørelsens § 5, stk. 5, helt  

 undtaget fra kravet om enhedsprismærkning.
- al konserves (indtil videre) a.
Konserves Hele konservesområdet - frugt- og grøntkonserves, herunder survarer,  

 tomatketchup og -puree, marmelade og syltetøj, kødkonserves, dåsesupper og  

 fiskekonserves - er undtaget på grund af særlige problemer med  

 volumenstandardisering af dåser og glas.
Tilsynet vil imidlertid fortsætte  

 forhandlingerne med branche- og forbrugerorganisationerne med henblik på, at  

 enhedsprismærkning også skal gælde for alle disse produkter.
Når tilsynet har  

 behandlet dette spørgsmål, vil der blive udsendt særlig meddelelse herom.
- chokolade- og sukkervarer samt snackprodukter b.
Chokolade- og sukkervarer samt snackprodukter Chokolade (herunder marcipan, nougat og skumvarer), sukkervarer (herunder  

 lakridsvarer, bolcher, karameller, vin- og frugtgummi) og snackprodukter er  

 under hensyn til disse produkters forholdsvis ringe betydning i det daglige  

 forbrug også undtaget fra kravet om enhedsprismærkning.
Af listen i appendix  

 2 fremgår, hvilke produkter der henregnes til snackprodukter.
 - kageprodukter mv.
c.
Kageprodukter mv.
Alle kageprodukter er ifølge § 5 også undtaget fra det generelle krav om  

 enhedsprismærkning.
I bilag 2 til bekendtgørelsen er opregnet en lang række  

 eksempler på kageprodukter, der således er undtaget, f.eks. lagkagebunde,  

 skærekager af enhver art, småkager, wienerbrød, flødekager og bagte varer  

 pålagt eller sammenlagt med chokolade/vekao.
Der markedsføres til stadighed  

 nye produkter, og det er derfor ikke muligt at lave denne liste udtømmende.
d.
Andre undtagelser Det fremgår i øvrigt af bilag 2 til bekendtgørelsen, at det ligeledes for  

 en række andre produkter er tilstrækkeligt kun at angive salgsprisen for den  

 udbudte salgsenhed, det drejer sig bl.a. om dessertpulver, kagepynt og  

 kagefyld, tørsupper, bagemix, tebreve, krydderier samt honning og sirup.
Det  

 tilføjes, at specialsovse er undtaget uanset form eller emballeringsmåde.
I  

 listen sidst i vejledningen er nævnt en række eksempler på specialsovse.
 Særlige regler om undtagelser:
- salg fra automat 6. Særlige undtagelser a.
Salg fra automat (§ 3) Salg af levnedsmidler fra automater er en atypisk salgsmåde i  

 detailhandelen.
Angivelse af enhedspris for produkter, der sælges på denne  

 måde, er derfor blevet anset for uvæsentlig og er ikke krævet.
- færdigretter b.
Færdigretter (§ 3) For færdige frokost- og middagsretter og for retter til tilberedning, når  

 bestanddelene hertil er pakket i samme emballage findes enhedsprismærkning  

 ikke at have nogen reel oplysningsværdi.
For såvel de ferske som for de dybfrosne færdigretter skal der være tale  

 om »tilberedte« retter, dvs. at kød, fisk og grøntsager skal være  

 enten stegt, kogt eller forbagt.
Som eksempel kan nævnes: biksemad,  

 forloren skildpadde, forbagt pizza med fyld, kinesergryde med løse ris,  

 diverse fisk i sovs og andre lignende retter, der blot skal opvarmes uden  

 yderligere tilberedning.
Disse produkter vil også i præsentationsmåden  

 (emballage, markedsføring o.a.) fremtræde som egentlige  

 »færdigretter«.
Som eksempler på produkter der ikke er  

 omfattet af undtagelsen, kan nævnes frosne panerede fiskefiletter, udskårne  

 krydrede kyllinger o.lign.
For disse produkter er en del af  

 »madlavningen« udført, men varerne skal dog færdigtilberedes og  

 fremtræder derfor ikke som færdigretter.
- frugt- og grøntsager c.
Frugt- og grøntsager (§ 5) For frugt og grøntsager, der udbydes stykvis, i bundter eller i potter,  

 kan i stedet for prisen pr. kg angives prisen pr. stk., pr. bundt eller  

 pr. potte.
Det vil for det første sige, at der er valgfrihed - detailhandeleren kan  

 vælge altid at angive kg-pris for alt frugt og grønt.
For det andet betyder  

 bestemmelsen, at for de produkter, der ikke normalt udbydes stykvis osv.  

 (f.eks. kartofler, vindruer) skal kg-prisen angives.
Hvor frugt og  

 grønt derimod også sælges stykvis osv. (f.eks. hvidkålshoveder, agurker,  

 auberginer) kan i stedet for kg-prisen angives prisen pr. stk., pr. bundt  

 eller pr. potte.
Dette betyder, at disse varer ikke kan sælges udelukkende  

 med angivelse af en samlet pris for en flerhed af produkter - f.eks. 5 stk.  

 for 10 kr., det skal så fremgå, hvad enhedsprisen er dvs. prisen pr. stk.,  

 pr. bundt eller pr. potte.
- småvildt d.
Småvildt For småvildt - fugle- og dyrevildt, der sælges hele f.eks. harer, kaniner,  

 fasaner etc. - er det tilstrækkeligt at angive prisen pr. styk, når varens  

 faktiske vægt eller garanterede mindstevægt samtidig er angivet.
- fjerkræ, æg og østers e.
Fjerkræ, æg og østers (§ 5) For fjerkræ, æg og østers, der er klassificeret i vægtgrupper, skal der  

 ikke angives enhedspris, når vægtgruppen er angivet.
For fjerkræ under  

 1000 g er vægten angivet med intervaller på 50 g, og over 1000 g med  

 intervaller på 100 g, og for æg de gængse vægtklasser.
- småbrød f.
Småbrød Småbrød, der typisk er morgenbrød (rundstykker, horn, gifler, kryddere,  

 birkes o.lign.), skal ikke enhedsprismærkes, hvis varens mindstevægt efter  

 bagning er angivet.
Enhedsprismærkning er hovedprincippet, men ikke for visse serier af  

 salgsenheder 7. Serier af salgsenheder Bekendtgørelsen fastsætter som hovedprincip en pligt til  

 enhedsprismærkning for levnedsmidler.
Enhedsprismærkning kan imidlertid  

 undlades når levnedsmidler sælges i nærmere angivne størrelser  

 (kvantumsserier). I bilag 1 til bekendtgørelsen er nævnt de serier, tilsynet  

 har accepteret, og hvor det er tilstrækkeligt at angive salgsprisen for  

 salgsenheden.
Tilsynet har taget udgangspunkt i gældende nationale serier og  

 i EF-serier (hidrørende fra det såkaldte seriedirektiv og det såkaldte  

 væskedirektiv) der efter ønsker fra organisationerne er suppleret med  

 yderligere serier.
De omhandlede produkter skal altså ikke enhedsprismærkes,  

 når de sælges i de størrelser, der er opført i bilagets serier.
Hvis  

 produkterne imidlertid sælges i andre størrelser skal kg- eller literpris  

 angives.
At der findes en serie for et produkt, betyder ikke, at produktet  

 kun må markedsføres i seriernes størrelser.
De fleste produkter må sælges i  

 enhver ønskelig størrelse, men det er kun størrelserne i serierne, der er  

 undtaget fra enhedsprismærkning.
For f.eks. vin (se nedenfor) og  

smør gælder det, at disse produkter kun må markedsføres i bestemte  

 størrelser.
Når f.eks.
Camembert sælges i 150 g pakninger, skal der ikke angives  

 kg-pris.
Men hvis Camembert sælges i andre størrelser, skal der angives  

 kg-pris for disse størrelser.
Vin må kun udbydes i de påbudte størrelser, der indgår i serien i  

 bekendtgørelsens bilag 1: 1,10 l, 0,25 l, 0,375 l, 0,50 l, 0,75 l, 1,5 l, 2,0  

 l, 3,0 l, 5,0 l og indtil 31 december 1988 også 0,35 l, 0,70 l, 1,25 l.
Dette  

 følger af tilsynets bekendtgørelse MT nr. 22-85 om volumenstørrelse for vin  

 og druemost, der er en implementering af den obligatoriske del af  

 væskedirektivet.
Som eksempel på en lang serie kan fra bilaget nævnes serien for  

 ekspanderede eller ristede kornprodukter (herunder Musli), der indeholder 7  

 størrelser: 125 g, 250 g, 375 g, 500 g, 750 g, 1500 g og 2000 g.
Serien for  

 spagetti og makaroni indeholder 5 størrelser: 125 g, 250 g, 500 g, 1500 g og  

 2000 g.
Der er også ganske korte serier, kun omfattende et par størrelser,  

 f.eks. for kød (dybfrossent og fersk kød og kødprodukter) på 250 g og 500 g.  

 Kød i alle andre størrelser skal altså enhedsprismærkes.
Særlige bestemmelser, når varer sælges med rabat 8. Salg med rabat Fersk kød og fersk fisk har begrænset holdbarhed.
Når forretninger ønsker  

 at sælge disse varer med rabat på grund af risikoen for fordærvelse, kan  

 dette gøres i op til 5 timer før udløbet af holdbarhedsfristen, uden at der  

 skal mærkes eller skiltes med en ny kg-pris.
Det kræves dog, at der - udover nettokontantprisen, der skal oplyses efter  

 prismærkningsloven - er oplysning om den oprindelige kg-pris og om rabattens  

 størrelse enten i kr. og øre eller i procent beregnet af nettokontantprisen  

 pr. vareenhed.
For produkter omfattet af en undtagelsesbestemmelse, om at der  

 ikke er pligt til at angive enhedspris, skal den oprindelige kg-pris  

 selvfølgelig ikke angives.
9. Enhedsprisen i forhold til indholdsdeklaration I bekendtgørelsens §§ 7 og 8 er det angivet, hvorledes enhedsprisen skal  

 angives for produkter pakket på en særlig måde.
Enhedspris for varens nettoindhold Enhedsprisen skal angives på grundlag af varens nettoindhold.
Det vil i  

 langt de fleste tilfælde betyde, at enhedsprisen skal anføres efter det  

nettoindhold, der ifølge nettoindholdsbestemmelserne skal anføres på  

 levnedsmidler.
- levnedsmidler i vand, lage og marinade For levnedsmidler, der er nedlagt i vand, lage, marinade eller andre  

 pakkemidler, som er uvæsentlige i forhold til varens hovedbestanddele og som  

 normalt ikke fortæres, skal enhedsprisen angives på grundlag af den drænede  

 vægt, (dvs. vægten, når væsken/lagen er fratrukket). Denne bestemmelse har  

 især relevans for konserves, der ikke for tiden er omfattet af  

 bekendtgørelsen.
- Læskedrikke, frugtsafter o.lign. til fortynding For læskedrikke, frugt- og grøntsagssafter til fortynding, skal  

 literprisen angives for den fortynding, der er anbefalet på pakningen.
 For koncentreret juice skal literprisen angives for den på pakningen  

 angivne restituerede mængde.
 Hvis der for frugt- og grøntsagssafter til fortynding, der er om~ fattet  

 af en serie, og som derfor ikke er omfattet af pligten til enhedsprismærkning  

 - alligevel angives liter-pris, skal det være for den anbefalede fortyndede  

 mængde.
Monopoltilsynet kan umiddelbart afgøre fortolkningsproblemer - men egentlig dispensation kan være nødvendig 10. Fortolkningsproblemer og fritagelsesbestemmelsen I de tilfælde de erhvervsdrivende er i tvivl om anvendelse og fortolkning  

 af bekendtgørelsen, kan der rettes henvendelse til Monopoltilsynet herom.
I  

 en række tilfælde vil sådanne spørgsmål kunne besvares umiddelbart efter en  

 konkret vurdering.
I de tilfælde hvor det bl.a. drejer sig om at fritage  

 levnedsmidler fra bekendtgørelsens krav om enhedsprismærkning, er det  

 imidlertid nødvendigt at søge om dispensation i henhold til bekendtgørelsens  

 § 9. Inden der meddeles en sådan dispensation - dvs. egentlig fritagelse fra  

 pligten til enhedsprismærkning - skal der forhandles med repræsentanter for  

 forbrugere og erhvervsorganisationer, inden tilsynet træffer afgørelse herom.
 Forhandlingerne skal sikre en hensigtsmæssig administration af  

 bekendtgørelsen, hvilket forudsætter et nært samarbejde mellem tilsynet og  

 forbruger- og erhvervsorganisationer.
 Det er på nuværende tidspunkt ikke muligt at give eksempler på anvendelse  

 af dispensationsbestemmelsen.
11. Overgangsbestemmelser Den 1. september 1987 træder den nye bekendtgørelse i kraft og samtidig  

 ophæves de hidtil gældende 7 bekendtgørelser, der er nævnt i § 11. De  

 levnedsmidler, der hidtil har været omfattet af kravet om enhedsprismærkning,  

 skal fortsat mærkes med enhedspris - dette gælder dog ikke undtagne  

 størrelser (serier) og generelt undtagne produkter som f.eks. kager mv.
Fødevarer leveret inden 1. september 1987 til forretninger skal ikke  

 enhedsprismærkes For de levnedsmidler, der ikke har været omfattet af en af de 7  

 bekendtgørelser, er der i § 11 anført en overgangsbestemmelse, idet de  

 produkter, der er leveret i forretningen (detailhandelsstedet) inden  

 den 1. september 1987, fortsat kan sælges efter denne dato, uden at  

 der er anført kg- eller l-pris.
