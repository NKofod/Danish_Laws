Bekendtgørelse om ændring af bekendtgørelse om uddannelse til fører af trækkraftenheder inden for jernbanedrift (lokomotivfører) (Udbud og lærerkvalifikationer) I bekendtgørelse nr. 191 af 18. marts 2005 om uddannelse til fører af trækkraftenheder inden for jernbanedrift (lokomotivfører) foretages følgende ændringer:
§ 1 1. § 13, stk. 1, affattes således:
»§ 13. Udbuddet af uddannelsen, jf. § 2, stk. 2, fordeles geografisk og således, at eleverne årligt fordeles på de godkendte institutioner.
Antal og fordeling af elever, der optages, fastsættes af Undervisningsministeriet på baggrund af indmeldt behov for uddannelse af lokomotivførere fra jernbaneoperatørerne.
Antallet af og fordelingen af elever på institutionerne kan justeres af Undervisningsministeriet ved ændringer i behovet.« 2. I § 13 indsættes efter stk. 1 som nyt stykke:
»Stk. 2. Fordelingen af elever beskrives nærmere i vejledningen til bekendtgørelsen.« 3. I § 15, stk. 1, indsættes efter »varighed«: », jf. endvidere § 15 a, stk. 1«, og i § 15, stk. 5, indsættes efter »undervisningskompetencen«: », jf. endvidere § 15 a, stk. 2«.
 4. Efter § 15 indsættes som § 15 a :
»§ 15 a.
I fagområdet jernbanesikkerhed, jf. § 8, stk. 2, nr. 3, skal læreren ved ansættelsen have en uddannelse i jernbanesikkerhed på mindst samme niveau som en lokomotivfører og SR-instruktøruddannelse gennemført hos en jernbaneoperatør eller jernbaneinfrastrukturforvalter.
Stk. 2. Endvidere skal læreren i praktik hos en jernbaneoperatør eller jernbaneinfrastrukturforvalter i en periode svarende til mindst 45 dage årligt jævnt fordelt over året.
Herunder skal læreren deltage i sikkerhedsseminar(er) hos en jernbaneoperatør eller en jernbaneinfrastrukturforvalter i en periode svarende til mindst 4 dage årligt.
Stk. 3. Lærerkvalifikationskravene i stk. 1 og kravene til praktikophold i stk. 2, herunder deltagelse i sikkerhedsseminar, er fastsat efter høring af Trafikstyrelsen og det rådgivende lokomotivførerudvalg.
Lærerkvalifikationskravene i stk. 1 og praktikophold i stk. 2 beskrives nærmere i vejledningen til bekendtgørelsen.
Stk. 4. Uddannelsen i stk. 1 og praktikopholdet i stk. 2 afholdes i øvrigt efter Trafikstyrelsens bestemmelser.« § 2 Bekendtgørelsen træder i kraft den 1. oktober 2007.
