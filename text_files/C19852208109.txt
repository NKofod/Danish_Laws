(Til rektorerne for statens  

 gymnasieskoler, studenterkursus og Statens Kursus til HF) § 1.  Ved gymnasieskoler og kursus til  

 studentereksamen og HF varetages inspektorfunktionen, boginspektorfunktionen  

 og AV- inspektorfunktionen med udgangspunkt i nedenstående  

 arbejdsbeskrivelser:
I.
Arbejdsbeskrivelse for inspektor :
Rektor har som skolens leder det administrative og pædagogiske ansvar.  

 Inspektor varetager efter aftale med rektor opgaver, der falder inden for  

 rektors ansvarsområde.
Den nærmere arbejdsbeskrivelse tager udgangspunkt i  

 følgende vejledende retningslinier for inspektors opgaver:
 1. Fungere som stedfortræder for rektor i dennes  

 fravær.
 2. Udarbejde de daglige skemaændringer og orientere  

 vikarer om praktiske forhold.
 3. medvirke ved kontrol og afstemning af pædagogiske  

 og statistiske indberetninger.
 4. medvirke ved forberedelse af time- og  

 fagfordelingen og i samarbejde med rektor foretage fordelingen på hold og  

 klasser.
 5. Forestå den praktiske tilrettelæggelse og  

 gennemførelse af termins- og årsprøver samt eksamen, herunder sygeeksamen,  

 reeksamination og den større skriftlige opgave (hf).
 6. medvirke ved forberedelse af lærerforsamlingsmøder  

 og udarbejdelse af eksamensbeviser samt kontrollere indførelse af karakterer  

 i eksamensprotokollen.
 7. Deltage ved udarbejdelse af  

 årsskrift/introduktionsskrift.
 8. Være ansvarlig for den praktiske tilrettelæggelse  

 af forældrearrangementer, herunder translokation.
 9. medvirke ved koordination og planlægning af skolens  

 aktiviteter udover undervisningen i de enkelte fag.
 10. Orientere lærere, elever, forældre med flere om  

 retningslinier og praktiske forhold, hvilket forudsætter, at inspektor er tæt  

 integreret i skolens daglige planlægning og drift på såvel personaleside som  

 på elevside, og om fornødent være rektor behjælpelig med dennes foreståelse  

 af forsømmelseskontrollen.
II.
Arbejdsbeskrivelse for boginspektor :
 1. Organisere og effektuere bogindkøb til  

 undervisningsbrug.
 2. Attestere regninger for bogindkøb.
 3. Følge forbruget af det fastsatte beløb til  

 bog-/papirindkøb og løbende informere lærerrådet om restbeløbets størrelse.
 4. Planlægge, kontrollere og være ansvarlig for  

 udlevering og aflevering af bøger og lommeregnere i skoleårets løb til  

 elever, lærere, vikarer og lærerkandidater.
 5. Forestå opgørelsen af erstatningskrav vedrørende de  

 af skolen udleverede undervisningsmaterialer.
 6. Kontrollere orden i bogdepot og registrere  

 beholdningen.
 7. Være ansvarlig for indkøb og udlevering af papir.
 8. Instruere nye lærere og lærerkandidater med hensyn  

 til procedurer omkring bogbestilling m.v.
III.
Arbejdsbeskrivelse for AV-inspektor :
 1. Organisere og effektuere indkøb af AV-udstyr til  

 undervisningsbrug.
 2. Kontrollere, at det fastsatte beløb til AV-indkøb  

 ikke overskrides, og løbende informere lærerrådet om restbeløbets størrelse.
 3. Analysere de pædagogiske behov for og vurdere de  

 økonomiske konsekvenser ved nyanskaffelse af AV-udstyr.
 4. Føre tilsyn med skolens almindelige AV-udstyr (dvs.  

 udstyr, der ikke er fagspecifikt), herunder et eventuelt sproglaboratorium,  

 samt sørge for, at vedligeholdelse udføres.
 5. Informere det pædagogiske personale om skolens  

 retningslinier for brug af video- og lydbånd m.v.
 6. Instruere skolens pædagogiske personale i brugen af  

 AV-udstyr.
 7. Organisere og effektuere indkøb af materiel til  

 pædagogisk værksted.
 8. Kontrollere, at det fastsatte beløb til pædagogisk  

 værksted ikke overskrides, og løbende informere lærerrådet om restbeløbets  

 størrelse.
 9. Analysere de pædagogiske behov for og vurdere de  

 økonomiske konsekvenser ved nyanskaffelser af materiel til pædagogisk  

 værksted.
 10. Føre tilsyn med pædagogisk  

 værksted/kopieringsmaskinerne samt sørge for, at vedligeholdelse udføres.
 11. Instruere skolens pædagogiske personale i brugen  

 af pædagogisk værksted.
 § 2.  Inspektor, boginspektor og AV-inspektor udpeges  

 af rektor blandt skolens faste lærere efter internt opslag.
 Stk. 2.  Hvert af de i stk.1 nævnte hverv kan fordeles  

 på 2 personer.
Stk. 3.  Ved skoler med 700 elever eller derover samt  

 ved statens kursus til studentereksamen skal inspektorhvervet deles på 2  

 personer.
Opgørelse af elevtallet finder sted 1 gang om året, ved skoleårets  

 begyndelse, efter gældende regler den 25. august.
Stk. 4.  Kun een inspektor kan være rektors  

 stedfortræder.
Denne udpeges af rektor.
 § 3.  Hvervet som inspektor, boginspektor og  

 AV-inspektor kan gensidigt opsiges med fire måneders varsel til en 1. august.
 § 4.  Nærværende cirkulære har virkning fra den 1.  

 august 1985 og træder i stedet for de i undervisningsministeriets cirkulære  

 af 15. november 1966 om administrations- og inspektionsordningen ved statens  

 gymnasieskoler og studenterkursus indeholdte arbejdsbeskrivelser vedrørende  

 administrativ inspektion samt indre inspektion.
Undervisningsministeriet, den 26. august  

 1985 P.m.v.
 e.b.
Anne Birgitte Dittmer fm.
(* 1) Cirkulæret er ophævet af en overenskomst mellem Gymnasieskolernes Lærerforening og de offentlige arbejdsgivere.
