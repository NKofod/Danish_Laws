Vejledning om tilskud til ekstensivering med slæt 2022 Vejledning om tilskud til Ekstensivering med slæt 2022, fjerde udgave.
Denne vejledning er udarbejdet af Landbrugsstyrelsen i 2022 Foto: Internet Markkort © Landbrugsstyrelsen Ministeriet for Fødevarer, Landbrug og Fiskeri Landbrugsstyrelsen Nyropsgade 30 1780 København V Tlf. : 33 95 80 00 E-mail: mail@lbst.dk www.lbst.dk ISBN   978-87-7120-943-3 Indhold 1. 	Kort om ordningen 1.1	Formål med ordningen 1.2	Ordningen fortsætter i 2023 1.3	Nye ændringer i vejledningen 2. 	Generelt om ordningen 2.1	Hvor og hvornår kan du søge tilskud? 2.2	Tilskudssats 2.3	Prioritering af ansøgere 2.4	Du skal indberette ændringer 2.5	Overdragelse 3. 	Hvem kan søge ordningen? 3.1	Du skal eje eller forpagte marken 3.2	Du skal være tilmeldt Register for Gødningsregnskab 3.3	Arealet skal minimum være 0,30 ha 3.4	Marken skal være et omdriftsareal 3.5	Mindst 50 pct. af marken skal ligge indenfor det støtteberettigede areal 3.6	Marken må ikke være omfattet af andre tilsagn og gødningsforbud 3.7	Sammenhæng med andre tilskudsordninger 4. 	Ikke støtteberettigede arealer 4.1	Fradragsarealer 5. 	Tilskudsbetingelser 5.1	Tilskudsbetingelser 5.2	Gødningskvote 5.3	Information om tilsagnet på erhvervsmæssig hjemmeside 6. 	Sådan søger du tilskud 6.1	Ansøgning i fællesskema 6.2	Markblokændringsforslag 7. 	Kontrol 7.1	Administrativ kontrol af fælleskemaet 7.2	Kontrolbesøg 8. 	Sanktion 8.1	Sanktion 8.2	Tilbagebetaling af tilskud 9. 	Øvrige regler 9.1	Oplysningspligt 9.2	Force majeure og usædvanlige omstændigheder 9.3	Indsamling og offentliggørelse af data 9.4	Klagemuligheder 10. 	Retsgrundlag Kapitel 1 Kort om ordningen 1.1	Formål med ordningen Formålet med ordningen er at fremme en ekstensiv drift af omdriftsarealer på kulstofrige jorder og i ådale med henblik på eventuel senere udtagning.
Ordningen vil bidrage med at reducere udledningen af drivhusgasser og kvælstof fra arealerne.
Kulstofrige lavbundsarealer udgør i Danmark en væsentlig andel af landbrugets udslip af klimagasser.
Udled-ninger fra disse jorder kan bremses, hvis dræningen afbrydes aktivt.
Denne ordning med ikke varig ekstensivering af lavbundsarealer er en forberedende indsats og supplement til en senere permanent udtagning, hvor arealet omdannes til vådområde (såkaldt aktiv udtagning).
Ordningen skal udover den kortsigtede kvælstof- og klimaeffekt bidrage til en gradvis udpining af næringsstof-indholdet i jorden gennem slæt (bortfjernelse af biomassen) og forbud mod gødskning.
Ordningen skal således bidrage til at begrænse fosfortab og metanudslip, hvis arealet senere indgår i en aktiv udtagning.
Ordningen udgør således en forberedende indsats til en permanent udtagning og vådlægning af arealerne frem mod 2030.
 Ordningen er således et tilbud til landbrugere, som endnu ikke er klar til at opgive driften på deres jorder permanent, eller som ikke har mulighed for at indgå i et vådområdeprojekt, men som gerne vil gøre en indsats på deres lavbundsarealer.
1.2	Ordningen fortsætter i 2023 Ekstensivering med slæt er en etårig støtteordning.
I 2022 er ordningen en landdistriktsordning, men fra 2023 og frem vil ordningen fortsætte som en bioordning (eco-scheme). Bioordninger er tilvalgsordninger under søjle I, der skal yde støtte til landbrugere, der praktiserer landbrug, der har ekstra fokus på miljø- og klimaforhold.
Ordningen ekstensivering med slæt forventes med enkelte undtagelser at fortsætte uændret fra 2022 til 2023. Til forskel for i 2022 forventes det, at fristen for etablering af græs i 2023 vil være 1. januar.
Det forventes des-uden, at der i 2023 ikke vil blive prioriteret mellem ansøgningerne ved overansøgning.
I stedet vil tilskudsmidler mellem ordninger blive omfordelt eller tilskudssatsen blive reguleret.
1.3	Nye ændringer i vejledningen Ændringer i denne udgave 	Ansøgningsfristen er ændret til 28. april 2022, og ændringsfristen er 23. maj 2022. Fristen for at indsende ændringer til markblokken er 9. maj 2022.
 	Opdatering af bilag 1, således at vægtning af overtrædelse ved for sent slæt ikke fremgår af skemaet, og eksempel på side 17 er ligeledes justeret i denne sammenhæng.
Ændringer i tidligere versioner 	Præcisering i forhold til etablering af plantedække i afsnit 5.1.
	Præcisering af beskrivelse af beregning af overtrædelsesprocent i afsnit 8.1.3 	Opdatering af afsnit 2.3 om prioritering af ansøgere 	Præcisering af at erhvervsmæssig hjemmeside skal indeholde EU logo og tekst i afsnit 5.3 og bilag 1 Kapitel 2 Generelt om ordningen 2.1	Hvor og hvornår kan du søge tilskud? Du kan søge om tilskud til ekstensivering med slæt via Fællesskema 20221. Du søger på siden Ekstensivering med slæt.
 Ansøgningsrunden er åben fra 1. februar frem til 28. april 20222 (OBS: Ny dato). Hvis du har indsendt dit fællesskema i ansøgningsrunden, kan du ansøge om ekstensivering med slæt frem til ændringsfristen 23. maj 2022 (OBS: Ny dato). Herefter er det ikke muligt at søge om tilskud til ekstensivering med slæt i 2022. Du kan læse mere om, hvordan du søger i kapitel 6.
2.2	Tilskudssats Tilskudssatsen er 3.526 kr. pr. hektar3. Ordningen er finansieret af EU-midler.
Tilskud til ekstensivering med slæt er en etårig tilskudsordning med årlig udbetaling.
Udbetalingen sker fra den 1. december og vil være gennemført senest 30. juni året efter.
Landbrugsstyrelsen sender automatisk oplysninger om udbetaling til Skat.
2.3	Prioritering af ansøgere Der er afsat 134 mio. kr. til ordningen i 2022, hvilket svarer til 38.000 ha.
Landbrugsstyrelsen forventer, at alle ansøgere får tilskud i år.
Hvis du ønsker at søge om tilskud under ordningen, kan du derfor forvente at få tilskuddet, hvis du lever op til ordningens betingelser.
Umiddelbart efter ændringsfristen vil Landbrugsstyrelsen i en faglig nyhed orientere om resultatet af ansøgningsrunden.
 Vær opmærksom på, at det er kun er omdriftsarealer på kulstofrige jorder og i ådale, som du kan søge tilskud til i ordningen ekstensivering med slæt4. Kortlaget over arealerne er udstillet i Internet Markkort (IMK).
Du kan læse mere om kortlaget i afsnit 3.5 Hvis vi mod forventning ikke har midler til at give tilskud til alle ansøgere til ordningen, så vil vi prioritere de ansøgte marker i følgende rækkefølge5 :
 1. 	Ansøgte marker prioriteres efter, hvor stor en andel af markens areal der overlapper med kortlaget over kulstofrige jorder, idet en mark med et større overlap med kortlaget over kulstofrige jorder går forud for en mark med et mindre overlap.
 2. 	Herefter prioriteres de ansøgte marker efter markstørrelse, idet en større mark går forud for en mindre mark.
2.4	Du skal indberette ændringer Det er oplysningerne i fællesskemaet, der ligger til grund for kontrollen af dit tilskudsareal og udbetalingen af dit tilskud.
Det er dit eget ansvar at sikre dig, at dit areal er indberettet korrekt i fællesskemaet.
Er dine arealer ikke indberettet korrekt, kan det få betydning for din ansøgning om tilskud.
Hvis du har fået afslag om tilskud til ekstensivering med slæt til en mark, så skal du selv gå ind og fjerne krydset for ekstensivering med slæt i fællesskemaet.
Hvis du ikke fjerner krydset, vil marken overføres til skemaet "Gødningskvote og efterafgrøder" som om der er søgt ekstensivering med slæt på arealet, og du kan således ikke få en gødningskvote på arealet.
 Du kan læse mere om, hvordan du indberetter ændringer i Brugerguide til Fællesskema 2022, som du finder på Landbrugsstyrelsens hjemmeside.
Find brugerguide til Fællesskema her 2.5	Overdragelse Hvis du overdrager et areal, der er støtteberettiget, men inden tilskuddet er udbetalt, vil tilskuddet uanset overdragelsen af arealet blive udbetalt til dig6. Det betyder også, at du forbliver ansvarlig for at overholde af betingelserne for tilskud.
Bemærk, at du i forbindelse med overdragelsen skal sikre, at kontrolmyndigheden stadig har den fornødne adgang til de tilskudsberettigede arealer ved kontrol på stedet.
Kapitel 3 Hvem kan søge ordningen? I dette kapitel kan du læse om betingelserne, du skal opfylde, for at kunne søge ordningen.
3.1	Du skal eje eller forpagte marken Senest ved ansøgningsfristen 28. april 2022, skal du råde over den ansøgte mark som forpagter eller ejer.7 3.2	Du skal være tilmeldt Register for Gødningsregnskab Din virksomhed skal være tilmeldt Register for Gødningsredskab på ansøgningstidspunktet.8 3.3	Arealet skal minimum være 0,30 ha Dit indtegnede areal9 med ekstensivering med slæt skal i ansøgningsåret være på mindst 0,30 ha.10 3.4	Marken skal være et omdriftsareal Din indtegnede mark skal have status som et omdriftsareal i Fællesskema 2021 og 2022. Det vil sige, at du ikke kan søge tilskud til arealer, der året før eller i ansøgningsåret er udlagt med permanente græsarealer eller andre permanente afgrøder.
3.5	Mindst 50 pct. af marken skal ligge indenfor det støtteberettigede areal På kortlaget Ekstensivering med slæt i Internet Markkort kan du se, om dine marker ligger inden for et potentielt støtteberettiget areal der er defineret som kulstofrige jorde og arealer i ådale.
Mindst 50 procent af din indtegnede mark skal overlappe med kortlaget, for at du kan søge om tilskud11. Under korttemaet Ekstensivering med slæt i Internet Markkort, finder du kortlagene over kulstofrige jorder og randarealer i ådale.
Vær opmærksom på at du ikke kan få støtte til arealer, der er registreret som et § 3-areal eller 2-meter bræmmer, selv om arealet ligger inden for kortlaget.
Læs mere i kapitel 4.
3.6	Marken må ikke være omfattet af andre tilsagn og gødningsforbud Marken må ved fristen for indgivelse af fællesskemaet ikke være omfattet af tilsagn om tilskud til miljøvenligt landbrug, økologisk arealtilskud, målrettet kvælstofregulering eller til miljø- og klimavenligt landbrug under det nuværende eller tidligere landdistriktsprogrammer12. Derudover må marken ikke, være omfattet af andre krav, aftale eller servitut, som giver forbud mod tilførsel af gødning eller forbud mod tilførsel af gødning, bortset fra græssende dyr.13 Se desuden kapitel 4.
3.7	 Sammenhæng med andre tilskudsordninger Tilskud til ekstensivering med slæt kan kombineres med grundbetaling.
Kapitel 4 Ikke støtteberettigede arealer Du skal være opmærksom på, at det ikke er alle arealer, du kan søge tilskud til.
I dette kapitel kan du læse om, hvilke arealer, der ikke er støtteberettigede.
4.1	Fradragsarealer På følgende arealer kan der ikke søges tilskud til ekstensivering med slæt, men de må gerne overlappe med din indtegnede mark i Internet Markkort14 :
1)	Arealer, der i ansøgningsåret er registreret som GLM-fortidsminder og søer i Internet Markkork; 2)	Arealer, der i ansøgningsåret er registret som 2 meter bræmmer i Internet Markkort; 3)	Arealer, der i ansøgningsåret er registreret som grundbetalingsfradrag i Internet Markkort; 4)	Arealer, der 1. november i kalenderåret forud for ansøgningsåret er registreret som et § 3-areal på Danmarks Miljøportal15.
Arealet skal som minimum være 0,30 ha efter fradragsarealerne er trukket fra for at være tilskudsberettiget.
Det betyder eksempelvis, at hvis din indtegnede mark er 2,0 ha stor, men overlapper med 0,5 ha grundbetalings-fradrag, så kan du søge om tilskud til 1,5 ha.
Du kan se, om der er fradragsarealer på din mark på siden Ekstensivering med slæt i dit fælleskema eller ved at slå følgende korttemaer til i Internet Markkort Kapitel 5 Tilskudsbetingelser I dette kapitel kan du læse om de betingelser, du skal overholde, for at få udbetalt tilskud til ekstensivering med slæt.
5.1	Tilskudsbetingelser For at få tilskud til ekstensivering med slæt i 2022, skal du overholde disse betingelser i ansøgningsåret16 :
	Du må ikke tilføre gødning til marken 	Du må ikke lade marken afgræsse 	Du skal senest 1. maj17 have etableret et plantedække bestående af græs og andet grøntfoder på marken.
I 2022 under denne ordning forstås kravet om, at du skal have etableret plantedække senest 1. maj således, at du senest denne dato skal have sået arealet med græs og andet grøntfoder.
o	Græs og andet grøntfoder omfatter græs og andre plantearter, der normalt forekommer på græsningsarealer, hvad enten de er naturlige eller tilsåede.
Afgrøder, som f.eks. kløver eller lucerne, er ikke græs, men i en blanding med græs anses det som græs.
 o	Et areal anses som plantedækket, når planterne dækker mere end en tredjedel af hvert område over 100 m2 på arealet.
 	Du skal tage mindst ét slæt på marken inden for perioden 1. juni til og med 15. september.
o	Vær opmærksom op at plantematerialet skal fjernes fra marken for at slåningen defineres som et slæt.
Formålet med dette tilskud er blandt andet at fjerne næring fra arealerne.
Fjerner du ikke det afslåede plantemateriale lever du ikke op til reglerne om at tage slæt.
 	Du må tidligst nedpløje, nedvisne eller på anden måde destruere plantedækket 25. oktober.
5.2	Gødningskvote For at få tilskud til ekstensivering med slæt, må marken ikke gødes.
Der er ikke forbud mod at anvende jordforbedringsmidler.
Du skal derfor anmelde marken med en afgrøde med en kvælstofnorm på 0 i skemaet Gødningskvote og Efterafgrøde i ansøgningsåret.18 Du kan læse mere om Gødningskvote og efterafgrødeskemaet her.
5.3	Information om tilsagnet på erhvervsmæssig hjemmeside Du skal informere offentligheden om, at du modtager tilskud under Landdistriktsprogrammet19, hvis du har en erhvervsmæssig hjemmeside, der vedrører din bedrift.
Information på din erhvervsmæssige hjemmeside En erhvervsmæssig hjemmeside er en hjemmeside med et kommercielt formål som fx salg af hø/wrap eller reklame for gårdbutik i tilknytning til din bedrift.
Kravet gælder kun, hvis der er en direkte sammenhæng mellem hjemmesiden og tilskudsordningen.
Det kan fx være, hvis du på din hjemmeside reklamerer for salg af hø/wrap der er produceret på de arealer, hvor du får tilskud til Ekstensivering med slæt.
 Du skal på din erhvervsmæssige hjemmeside indsætte følgende:
	EUs logo 	Teksten: »Den Europæiske Landbrugsfond for Udvikling af Landdistrikterne: Danmark og Europa investerer i landdistrikterne« 	En kort beskrivelse af formålet og resultatet af tilskuddet.
 En kort beskrivelse af formålet og resultatet af tilskuddet kan for tilskud til Ekstensivering med slæt fx være:
Bedriften har modtaget tilskud til Ekstensivering med slæt.
Formålet med tilskuddet er at fremme en ekstensiv drift af omdriftsarealer på kulstofrige jorder og i ådale med henblik på eventuel senere udtagning.
Tilskuddet har medført, at der tages slæt på arealerne og der ikke må tilføres gødning og dermed er der sikret en ekstensiv drift.
Informationen skal ligge på hjemmesiden i ansøgningsåret, eller indtil hjemmesiden nedlægges.
På Land-brugsstyrelsens hjemmeside finder du en skabelon til den tekst og det logo, som du kan sætte ind på din hjemmeside.
 Du finder hjemmesiden her.
Kapitel 6 Sådan søger du tilskud Du kan søge om tilskud til ekstensivering med slæt i fællesskemaet i perioden 1. februar til 28. april.
Du kan endvidere søge frem til ændringsfristen 23. maj 2022, men så skal du være opmærksom på særlige betingelser.
Hvis du for første gang indsender ansøgning om støtte under ordningen for ekstensivering med slæt i perioden 29. april til og med 23. maj 2022, er ansøgningen forsinket.
Ansøgningen modtages i udgangspunktet, men din ansøgte støtte under ordningen for ekstensivering med slæt nedsætter vi med 1 pct. pr. arbejdsdag ansøgningen er forsinket.20 Hvis du forsøger at søge ordningen efter ændringsfristen 23. maj, betragtes din ansøgning som for sent ind-sendt, og du vil ikke kunne få støtte.
6.1	Ansøgning i fællesskema Du skal søge tilskud i fællesskemaet på siden Ekstensivering med slæt.
Ansøgningen i fællesskemaet og eventuelle ændringer til din ansøgning skal indsendes elektronisk via Tast selv, som kan tilgås via Landbrugsstyrelsens hjemmeside.21 På siden Ekstensivering med slæt kan du finde en liste over de marker, som du kan søge tilskud til.
Du vil også kunne se om der er fradragsarealer på marken, som du ikke kan få tilskud til.
 Du skal anvende følgende afgrødekoder på arealer, som du ønsker at søge tilskud til under ekstensivering med slæt:
	264: Græs og kløvergræs uden norm, under 50 % kløver (omdrift) 	285 Græs og kløvergræs uden norm, over 50 % kløver (omdrift) Du kan læse mere om, hvordan du udfylder ansøgningen og indberetter ændringer i Brugerguide til Fælleskema 2022.
Find brugerguide til fællesskema her 6.2	Markblokændringsforslag Vær opmærksom på, at hvis du søger tilskud til ekstensivering med slæt til et areal, som er omfattet af et æn-dringsforslag til markblokken, kan din ansøgning om tilskud til det ændrede areal først blive godkendt, når ændringsforslaget er behandlet.
Når dit forslag til markblokændring er behandlet, skal du huske at opdatere dit fællesskema, hvis du vil søge tilskud til det ændrede areal.
Først i forbindelse med, at du opdaterer og genind-sender dit fællesskema, vil det ændrede areal, der er blevet godkendt ved markblokændringen komme med i din ansøgning.
Hvis ændringsforslaget først bliver behandlet efter seneste frist for ansøgning 23. maj 2022, eller hvis du ikke opdaterer og genindsender dit fællesskema inden fristen, kan du ikke søge tilskud til det ændrede areal.
Hvis din ændring omfatter en udvidelse af en mark, som du allerede har søgt tilskud til, vil du derfor ikke kunne søge tilskud til det større areal.
 Du kan læse mere om markblokændringsforslag i brugerguide til Fællesskema.
Find brugerguide til Fællesskema her Kapitel 7 Kontrol Hvert år kontrollerer Landbrugsstyrelsen alle modtagne fællesskemaer administrativt.
Derudover udtages en stikprøve af bedrifter, som vi kontrollerer ved fysisk kontrol på stedet.
Formålet er at sikre, at betingelserne for tilskud bliver overholdt.22 Kontrol sker på grundlag af dit indsendte fællesskema og din indtegning i Internet Markkort.
7.1	Administrativ kontrol af fælleskemaet Den administrative kontrol omfatter alle ansøgninger.
Vi kontrollerer blandet andet om flere ansøgere har indtegnet det samme areal.
Hvis vi er usikre på, om betingelserne er overholdt på et areal, modtager du et brev, hvor vi beder dig om at redegøre nærmere for f.eks. arealets beskaffenhed.
7.1.1	Høringsbreve under den administrative kontrol I forbindelse med kontrol af fællesskemaer sender Landbrugsstyrelsen hvert år mange høringsbreve til ansøgere vedrørende forskellige fejl i ansøgningerne.
Vi sender høringsbreve ud, når vi finder uregelmæssigheder, der kan have betydning for dit tilskud.
Det er et forvaltningsretligt krav, at vi skal høre dig om sådanne forhold.23 7.2	Kontrolbesøg Vi udtager 5 procent af alle støttemodtagere på ordningen til kontrolbesøg.
7.2.1	Varsling og gennemførsel af kontrolbesøg Kontrolbesøg vil som udgangspunkt være uvarslet.
Du har med din ansøgning accepteret, at vi udfører kontrol på bedriften.
Hvis din bedrift bliver udtaget til et kontrolbesøg, har du pligt til at medvirke til, at kontrollen kan blive gennemført.
Hvis du ikke selv har mulighed for at medvirke til, at kontrolbesøget kan blive gennemført, kan du finde en stedfortræder.
Det gælder også, hvis du ikke opholder dig på bedriften i en længere periode.
Alternativt bliver kontrollen gennemført uden din eller en stedfortræders medvirken.
Hvis vi ikke kan gennemføre en kontrol på grund af forhold, som du er årsag til, vil vi afvise din ansøgning om tilskud.
 Landbrugsstyrelsen kontrollerer blandt andet følgende:
	om kravet til plantedække er er opfyldt 	om kravet til mindst et slæt i perioden 1. juni til og med 15. september er opfyldt 	at der ikke er tilført gødning på arealet 	at arealet ikke afgræsses 7.2.2	Høring om kontrolresultatet Efter kontrollen vil du modtage et brev, hvor det vil fremgå, hvad vi har konstateret ved kontrollen.
Det vil fremgå, hvis vi ved kontrollen konstaterer, at du ikke har overholdt støttebetingelserne.
Hvis du har bemærkninger til kontrolresultatet, kan du inden for høringsperioden sende disse til os.
Kontrolløren vil ikke besvare dine eventuelle bemærkninger til kontrollen, men sender dem sammen med sine egne bemærkninger til den videre sagsbehandling, hvor vi tager stilling til dine bemærkninger, inden vi træffer afgørelse.
 Hvis vi ikke hører fra dig, træffer vi afgørelse i sagen på det foreliggende grundlag.
Kapitel 8 Sanktion I dette kapitel kan du læse, hvordan vi vurderer overtrædelser, der bliver konstateret i forbindelse med kontrol.
8.1	Sanktion Hvis vi konstaterer, at du har overtrådt betingelserne, sender vi et afgørelsesbrev, hvor vi træffer afgørelse om bortfald af tilskuddet for et areal, eller nedsætter tilskuddet.
Om afgørelsen resulterer i bortfald eller nedsættelse afhænger af, hvilken betingelse der er overtrådt.
Vi vurderer din sag afhængig af, om det er en overtrædelse af:24 	Kriterier for støtteberettigelse 	Forpligtelser og andre forpligtelser Du kan læse mere om kriterier for støtteberettigelse i Bilag 1.
8.1.1	Overtrædelse af kriterier for støtteberettigelse
25 Kriterier for støtteberettigelse er grundlæggende betingelser, der giver adgang til at kunne søge ordningen, eller som du skal overholde i hele ansøgningsåret.
Det kan f.eks. være betingelsen om arealets minimumsstørrelse på 0,3 ha, at arealet ikke må være omfattet af andre tilsagn, eller at din bedrift skal være tilmeldt Register for Gødningsregnskab.
 Hvis du har overtrådt kriterierne for støtteberettigelse, beregner vi ikke en sanktion, men dit tilskud vil bortfalde for de arealer, hvor kriterierne ikke er overholdt.
26 8.1.2	Overtrædelse af forpligtelser Ved forpligtelser forstås de betingelser, der kompenseres for i ordningen.
Det er fx forpligtelsen om, at plante-dækket ikke må destrueres før destruktionsfristen.
Hertil kommer såkaldte andre forpligtelser, der er betingelser, der ikke kompenseres for, men som du alligevel skal overholde for at modtage tilskud.
Det omfatter krav om information om tilskuddet, hvis du har en erhvervsmæssig hjemmeside, der er relateret til ordningen.27 Ved overtrædelse af forpligtelser beregner vi en sanktion i din udbetaling.
Sanktionsprocenten afhænger af en konkret vurdering i den enkelte sag.
 Vi foretager en samlet vurdering af alvor, omfang og varighed for hver type overtrædelse og inddeler på denne baggrund overtrædelserne i såkaldte vægtningskategorier.
Du kan læse mere om vægtningskategorier i næste afsnit.
Du kan se vægtningskategorierne i Bilag 1.
8.1.3	Hvordan beregner vi din sanktion? I de følgende afsnit beskriver vi, hvordan vi beregner sanktionen.
Sanktionen beregnes kun for overtrædelser af forpligtelser.
 Når vi beregner, hvor stor sanktionen skal være, bruger vi to faktorer:
	Vægtningskategorier, som er opgjort ud fra overtrædelsens alvor og varighed 	Sanktionstrappe  en faktor, der ganges på overtrædelsen, så arealmæssigt store eller gentagne overtrædelser giver forholdsmæssigt større sanktioner.
 De to faktorer, vægtningskategorier og sanktionstrappe, giver tilsammen mulighed for, at vi kan tilpasse sanktionerne efter, f.eks. hvor alvorlig overtrædelsen er, eller hvor stort et areal, overtrædelsen har berørt.
Det betyder f.eks., at en alvorlig overtrædelse på et areal kan medføre en større nedsættelse i tilskuddet, end hvad der svarer til udbetalingen på arealet.
Nedsættelsen vil dog aldrig være større end dit samlede tilskud.
Beregningen af sanktionen sker i trin.
I disse trin bruger vi en række begreber (overtrædelsesprocent og sanktionsprocent), som går igen i de afgørelsesbreve, som vi sender ud.
I det følgende gennemgås de enkelte trin i sanktionsberegningen.
 Trin 0: Beregning af vægtet overtrådt areal:
For at tage højde for situationer, hvor forskellige støtteforpligtigelser overtrædes beregnes først det vægtede overtrådte areal.
Det vægtede overtrådte areal er givet ved størrelsen på arealet, hvor der er sket en overtrædelse af støtteforpligtigelsen ganget med vægtningskategorien for den konkrete overtrædelse (se bilag 1). Beregning sker således ved:
Trin 1: Beregning af overtrædelsesprocent Beregningen af overtrædelsesprocenten sker ud fra forholdet mellem det areal, hvor der er fundet en overtræ-delse, vægtningskategorien og det godkendte ansøgte areal:
 Det godkendte ansøgte areal udgøres af arealet i den indtegnede mark fraregnet eventuelle fradragsarealer som beskrevet i afsnit 4.1 samt arealer, hvor støttekriterier ikke opfyldes.
Trin 2: Beregning af sanktionsprocent Overtrædelsesprocenten ganger vi med den omregningsfaktor, der fremgår af det trin på sanktionstrappen, som den beregnede overtrædelsesprocent er på.
Det resulterer i en sanktionsprocent.
Sanktionstrappen skal sikre at sanktionen bliver større ved store overtrædelser.28 TABEL 8.1. Sanktionstrappe * Den samlede sanktionsprocent kan ikke overstige 100% Vi finder sanktionsprocenten for overtrædelser på marken ved denne beregning:
Sanktionsprocent = Overtrædelsesprocent x Omregningsfaktor fra sanktionstrappen 8.1.4	Sanktion ved gentagelse af en overtrædelse Hvis du gentagne gange overtræder en forpligtelse, kan det føre til en skærpelse af sanktionen.
 Der er tale om gentagelse, når:
 	Overtrædelsen er begået af en tilskudsmodtager, der tidligere har begået andre lignende overtrædelser.
 	Den tidligere overtrædelse er sket i:
o	Et miljøtilsagn, som er givet i perioden 2014-2020 eller o	Et lignende miljø- eller økologitilsagn givet i perioden 2007-2014 	Overtrædelsen er sket inden for de sidste 4 år.
En overtrædelse af en forpligtelse kan således godt udløse en gentagelsessanktion, selvom den tidligere over-trædelse har været på en anden ordning under samme artikel i forordningen (f.eks.
Pleje af græs- og naturarealer), hvis overtrædelsen drejer sig om en lignende forpligtelse29.
Landbrugsstyrelsen skærper sanktionen ved at anvende en særlig sanktionstrappe for gentagelser TABEL 8.2. Sanktionstrappe ved gentagelser * Den samlede sanktionsprocent kan ikke overstige 100 pct.
I de tilfælde, hvor der inden for ordningen er både førstegangsovertrædelser og gentagne overtrædelser, an-vendes efter fast praksis sanktionstrappen for gentagelse for alle overtrædelserne, hvis arealet med gentagelse udgør 15 pct. eller mere af det samlede areal med overtrædelse.
I de tilfælde, hvor arealet med gentagne overtrædelser er mindre end 15 pct. af det samlede areal med overtrædelse anvendes den almindelige faktor i sanktionstrappen også på gentagelser.
 8.1.5	Sanktion ved kombination mellem overtrædelse af støttekriterie og støtteforpligtigelse.
Hvis både et støttekriterie og en støtteforpligtigelse overtrædes skal der beregnes et nyt tilskudsareal under ordningen inden sanktionen kan beregnes.
Det skyldes, at ansøgning til arealer, hvor støttekriterie(r) ikke er overholdt, resulterer i, at tilskuddet bortfalder som beskrevet i afsnit 8.1.1.
8.2	Tilbagebetaling af tilskud Hvis der er udbetalt tilskud i strid med reglerne i ordningen ekstensivering med slæt, kan tilskuddet eller dele af tilskuddet blive krævet tilbagebetalt.30 Tilbagebetalingskravet bliver tillagt renter, hvis fristen for tilbagebetalingen bliver overskredet.
Der bliver beregnet renter i perioden fra fristen for tilbagebetaling og frem til den dag, hvor tilbagebetalingen bliver gennemført.
Kapitel 9 Øvrige regler Der gælder en række regler på tværs af alle tilskudsordninger, herunder ekstensivering med slæt.
9.1	Oplysningspligt Du har pligt til at oplyse Landbrugsstyrelsen om, hvis du ikke længere opfylder betingelserne.
Du skal indsende ændringer via Tast selv.
Hvis du ikke opfylder betingelserne for et areal, vil Landbrugsstyrelsen kræve tilbagebetaling af udbetalt tilskud.31 9.2	Force majeure og usædvanlige omstændigheder Landbrugsstyrelsen kan i nogle situationer frafalde krav om tilbagebetaling i tilfælde af force majeure eller ekstraordinære omstændigheder.32 Force majeure er helt ekstraordinære og uforudsigelige begivenheder som f.eks.:33 	Ansøgers død, 	Ansøgers uarbejdsdygtighed i længere tid, 	Ekspropriation, hvis den ikke kunne være forudset ved ansøgning eller 	Naturkatastrofer Der skal være sammenhæng mellem årsagen til den manglende overholdelse af regler og tidspunktet for den særlige begivenhed.
Hvis du vil påberåbe dig force majeure eller usædvanlige omstændigheder, skal du un-derrette Landbrugsstyrelsen (mail@lbst.dk) indenfor 15 arbejdsdage fra det tidspunkt, hvor du er i stand til at gøre det.
Der skal medsendes dokumentation for, at der foreligger force majeure.
9.3	Indsamling og offentliggørelse af data For at kunne administrere ordningen har Landbrugsstyrelsen brug for en række oplysninger.
Hvordan disse oplysninger indhentes og behandles, er beskrevet i de følgende afsnit.
9.3.1	Brug af data i ansøgningsskemaet Oplysningerne i ansøgningsskemaet bruger Landbrugsstyrelsen til sagsbehandling, administration, tilskudsudbetaling og kontrol af de meddelte tilskud.
Oplysningerne vil også blive brugt af Landbrugsstyrelsen eller andre dele af Fødevareministeriet og tredjemand til statistiske, forsknings-, planlægnings- og evalueringsmæssige formål.
 Landbrugsstyrelsen er ansvarlig for behandlingen af de pågældende data, herunder at databehandlingen overholder gældende lovkrav, jf. databeskyttelsesloven34 (se afsnittet 9.3.2). Registrene føres og opbevares elektronisk hos Landbrugsstyrelsen.
9.3.2	Opbevaring af kontroloplysninger Oplysninger, der bliver indhentet til kontrol, vil blive opbevaret i Landbrugsstyrelsen til brug for kontrol af flere støtteordninger.
Oplysningerne vil endvidere blive brugt til statistiske, forsknings-, planlægnings- og evalueringsmæssige formål.
Opbevaring og anvendelse af data sker i henhold til databeskyttelsesloven, hvis behandlingen af oplysninger er omfattet af denne lov.
Databeskyttelsesloven gælder som hovedregel kun for behandlingen af oplysninger om fysiske personer og ikke virksomheder (med undtagelse af enkeltmandsvirksomheder). Hvis du søger om tilskud som f.eks. aktieselskab, vil de oplysninger om dit selskab, som vi behandler, normalt ikke være omfattet af persondataloven.
 Læs mere om persondata her:
 Som ansøger har du ret til aktindsigt i din sag efter reglerne i forvaltningsloven, uanset om du søger som fysisk eller juridisk person.
9.3.3	Hvad er dine rettigheder i forhold til de registrerede oplysninger? Databeskyttelsesloven giver dig ret til at søge indsigt i, hvilke personoplysninger Landbrugsstyrelsen har registreret om dig.35 Du har også ret til at få rettet, slettet eller blokeret eventuelt urigtige eller vildledende oplysninger.36 9.3.4	Anvendelse af oplysninger fra fællesskemaet og offentliggørelse af data Når du indsender Fællesskema 2022, skal du være opmærksom på37 :
 	At de afgivne oplysninger i fællesskemaet vil blive behandlet i forbindelse med afgørelse om udbetaling af støtte fra Landbrugsstyrelsen under EAGF og EAFRD (EUs landbrugs- og landdistriktsordninger).
 	At Landbrugsstyrelsen, Nyropsgade 30, 1780 København V, er dataansvarlig.
 	At Landbrugsstyrelsen, Augustenborg Slot 3, 6440 Augustenborg, er databehandler.
9.4	Klagemuligheder Du har mulighed for at klage over Landbrugsstyrelsens afgørelse, hvis du mener, at afgørelsen er truffet på et forkert grundlag, og du eksempelvis har nye oplysninger til din sag.
Klagen skal være skriftlig og skal så vidt muligt angive på hvilke punkter, den påklagede afgørelse anses for urigtig samt en begrundelse herfor.38 Landbrugsstyrelsen vurderer herefter, om der er grundlag for at genoptage sagen.
Hvis vi fastholder vores afgørelse i sagen, sender vi din klage sammen med vores kommentarer til Miljø- og Fødevareklagenævnet, som træffer afgørelse i sagen.39 Klagefristen er fire uger og regnes fra den dag, du modtog afgørelsen.
Klagen skal være modtaget i Landbrugsstyrelsen inden fristens udløb.40 Modtages klagen for sent, vil den ikke blive behandlet, medmindre der foreligger særlige grunde, som kan begrunde fristoverskridelsen.
Det er Miljø- og Fødevareklagenævnet, som træffer afgørelse om afvisning på grund af overskridelse af klagefristen.41 Du kan sende klagen pr. mail til Landbrugsstotte-Geodata@lbst.dk eller med posten til:
Landbrugsstyrelsen Nyropsgade 30 1780 København V Klager har som udgangspunkt ikke opsættende virkning, hvilket betyder, at Landbrugsstyrelsens afgørelse er gældende, indtil den eventuelt ændres.
Det betyder, at du skal betale tidligere udbetalt tilskud tilbage, hvis Landbrugsstyrelsen har krævet dette i afgørelsen.
Hvis Landbrugsstyrelsen har krævet tidligere udbetalt tilskud tilbage, bliver kravet forrentet fra udløbet af indbetalingsfristen.42 Det vil sige, at i sager, hvor Landbrugsstyrelsen har krævet tilbagebetaling af tilskud, påløber der renter til kravet, mens din klagesag behandles, hvis du ikke tilbagebetaler det krævede beløb inden indbetalingsfristen.
Kapitel 10 Retsgrundlag Bilag 1 Vægtningskategorier for sanktioner, kriterier for støtteberettigelse For hver forpligtelse er der fastlagt en vægtningskategori ud fra en faglig vurdering af alvor og omfang af overtrædelserne i forhold til formålet med tilskudsordningen.
Vægtningskategorierne er vejledende.
 Vurderingen af en overtrædelse og den endelige sanktion vil altid bero på en konkret bedømmelse i det enkelte tilfælde.
 Der anvendes følgende vægtningskategorier:
 	Kategori 0: 1 pct.
 	Kategori 1: 50 pct.
 	Kategori 2: 100 pct.
TABEL B. 1 Vægtningskategorier TABEL B. 2 Kriterier for støtteberettigelse43 44 Den, der er støttemodtager efter denne lov, skal efter anmodning fra den af de i stk. 1 nævnte ministre, under hvis område støtteordningen hører, give alle oplysninger, herunder om økonomiske og regnskabsmæssige forhold, som har betydning for kontrollens gennemførelse, og vederlagsfrit yde den pågældende minister den fornødne bistand ved kontrol, kopiering og udlevering af skriftligt materiale og udskrifter af oplysninger, som opbevares i elektronisk form.
Landbrugsstyrelsen, den 1. januar 2022 Per Faurholt Ahle / Ivan Mandrup Kjær 1 Jf. § 4 i bekendtgørelse nr. 128 af 26. januar 2022 om tilskud til ekstensivering med slæt 2 Jf. § 7 i bekendtgørelse nr. 2248 af 1. december 2021 om markblok, elektronisk fællesskema og elektroniske tilsagnsskemaer eller senere bestemmelser, der måtte afløse de nævnte bestemmelser.
3 Jf. § 10 i bekendtgørelse nr. 128 af 26. januar 2022 om tilskud til ekstensivering med slæt 4 Jf. § 1, stk.1, i bekendtgørelse nr. 128 af 26. januar 2022 om tilskud til ekstensivering med slæt 5 Jf. § 6 i bekendtgørelse nr. 128 af 26. januar 2022 om tilskud til ekstensivering med slæt 6 Jf. § 12 i bekendtgørelse nr. 128 af 26. januar 2022 om tilskud til ekstensivering med slæt 7 Jf. § 7, nr. 5, i bekendtgørelse nr. 128 af 26. januar 2022 om tilskud til ekstensivering med slæt 8 Jf. § 7, nr. 4, i bekendtgørelse nr. 128 af 26. januar 2022 om tilskud til ekstensivering med slæt.
9 Du kan kun søge for en mark under 0,30 ha, hvis følgende betingelser er opfyldt: Marken er sammenhængende med en anden mark, hvor du også søger om ekstensivering med slæt, De to marker udgør tilsammen 0,30 ha eller der-over og Markerne ligger i samme markblok.
En mark på mindre end 0,30 ha er desuden kun sammenhængende med en anden mark, hvis det er muligt at komme fra den ene mark til den anden mark inden for samme markblok med en landbrugsmaskine.
Denne passage skal være minimum 4 meter i bredden.
10 Jf. § 7, nr. 3, i bekendtgørelse nr. 128 af 26. januar 2022 om tilskud til ekstensivering med slæt 11 Jf. § 7, nr. 1, i bekendtgørelse nr. 128 af 26. januar 2022 om tilskud til ekstensivering med slæt 12 Jf. § 7, nr. 9 og 11, i bekendtgørelse nr. 128 af 26. januar 2022 om tilskud til ekstensivering med slæt 13 Jf. § 7, nr. 10, i bekendtgørelse nr. 128 af 26. januar 2022 om tilskud til ekstensivering med slæt 14 Jf. § 5, stk. 1 og 2, i bekendtgørelse nr. 128 af 26. januar 2022 om tilskud til ekstensivering med slæt 15 Du har mulighed for at kontakte kommunen ved eventuelle fejl i § 3-kortet, således at arealet på sigt kan indgå i ordningen.
16 Jf. § 8 i bekendtgørelse nr. 128 af 26. januar 2022 om tilskud til ekstensivering med slæt 17 I 2023 forventes det at dato for etablering af græsdække vil være 1. januar 18 Jf. § 9, nr. 3, i bekendtgørelse nr. 128 af 26. januar 2022 om tilskud til ekstensivering med slæt.
19 Jf. artikel 13 og bilag III, del 1, nr. 2 i kommissionens gennemførelsesforordning (EU) nr. 808/2014 af 17. juli 2014 20 Jf. art. 13 i Kommissionens delegerede forordning (EU) nr. 640/2014 af 11. marts 2014 21 Jf. § 4 i bekendtgørelse nr. 128 af 26. januar 2022 om tilskud til ekstensivering med slæt 22 Jf. § 3 i bekendtgørelse nr. 128 af 26. januar 2022 om tilskud til ekstensivering med slæt 23 Jf. § 19, stk. 1, i forvaltningsloven, jf. lovbekendtgørelse nr. 433 af 22. april 2014 24 Jf. artikel 63 i Europa-Parlamentets og Rådets forordning (EU) nr. 1306/2013 af 17. december 2013 samt artikel 35, stk. 1 og 2, i Kommissionens delegerede forordning (EU) nr. 640/2014 af 11. marts 2014 25 Jf. § 7 i bekendtgørelse nr. 128 af 26. januar 2022 om tilskud til ekstensivering med slæt 26 Jf. § 8, stk. 1, og § 9 i bekendtgørelse nr. 128 af 26. januar 2022 om tilskud til ekstensivering med slæt 27 Jf. § 9 i bekendtgørelse nr. 128 af 26. januar 2022 om tilskud til ekstensivering med slæt 28 Jf. artikel 63 i Europa-Parlamentets og Rådets forordning (EU) nr. 1306/2013 af 17. december 2013 samt artikel 35, stk. 1 og 2, i Kommissionens delegerede forordning (EU) nr. 640/2014 af 11. marts 2014.
29 Europa-Parlamentets og Rådets forordning (EU) nr. 1305/2013 30 Jf. § 17 i bekendtgørelse nr. 128 af 26. januar 2022 om tilskud til ekstensivering med slæt 31 Jf. § 17 i bekendtgørelse nr. 128 af 26. januar 2022 om tilskud til ekstensivering med slæt 32 Jf. artikel 4, stk. 1, i Kommissionens delegerede forordning (EU) nr. 640/2014 af 11. marts 2014.
 33 Jf. artikel 2, stk. 2, i Europa-Parlamentets og Rådets forordning (EU) nr. 1306/2013 af 17. december 2013.
34 Jf. lov nr. 429 af 31. maj 2000 om behandling af persondataoplysninger 35 Jf.
Artikel 15 i Europa-Parlamentets og Rådets Forordning (EU) 2016/679 af 27. april 2016 (Databeskyttelsesforordningen).
36 Jf.
Artikel 16 og 17 i Europa-Parlamentets og Rådets Forordning (EU) 2016/679 af 27. april 2016 (Databeskyttelsesforordningen).
 37 Jf. § 5 i lov nr. 502 af 23. maj 2018 om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesloven).
 38 Jf. § 7, stk. 4, i bekendtgørelse nr. 131 af 30. januar 2017 om forretningsorden for Miljø- og Fødevareklagenævnet.
 39 Jf. § 11 a, stk. 2, i lov om landdistriktsfonden, jf. lovbekendtgørelse nr. 114 af 6. februar 2020 om Landdistriktsfonden.
 40 Jf. § 7, stk. 1, i bekendtgørelse nr. 131 af 30. januar 2017 om forretningsorden for Miljø- og Fødevareklagenævnet, jf. § 11 a, stk. 2, i Landdistriktsfonden, jf. lovbekendtgørelse nr. 766 af 19. juni 2017.
 41 Jf. § 9, stk. 1 og 2, i bekendtgørelse nr. 131 af 30. januar 2017 om forretningsorden for Miljø- og Fødevareklagenævnet.
 42 Jf. § 5, stk. 1, i lov om Landdistriktsfonden, jf. lovbekendtgørelse nr. 114 af 6. februar 2020 om Landdistriktsfonden.
