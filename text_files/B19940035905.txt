 I medfør af § 4, stk. 3, i lov nr. 281 af 27. april 1994 om kommunal  

 anvisningsret fastsættes efter bemyndigelse:
 § 1.  En ejers beslutning om at afsætte  

 godtgørelsesbeløb for anvisningsret på ejendommens konto i Grundejernes  

 Investeringsfond efter § 18 a eller § 18 b i lov om midlertidig regulering af  

 boligforholdene skal meddeles Grundejernes Investeringsfond og  

 kommunalbestyrelsen inden indsendelsen af selvangivelsen for det år, hvori  

 det første godtgørelsesbeløb, der er omfattet af beslutningen, er udbetalt.
Stk. 2.  Beslutningen om afsætning skal angive, fra  

 hvilket tidspunkt den er gældende.
Beslutningen omfatter alle de  

 godtgørelsesbeløb, der fra og med dette tidspunkt er eller måtte blive  

 udbetalt i henhold til aftalen med kommunalbestyrelsen om erhvervelse af  

 anvisningsret.
Dog ophører pligten til at afsætte fremtidige  

 godtgørelsesbeløb, såfremt en kommunalbestyrelse beslutter, at reglerne i  

 kap.
II-V i lov om midlertidig regulering af boligforholdene ikke længere  

 skal gælde i kommunen.
§ 2.  Samtidig med underretning af Grundejernes  

 Investeringsfond og kommunalbestyrelsen efter § 1, stk. 1, skal udbetalte  

 godtgørelsesbeløb, der er omfattet af beslutningen, afsættes i Grundejernes  

 Investeringsfond.
Endnu ikke udbetalte godtgørelsesbeløb, der er omfattet af  

 en beslutning efter § 1, skal afsættes i Grundejernes Investeringsfond  

 samtidig med modtagelsen af beløbet.
Stk. 2.  Det påhviler kommunalbestyrelsen, når den har  

 modtaget meddelelse efter § 1, stk. 1, at underrette Grundejernes  

 Investeringsfond om størrelsen af udbetalte godtgørelsesbeløb omfattet af  

 beslutningen.
Endnu ikke udbetalte godtgørelsesbeløb, der er omfattet af en  

 beslutning efter § 1, skal kommunalbestyrelsen give Grundejernes  

 Investeringsfond meddelelse om samtidig med, at beløbet udbetales til  

 ejendommens ejer.
§ 3.  Kap.
I, II og IV i bekendtgørelse nr. 629 af 14.  

 december 1984 om binding af afsætningsbeløb i Grundejernes Investeringsfond  

 og om gebyr ved inddrivelse af disse finder tilsvarende anvendelse, når  

 godtgørelsesbeløb for kommunal anvisningsret afsættes på ejendommens konto i  

 Grundejernes Investeringsfond efter § 18 a eller § 18 b i lov om midlertidig  

 regulering af boligforholdene.
 § 4.  Bekendtgørelsen træder i kraft den 21. maj 1994.
