Arbejdsformidlingskontorerene Undladelse af genbesættelse.
 I henhold til § 16 i AER-bekendtgørelse nr. 629 af 20. december 1985 kan  

 direktoratet for erhvervsuddannelserne efter indstilling fra et  

 arbejdsformidlingskontor træffe afgørelse om, at ikke-udbetalte dele af  

 tilskuddet helt eller delvis bortfalder, såfremt en virksomhed efter det  

 tidspunkt, hvor et tilskud er opnået, men inden tilskuddet er helt eller  

 delvis udbetalt, undlader at genbesætte uddannelsespladser, der udløber i det  

 pågældende tidsrum, og antallet af uddannelsespladser herved nedsættes til  

 under virksomhedens gennemsnit.
 Som fortolkning af denne bestemmelse, har undervisningsministeriet  

 tidligere anført, at antallet af pladser, hvortil der ikke ydes tilskud, er  

 alle besatte pladser - såvel med som uden tilskud - med fradrag af een plads  

 (den plads hvis tilskud eller dele heraf som eventuelt skal bortfalde). Er  

 dette antal af pladser mindre end det beregnede gennemsnit - efter fradrag af  

 førnævnte plads - kan ikke-udbetalte tilskud eller dele heraf bortfalde helt  

 eller delvis.
 Efter lovens forarbejder (lov nr. 290 af 9. juni 1982) bør sådant bortfald  

 kun ske, såfremt der i det enkelte tilfælde skønnes at foreligge misbrug.
Misbrug vil normalt kun foreligge, når der ikke sker genbesættelse af en  

 uddannelsesplads, der ophæves indenfor de første 9 måneder at regne fra  

 ansættelsesforholdet påbegyndelse.
Derimod vil det normalt ikke være misbrug  

 at undlade at genbesætte en udløben plads, hvortil tilskud ville kunne opnås.
 Frist for genbesættelse.
Undervisningsministeriet har endvidere gjort opmærksom på, at  

 arbejdsformidlingskontorerne kan fastsætte en frist for, hvornår  

 genbesættelse skal ske.
Fristen bør normalt fastsættes til 1 måned, men kan  

 eventuelt være længere, hvis der inden for vedkommende fag er særlige  

 terminer for optagelse, f.eks. fast indtag, afventning af basisuddannelsens  

 afslutning, eller at der p.t. ikke er aktuelle pladssøgende.
 Fritagelse for genbesættelse.
 Undervisningsministeriet har ligeledes anført, at der i mange tilfælde vil  

 være en rimelig grund til, at genbesættelse ikke finder sted, og i så fald  

 vil der ikke være tale om misbrug, hvorfor arbejdsformidlingskontorerne kan  

 fritages for genbesættelse.
 Som rimelig grund til ikke at genbesætte en plads kan bl.a. nævnes:
 - Aktuelt fald i virksomhedens aktiviteter og indtjening.
 - Usikkerhed for fremtiden m.h.t. virksomhedens aktiviteter og indtjening,  

 som er baseret på helt konkrete omstændigheder, f.eks. åbning af en  

 konkurrerende virksomhed i nærheden.
 - Mangel på kvalificerede elever/lærlinge i det geografiske området.
 - Andre grunde, som af arbejdsformidlingskontoret skønnes at være  

 rimelige.
Arbejdsgiveren skal til arbejdsformidlingskontoret afgive en underskreven  

 erklæring om årsagen til den manglende genbesættelse.
Ved afgivelsen af  

 erklæringen skal arbejdsgiveren bekræfte, at pågældende er bekendt med  

 reglerne i ovennævnte bekendtgørelses § 17 om urigtige oplysninger samt § 19,  

 4. punktum om pligten til at oplyse om ændringer af betydning for retten til  

 tilskud.
 Arbejdsformidlingskontoret må på grundlag af arbejdsgiverens erklæring  

 samt kontorets kendskab til pågældende virksomhed vurdere, om den af  

 arbejdsgiveren anførte grund er rimelig eller ej, og i sidstnævnte tilfælde  

 afgive begrundet indstilling til direktoratet for erhvervsuddannelserne om  

 bortfald af ikke-udbetalte dele af tilskud.
 Ophævelse af uddannelsesaftaler.
 Ved ophævelse af uddannelsesaftaler skal det straks påses, at det ændrede  

 gennemsnit fortsat berettiger til tilskud.
 P.D.V.
 E.B.
