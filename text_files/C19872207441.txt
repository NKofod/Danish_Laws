Formål Formålet med undervisningen er - at deltagerne tilegner sig en sproglig færdighed på fransk, som er  

 umiddelbart praktisk anvendelig ved markedsinformationsindsamling - at deltagerne får kendskab til fransksprogede områder og deres  

 markedspotentiale - at sætte deltagerne i stand til at forstå og til at udtrykke sig på  

 fransk om emnerne: dagligliv, samfundsforhold, erhvervsliv og marketing - at deltagene videreudvikler deres evne til at forhandle på fransk.
Mål Målet med undervisningen er - at deltagerne kan forstå og anvende generelle marketingsbegreber på  

 fransk i forbindelse med markedsinformationsindsamlingen - at deltagerne har kendskab til fransksprogede områder og deres  

 markedspotentiale - at deltagerne på fransk kan beskrive en virksomhed og dens produkter og  

 disses muligheder på et fransksproget marked - at deltagerne på fransk kan gennemføre en samtale med  

 markedsføringsmæssigt indhold.
Indhold EKSPORTFRANSK II (60 timer) læses parallelt med MARKEDSANALYSE (60 timer)  

 i en fagligt integreret helhed.
I undervisningsforløbet belyses de elementer, som indgår i faget  

 MARKEDSANALYSE (jfr. læreplan for dette fag) ved sideløbende  

 begrebsorientering.
For at sikre den nødvendige integration er vigtige  

 elementer markeret med plustegn i lære vejledningen til faget MARKEDSANALYSE.
 I arbejdet med emnerne inddrages virksomheds-, produkt- og  

 markedsbeskrivelse.
 I forbindelse med eksportmarkedsanalyse belyses de kulturelle forskelle,  

 som har betydning for samhandelen.
 Deltagernes receptive og produktive sprogfærdigheder udvikles gennem  

 arbejdet med tekster, herunder auditivt og audiovisuelt materiale, rollespil,  

 cases og deltagerforedrag, der inddrager relevant terminologi.
 Ved afholdelse af foredrag og gennemførelse af rollespil om  

 markedsføringsmæssige problemstillinger opøves deltagerne i strukturering og  

 selvstændig formulering samt i præsentations- og mødeteknik, herunder  

 non-verbal kommunikation.
 Gennem udfærdigelse af f.eks. produkt- og virksomhedsbeskrivelser,  

 rapporter, resumeer af længere tekster med markedsføringsmæssigt indhold  

 trænes deltagerne i at strukturere materiale samt formulere sig selvstændigt  

 på fransk.
Studiekreds Opgaveløserne udfærdiger i tilknytning til den studiekredsrapport, der i  

 faget MARKEDSANALYSE udarbejdes på dansk (jfr. læreplan for dette fag), et  

 resume på fransk, der udformes som en meddelelse/henvendelse til en  

 virksomhedsinteressent, f.eks. ledelse, datterselskab, agent, afdeling eller  

 reklamebureau.
 Den samlede studiekredsrapport samt resumeet afleveres til skolen,  

 deltagerne og begge faglærerne.
 Studiekredsrapporten og dens mundtlige fremlæggelse afvikles i forbindelse  

 med faget MARKEDSANALYSE og bedømmes af marketinglæreren, medens resumeet  

 bedømmes af fransklæreren.
 Der bedømmes godkendt/ikke godkendt af både marketing- og fransklærer ud  

 fra en helhedsvurdering.
Timetal 60 timer Hjemmeopgaver Der stilles i alt 12 hjemmeopgaver, hver af et omfang som et halvt  

 eksamenssæt.
 Ikrafttrædelse m.v.
 Læreplanen har virkning fra august 1987.
 P.d.v.
 e.b.
Erik Nexelmann Underv.insp.
