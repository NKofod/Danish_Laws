I Henhold til § 3 i Lov Nr. 392 af 12. Juli 1946 om Selvangivelsen af  

 Indkomst og Formue, om Foranstaltninger til Kontrol med Selvangivelsen og om  

 Straffen for Skattesvig m.v. har Finansministeren efter Indstilling af  

 Ligningsraadet fastsat, at Læger, Tandlæger, Tandteknikere, Dyrlæger,  

 Revisorer og Landinspektører, der driver privat Praksis eller selvstændig  

 Virksomhed, samt saadanne Fiskeeksportører, som i Henhold til Lov Nr. 98 af  

 10. Maj 1912 § 1, Stk. 2, jfr.
Lov Nr. 138 af 28. April 1931 § 27, ikke er  

 undergivet Bogføringspligt, skal være pligtige til fra og med deres  

 førstkommende Regnskabsperiode at føre et Regnskab, der opfylder de nedenfor  

 angivne Mindstekrav, samt til herefter, første Gang for det Skatteaar, som  

 følger efter Udløbet af den nævnte Regnskabsperiode, inden Udløbet af Fristen  

 for Indgivelse af Selvangivelse til Ligningsmyndigheden at indsende et paa  

 Grundlag af dette Regnskabsmateriale udarbejdet Driftsregnskab med dertil  

 hørende Statusopgørelse.
 Med Hensyn til de Mindstekrav, der maa stilles til Regnskabet, har  

 Ligningsraadet fastsat, at Regnskabet skal føres daglig og skal omfatte  

 Virksomhedens samtlige Indtægter og Udgifter, herunder Stiftelse af  

 Fordringer og Gæld vedrørende Virksomheden, ligesom det skal udvise samtlige  

 de til Privatforbrug hævede Beløb.
 Regnskabet skal være ført i en saadan Form, at der paa Grundlag af samme  

 ved Regnskabsperiodens Slutning kan opstilles et forsvarligt Driftsregnskab  

 for Regnskabsperioden udvisende samtlige Driftsindtægter og -udgifter i  

 Hovedposter tilligemed en med Driftsregnskabet afstemt Statusopgørelse bl.a.  

 udvisende den skattepligtiges Privatforbrug.
 Om Affattelsen af Driftsregnskab og Status ved Regnskabsperiodens Udløb  

 vil der af Statens Ligningsdirektorat blive udsendt nærmere Meddelelse.
 Saafremt en skattepligtig, der i Henhold til foranstaaende er pligtig at  

 indsende Driftsregnskab med tilhørende Statusopgørelse til  

 Ligningsmyndigheden, undlader at indsende dette rettidigt, betragtes hans  

 Selvangivelse af Indkomsten som ugyldig med alle deraf følgende Virkninger  

 for Ansættelsen og Retten til Paaklage af denne, jfr. § 3, Stk. 2 i fornævnte  

 Lov af 12. Juli 1946.
 Eventuelle Tvivlsspørgsmaal om, hvem der omfattes af den foran omhandlede  

 Regnskabspligt, forelægges Skattedepartementet.
 Hvilket herved bringes til almindelig Kundskab.
 Finansministeriet, den 12. December  

 1946.
 Thorkil Kristensen.
S.
Hjort-Lorenzen.
