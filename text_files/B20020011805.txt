Bekendtgørelse om CE-mærkning og  

 markedskontrol af  

 byggevarer1) I medfør af byggelovens § 31, stk. 1, og § 30, stk. 2, jf.  

 lovbekendtgørelse nr. 452 af 24. juni 1998, som ændret ved lov  

 nr. 228 af 31. marts 2001, fastsættes følgende:
Kapitel 1 Område og definitioner § 1. Bekendtgørelsen omfatter alle  

 byggevarer, der bringes på markedet eller sælges her i  

 landet.
 § 2. Ved byggevarer forstås i denne  

 bekendtgørelse alle varer, som fremstilles med henblik på at  

 indgå varigt i bebyggelse, herunder bygninger og  

 anlægsarbejder.
Kapitel 2 Markedsføring og salg § 3. Byggevarer må kun markedsføres  

 eller sælges:
1)	Hvis de er egnede til den anvendelse, de er bestemt til, 2)	hvis de opfylder kravene i en teknisk specifikation, dvs.
a)	en harmoniseret standard eller i mangel heraf b)	en europæisk teknisk godkendelse eller i mangel heraf c)	en dansk standard eller en standard i et andet EU- eller  

 EØS-land, der opfylder kravene på samme niveau som den danske  

 standard, og 3)	hvis de i nr. 2, litra a og b nævnte byggevarer tillige er  

 forsynet med CE-mærkning, jf. § 9.
 Stk. 2. Byggevarer, som opfylder kravene i stk. 1,  

 må dog kun anvendes i en bygning eller et anlægsarbejde, hvis de  

 tillige opfylder eventuelle krav i anden lovgivning, som er fastsat for den  

 anvendelse, byggevaren er bestemt til.
 § 4. Byggevarer, der ikke er omfattet af en  

 teknisk specifikation, jf. § 3, stk. 1, nr. 2, må markedsføres  

 og sælges her i landet, hvis varen opfylder eventuelle krav i  

 byggelovgivningen, som er fastsat for den anvendelse, byggevaren er bestemt  

 til, og såfremt byggevaren tillige opfylder eventuelle krav i anden  

 lovgivning.
 § 5. Det påhviler fabrikanten eller dennes i  

 Fællesskabet etablerede repræsentant at sikre, at byggevarer, der  

 markedsføres eller sælges her i landet, opfylder bestemmelserne  

 i denne bekendtgørelse samt at berigtige forhold, som er i strid med  

 bekendtgørelsen.
 Stk. 2. Ved byggevarer, der er indført her i  

 landet fra et tredjeland, påhviler ansvaret i stk. 1 importøren,  

 hvis fabrikanten ikke har en i Fællesskabet etableret  

 repræsentant.
Kapitel 3 EF-overensstemmelseserklæring og EF-typeattest § 6. Fabrikanten eller dennes i Fællesskabet etablerede  

 repræsentant udsteder en EF-overensstemmelseserklæring for  

 byggevarer, som er omfattet af § 3, stk. 1, nr. 2, litra a og b.  

 EF-overensstemmelseserklæringen skal kunne forevises på  

 forlangende.
 Stk. 2. EF-overensstemmelseserklæringen skal  

 indeholde oplysning om:
1)	Fabrikantens eller dennes i Fællesskabet etablerede  

 repræsentants navn og adresse, 2)	en beskrivelse af byggevaren, der gør det muligt entydigt at  

 identificere varen og dens forudsatte anvendelse, 3)	bestemmelser, som byggevaren opfylder, 4)	eventuelle særlige betingelser for byggevarens anvendelse, 5)	navn og adresse på bemyndigede organer i tilfælde, hvor  

 der er krav om medvirken af et sådant organ ved attesteringen af  

 overensstemmelse og 6)	navn og stillingsbetegnelse på den person, der er bemyndiget  

 til at underskrive erklæringen på fabrikantens eller dennes  

 repræsentants vegne.
§ 7. For byggevarer, hvor et bemyndiget  

 certificeringsorgan har medvirket ved attesteringen af overensstemmelse,  

 udsteder certificeringsorganet en EF-typeattest.
EF-typeattesten skal kunne  

 forevises på forlangende.
 Stk. 2. EF-typeattesten skal udover de i § 6, stk. 2,  

 nævnte oplysninger indeholde oplysning om:
1)	Certificeringsorganets navn og adresse, 2)	nummer på EF-typeattesten og 3)	EF-typeattestens gyldighedsperiode.
 § 8. EF-overensstemmelseserklæringen og  

 EF-typeattesten skal foreligge på dansk.
Kapitel 4 CE-mærkning § 9. Inden markedsføring eller salg af de i  

 § 3, stk. 1, nr. 2, litra a og b nævnte byggevarer skal fabrikanten  

 eller dennes i Fællesskabet etablerede repræsentant forsyne varen  

 med CE-mærkning.
 Stk. 2. Hvis byggevaren tillige er omfattet af andre  

 direktiver end EF-direktiv nr. 89/106/EØF om indbyrdes  

 tilnærmelse af medlemsstaternes love og administrative bestemmelser om  

 byggevarer, og disse direktiver også foreskriver CE-mærkning,  

 må CE-mærkningen kun foretages, hvis byggevaren også  

 opfylder reglerne i disse andre direktiver.
 Stk. 3. CE-mærkningen skal udformes i  

 overensstemmelse med den model, der er angivet i bilag 1, og skal anbringes,  

 så den er tydelig, læsbar og holdbar.
 Stk. 4. CE-mærkningen skal anbringes på selve  

 byggevaren, på en etikette, som er fastgjort på varen, på  

 emballagen eller på de ledsagende handelsdokumenter i overensstemmelse  

 med retningslinierne herfor i den pågældende tekniske  

 specifikation.
 Stk. 5. CE-mærkningen skal indeholde oplysning  

 om:
1)	Fabrikantens navn eller identifikationsmærke, 2)	de sidste to cifre i det år, hvor CE-mærkningen er  

 anbragt, 3)	identifikationsnummer på bemyndigede organer i tilfælde,  

 hvor der er krav om medvirken af et sådant organ ved attesteringen af  

 overensstemmelse, 4)	nummer på EF-typeattesten i tilfælde, hvor der er krav  

 om medvirken af et bemyndiget certificeringsorgan ved attesteringen af  

 overensstemmelse og 5)	angivelser, der gør det muligt at identificere byggevarens  

 egenskaber i forhold til den pågældende tekniske  

 specifikation.
 § 10. Der må ikke anbringes anden  

 mærkning eller påskrifter på byggevaren, som kan vildlede  

 med hensyn til CE-mærkningens betydning eller grafiske udformning,  

 eller som gør CE-mærkningen mindre synlig eller  

 læsbar.
Kapitel 5 Markedskontrol § 11. Kommunalbestyrelsen kan i forbindelse med  

 byggesagsbehandlingen forlange dokumentation for:
1)	At byggevaren, jf. § 3, stk. 1, nr. 3, er forsynet med  

 CE-mærkning, 2)	at CE-mærkningen er påført korrekt, 3)	at EF-overensstemmelseserklæring og eventuelt tillige  

 EF-typeattest foreligger og 4)	at proceduren for attestering af overensstemmelse for byggevaren,  

 som er angivet i den pågældende tekniske specifikation, er  

 fulgt.
 Stk. 2. Hvis dokumentationen ikke kan fremlægges i  

 forbindelse med byggesagsbehandlingen, kan kommunalbestyrelsen i  

 byggetilladelsen stille som betingelse, at dokumentationen fremlægges  

 på et senere stadium af byggearbejdet.
§ 12. Bliver kommunalbestyrelsen opmærksom  

 på, at byggevaren ikke er forsynet med CE-mærkning, at  

 CE-mærkningen ikke er påført korrekt, at  

 EF-overensstemmelseserklæring eller EF-typeattest ikke foreligger, at  

 byggevaren ikke opfylder bestemmelserne i den pågældende tekniske  

 specifikation, som byggevaren er omfattet af, eller at byggevaren på  

 anden måde er behæftet med en væsentlig mangel, underretter  

 kommunalbestyrelsen ejeren af ejendommen herom, og om, at forholdet skal  

 bringes i orden.
Kommunalbestyrelsen underretter tillige Erhvervs- og  

 Boligstyrelsen herom.
Stk. 2. Erhvervs- og Boligstyrelsen underretter  

 fabrikanten eller dennes i Fællesskabet etablerede repræsentant  

 om det ulovlige forhold, jf. stk. 1, og meddeler samtidig påbud om, at  

 forholdet skal bringes i orden indenfor en nærmere angiven frist.
Hvis  

 dette ikke sker, kan Erhvervs- og Boligstyrelsen påbyde fabrikanten  

 eller dennes i Fællesskabet etablerede repræsentant:
1)	At standse markedsføring eller salg af byggevaren, indtil det  

 ulovlige forhold er bragt til ophør, 2)	at trække byggevaren tilbage fra markedet, indtil det ulovlige  

 forhold er bragt til ophør eller 3)	at sørge for, at byggevaren fjernes fra en bygning eller et  

 anlægsarbejde, hvor varen allerede er anvendt.
 Stk. 3. Ved ulovlige forhold af særlig alvorlig  

 karakter kan Erhvervs- og Boligstyrelsen straks forbyde markedsføring  

 eller salg af byggevaren, indtil det ulovlige forhold er bragt til  

 ophør.
 § 13. Kommunalbestyrelsen og Erhvervs- og  

 Boligstyrelsen kan forlange enhver oplysning, som skønnes  

 nødvendig til afgørelsen af, om der foreligger en mangel, jf. §  

 12. Erhvervs- og Boligstyrelsen kan desuden forlange enhver oplysning, som  

 skønnes nødvendig til afgørelsen af, om påbud  

 eller forbud skal udstedes.
 Stk. 2. Erhvervs- og Boligstyrelsen har adgang til uden  

 betaling hos fabrikanten at udtage prøveeksemplarer af byggevarer  

 eller bestanddele heraf med henblik på undersøgelser eller  

 afprøvninger.
Stk. 3. Erhvervs- og Boligstyrelsen kan indhente  

 sagkyndige erklæringer, som ministeriet skønner  

 nødvendige til afgørelsen af, om påbud eller forbud skal  

 udstedes.
Udgifterne i forbindelse hermed afholdes af fabrikanten eller  

 dennes i Fællesskabet etablerede repræsentant.
 § 14. Erhvervs- og Boligstyrelsen kan som led i  

 markedskontrollen foretage stikprøvekontrol af, om de byggevarer, som  

 findes på markedet, opfylder bestemmelserne i denne  

 bekendtgørelse.
Stk. 2. Erhvervs- og Boligstyrelsen kan i forbindelse med  

 den i stk. 1 nævnte stikprøvekontrol indhente sagkyndig bistand  

 fra bemyndigede organer eller andre sagkyndige.
Udgifterne i forbindelse  

 hermed afholdes af fabrikanten eller dennes i Fællesskabet etablerede  

 repræsentant.
 § 15. Erhvervs- og Boligstyrelsen underretter  

 omgående Europa-Kommissionen om et til fabrikanten eller dennes i  

 Fællesskabet etablerede repræsentant meddelt påbud eller  

 forbud i henhold til § 12, stk. 2 og 3, såfremt påbuddet eller  

 forbuddet er begrundet i:
1)	Manglende overholdelse af den pågældende tekniske  

 specifikation eller 2)	ukorrekt anvendelse af den pågældende tekniske  

 specifikation.
Kapitel 6 Administrative bestemmelser § 16. Det påhviler ethvert led i  

 omsætningen i fornødent omfang at medvirke til  

 markedskontrollen, herunder at underrette Erhvervs- og Boligstyrelsen om  

 byggevarer, som ikke opfylder bestemmelserne i denne bekendtgørelse,  

 samt om ethvert andet forhold, der har betydning for markedskontrollen.
 § 17. Erhvervs- og Boligstyrelsens  

 afgørelser om påbud eller forbud efter denne  

 bekendtgørelse kan ikke indbringes for anden administrativ  

 myndighed.
 Stk. 2. Afgørelser om påbud eller forbud,  

 jf. stk. 1, kan indbringes for domstolene inden 6 måneder efter den  

 dag, afgørelsen er meddelt den pågældende.
 § 18. Overtrædelse af §§ 3   10 og § 16  

 straffes med bøde.
 Stk. 2. Med bøde straffes endvidere den, der ikke  

 efterkommer et påbud eller forbud i henhold til § 12, stk. 2 og 3.
Kapitel 7 Ikrafttræden og overgangsbestemmelser § 19. Bekendtgørelsen træder i kraft  

 den 1. april 2002.
 Stk. 2. Indtil de i § 3, stk. 1, nr. 2, litra a og b  

 nævnte tekniske specifikationer, der danner grundlag for  

 EF-overensstemmelseserklæring og EF-typeattest, jf. kap. 3, og  

 CE-mærkning, jf. kap. 4, træder i kraft, kan byggevarer, som vil  

 blive omfattet af en sådan teknisk specifikation, fortsat  

 markedsføres og sælges her i landet, hvis varen opfylder  

 eventuelle eksisterende krav i byggelovgivningen, som er fastsat for den  

 anvendelse, byggevaren er bestemt til, og såfremt byggevaren tillige  

 opfylder eventuelle krav i anden lovgivning.
 Stk. 3. I perioden fra den tekniske specifikation er  

 trådt i kraft, og indtil den af Europa-Kommissionen og medlemslandene  

 vedtagne overgangsperiode udløber, kan fabrikanten eller dennes i  

 Fællesskabet etablerede repræsentant vælge, om byggevaren  

 skal opfylde kravene i den tekniske specifikation eller de eventuelle  

 eksisterende krav i byggelovgivningen og eventuelle krav i anden  

 lovgivning.
Erhvervs- og Boligstyrelsen, den 13. marts  

 2002 P.M.V.E.B.Henning Steensig /Ella Blousgaard Bilag 1 Bilag III, pkt. 4.1. »CE-overensstemmelsesmærkning« i  

 bekendtgørelse nr. 118 af 16. februar 1998 om ikrafttræden af  

 EF-direktiv om indbyrdes tilnærmelse af medlemsstaternes love og  

 administrative bestemmelser om byggevarer med de ændringer, som  

 følger af EF-direktiv om ændring af bl.a.
EF-direktiv om  

 byggevarer CE-overensstemmelsesmærkning - »CE-overensstemmelsesmærkning« består af bogstaverne »CE« i  

 følgende udformning:
 - Hvis »CE-mærkningen« formindskes eller forstørres, skal  

 modellens størrelsesforhold, som anført ovenfor,  

 overholdes.
 - De forskellige dele, der indgår i »CE-mærkningen«, skal  

 så vidt muligt være af samme højde, og denne skal mindst  

 være 5 mm.
 - »CE-mærkningen« efterfølges af identifikationsnummeret for  

 det organ, der deltager i produktionskontrolfasen.
Supplerende påskrifter - »CE-mærkningen« ledsages af fabrikantens navn eller  

 identifikationsmærke, de to sidste cifre i årstallet for det  

 år, hvor »CE-mærkningen« er blevet anbragt, og i givet fald  

 nummeret på EF-overensstemmelsescertifikatet og eventuelt af  

 angivelser, der gør det muligt at identificere varens karakteristika i  

 forhold til de tekniske specifikationer.
 1)   Bekendtgørelsen indeholder  

 bestemmelser, der gennemfører Rådets direktiv nr.  

 89/106/EØF om indbyrdes tilnærmelse af medlemsstaternes love og  

 administrative bestemmelser om byggevarer (EF-Tidende 1989 L 40, s. 12), som  

 ændret ved Rådets direktiv nr. 93/68 (EF-Tidende 1993 L 220, s.  

 1).
