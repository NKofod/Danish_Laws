Fremsat den 3. oktober 2002 af  

 beskæftigelsesministeren (Claus Hjort Frederiksen) Forslag til Lov om ændring af lov om udstationering  

 af lønmodtagere (Forlængelse af revisionsfrist og tilføjelse  

 af arbejdstidsloven) § 1 I lov om udstationering af lønmodtagere, jf.  

 lovbekendtgørelse nr. 964 af 2. november 2001 foretages  

 følgende ændringer:
 1. I § 5, stk. 1, indsættes efter nr. 5 som  

 nyt nr.:
»6) Lov om gennemførelse af visse dele af  

 arbejdstidsdirektivet.« 2. I § 11 ændres »2003« til: »2006«.
§ 2 Stk. 1. Loven træder i kraft den 1. januar 2003.
Bemærkninger til lovforslaget Almindelige bemærkninger I den nugældende udstationeringslov er indsat en  

 revisionsbestemmelse i lovens § 11. Efter denne bestemmelse skal der  

 senest den 1. januar 2003 fremsættes forslag til revision af loven.
 Udstationeringsloven implementerer direktiv 96/71/EF om  

 udstationering af arbejdstagere som led i udveksling af tjenesteydelser  

 (EF-Tidende 1997 L 18 s. 1). Direktivet har til formål at søge  

 at forhindre såkaldt social dumping, hvor virksomheder, der  

 udfører tjenesteydelser i et andet land, medbringer sit eget  

 personale, hvis løn- og ansættelsesvilkår er på et  

 lavere niveau end i det land, hvor arbejdet midlertidigt udføres.  

 Direktivet pålægger derfor medlemstaterne at sikre, at  

 udenlandske arbejdstagere arbejder under samme vilkår, som statens egne  

 borgere har ifølge lov eller almengyldige kollektive aftaler indenfor  

 områder som bl.a. arbejdsmiljø, ligebehandling, arbejdstid,  

 ferie og mindsteløn.
Udstationeringsloven indeholder derfor i §§ 5 og 6  

 henvisning til de love og lovregler, der indeholder rettigheder indenfor  

 arbejdsmiljø, ligebehandling og ferie.
Arbejdstid og mindsteløn  

 var på daværende tidspunkt ikke reguleret ved lov, og i Danmark  

 kendes systemet med almengyldige kollektive aftaler (erga  

 omnes-overenskomster) ikke.
Almengyldige overenskomster er i direktivet  

 defineret som kollektive aftaler eller voldgiftskendelser, der finder generel  

 anvendelse forstået som aftaler, der skal overholdes af alle  

 virksomheder inden for den pågældende sektor eller erhvervsgren i  

 det pågældende geografiske område.
Almengyldige  

 overenskomster finder således anvendelse, uanset om den enkelte  

 virksomhed eller dennes evt. organisation har tiltrådt overenskomsten.  

 I modsætning hertil gælder overenskomster i Danmark kun de  

 virksomheder, der enten selv eller via deres organisation, har tiltrådt  

 dem.
Direktivet giver dog mulighed for, at lande som Danmark,  

 efter forhandling med arbejdsmarkedets parter, under visse betingelser kan  

 lade deres kollektive overenskomster gælde for udstationerede  

 lønmodtagere.
Spørgsmålet blev drøftet med  

 arbejdsmarkedets parter forud for implementeringen i 1999, og der var enighed  

 om ikke at anvende denne mulighed på dette tidspunkt.
Til gengæld  

 blev revisionsbestemmelsen i § 11 indsat, så man på baggrund  

 af senere erfaringer kunne få lejlighed til at genoverveje muligheden  

 for at benytte de kollektive overenskomster.
Ved lov nr. 248 af 8. maj 2002 om gennemførelse af  

 dele af arbejdstidsdirektivet, blev der indført lovregler om  

 arbejdstidens længde.
Som en konsekvens heraf foreslås det, at  

 denne lov også indgår i oplistningen i udstationeringslovens  

 § 5.
Regler om mindsteløn er fortsat udelukkende fastsat  

 i den enkelte overenskomst.
På baggrund af oplysninger fra  

 arbejdsmarkedets parter har der siden lovens ikrafttræden kun  

 været få sager om mindsteløn i forhold til udstationerede  

 lønmodtagere, og de sager, der har været, er blevet løst  

 på forskellig vis.
Der er således enighed om, at det fortsat ikke  

 er aktuelt at anvende muligheden for at lade de kollektive overenskomster  

 gælde for udstationerede lønmodtagere.
 Da der imidlertid som nævnt er tale om ganske  

 få sager i praksis, foreslås det, at revisionsbestemmelsen  

 opretholdes, således at spørgsmålet tages op igen senest  

 den 1. januar 2006.
Administrative og økonomiske konsekvenser Lovforslaget har ingen administrative eller  

 økonomiske konsekvenser.
Erhvervsmæssige konsekvenser Lovforslaget har ingen erhvervsmæssige  

 konsekvenser.
Forholdet til EU-retten Udstationeringsloven implementerer direktiv 96/71/EF om  

 udstationering af arbejdstagere som led i udveksling af tjenesteydelser.
Som  

 følge af, at medlemsstaterne efter direktivet pålægges at  

 sikre, at udenlandske arbejdstagere arbejder under samme vilkår, som  

 statens egne borgere har ifølge lov om bl.a. arbejdstid, skal  

 arbejdstidsloven tilføjes.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Høring Lovforslaget har været i høring i Kommunernes  

 Landsforening, Landsorganisationen i Danmark, Funktionærenes og  

 Tjenestemændenes Fællesråd, Dansk Arbejdsgiverforening,  

 Sammenslutningen af Landbrugets Arbejdsgiverforeninger, Akademikernes  

 Centralorganisation, Amtsrådsforeningen, Finanssektorens  

 Arbejdsgiverforening, Ledernes Hovedorganisation, Københavns kommune  

 og Frederiksberg kommune.
Vurdering af konsekvenser af lovforslaget Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Nej Nej Administrative konsekvenser for stat, kommuner og amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Udstationeringsloven implementerer direktiv nr. 96/71/EF om  

 udstationering af arbejdstagere som led i udveksling af tjenesteydelser.
Som  

 følge af at medlemsstaterne efter direktivet pålægges at  

 sikre, at udenlandske arbejdstagere arbejder under samme vilkår, som  

 statens egne borgere har ifølge lov om bl.a. arbejdstid, skal  

 arbejdstidsloven tilføjes.
Bemærkninger til lovforslagets  

 enkelte bestemmelser Til § 1 Til nr. 1-2 Der henvises til de generelle bemærkninger.
Til § 2 Det foreslås, at lovforslaget træder i kraft  

 den 1. januar 2003.
Lov om udstationering af lønmodtagere Oprindelig tekst Ny tekst § 5. Når en virksomhed udstationerer en  

 lønmodtager i Danmark, finder følgende regler anvendelse,  

 uanset hvilket lands ret der i øvrigt regulerer  

 ansættelsesforholdet:
 1)	Lov om arbejdsmiljø.
 2)	Lov om ligebehandling af mænd og kvinder med hensyn til  

 beskæftigelse og barselsorlov m.v., bortset fra de bestemmelser i denne  

 lovs kapitel 3, der vedrører ret til fravær for andre end  

 gravide kvinder eller kvinder, der lige har født.
 3)	Lov om lige løn til mænd og kvinder.
 4)	Funktionærlovens § 7 for så vidt den  

 pågældende opfylder betingelserne i funktionærlovens  

 § 1.
 5)	Lov om forbud mod forskelsbehandling på arbejdsmarkedet  

 m.v.
 1. I § 5, stk. 1, indsættes efter nr. 5 som  

 nyt nr.:
»6)	Lov om gennemførelse af visse dele af  

 arbejdstidsdirektivet.« § 11. Forslag til revision af loven fremsættes for  

 Folketinget senest den 1. januar 2006.
 2. I § 11 ændres »2003« til: »2006«.
