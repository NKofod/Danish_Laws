Bekendtgørelse om uddannelsen til  

 detailslagter I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 detailslagter med et af følgende specialer:
 1)	Butik.
 2)	Delikatesse.
 3)	Fisk og vildt.
 4)	Slagtning.
Uddannelsens mål § 2. Det er uddannelsens mål, at den  

 uddannede detailslagter selvstændigt kan forestå den daglige  

 drift af en forretning eller afdeling i en forretning inden for detailhandel  

 med fersk kød, kødprodukter, fisk og vildt, delikatesser samt  

 letfordærvelige levnedsmidler, der naturligt kan henføres til  

 den danske befolknings spisekultur.
Desuden er det målet, at den  

 uddannede detailslagter selvstændigt kan udføre de normalt  

 forekommende håndværksmæssige færdigheder, så  

 kvalitet og fødevaresikkerhed følger gældende lovgivning,  

 og kan anvende indkøbs- og salgsmetoder samt skabe gode fysiske og  

 psykiske miljøer for kunder og ansatte.
 Stk. 2. Den uddannede med specialet butik skal  

 endvidere kunne planlægge og gennemføre opgaver  

 vedrørende markedsføring, eksponering, salg og betjening.
 Stk. 3. Den uddannede med specialet delikatesse skal endvidere  

 kunne planlægge og gennemføre produktion og tilberedning af  

 charcuterivarer, anretninger, smørrebrød, kolde- og varme  

 retter til salg i butik og ekstern levering.
Stk. 4. Den uddannede med specialet fisk og vildt skal  

 endvidere kunne planlægge og gennemføre produktion og  

 tilberedning af fisk og vildt til halv- og helfabrikata Stk. 5. Den uddannede med specialet slagtning skal endvidere  

 kunne planlægge og gennemføre bedømmelse af levende- og  

 slagtede kødkroppe samt udføre processen på slagtning af  

 svin, kreaturer og slagtedyr til konsum i øvrigt.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Slagterfagets  

 Fællesudvalg.
 § 4. Uddannelsen varer 4 år for specialerne  

 butik, slagtning samt fisk og vildt og 3 år og 6 måneder for  

 specialet delikatesse, jf. dog § 7.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
For elever med  

 uddannelsesaftale kan grundforløbet deles i to skoleperioder af 10  

 ugers varighed, jf. grundforløbsbekendtgørelsen.
Stk. 3. Den obligatoriske skoleundervisning i  

 hovedforløbet er for specialerne butik, slagtning samt fisk og vildt  

 opbygget af fire skoleperioder af 5 ugers varighed, og for specialet  

 delikatesse af tre skoleperioder af 5 ugers varighed.
Undervisningen omfatter  

 grundfag, områdefag, bundne specialefag, valgfri specialefag og  

 valgfag.
Undervisningen i valgfri specialefag kan dog ligge på et andet  

 tidspunkt under hovedforløbet.
 Stk. 4. I grundforløbet har eleven mulighed for valgfri  

 undervisning, jf, grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 7.
 § 5. Speciale, jf. § 1, stk. 2,  

 vælges ved indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet og således efter skolens samlede  

 vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 § 7. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftigelse eller tilsvarende som deltidsbeskæftigelse,  

 kan gennemføre uddannelsen på normalt 2 år.  

 Skoleundervisningen omfatter et obligatorisk grundforløb eller et  

 supplerende kursus, jf. § 8.
 Stk. 2. Det faglige udvalg skal godkende fastsættelsen  

 af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet, jf. stk. 1.
 Stk. 4. Skoleundervisningen omfatter grundfag,  

 områdefag, bundne specialefag, valgfri specialefag og valgfag med de  

 fastsatte mål.
§ 8. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 7 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage en afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20 stk. 2.  

 Suppleringskurset og herunder afklaringen kan gennemføres uden  

 uddannelsesaftale.
For elever med uddannelsesaftale er kurset omfattet af  

 uddannelsesaftalen.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 10. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Brancheorientering Niveau: Begynder Målet er, at eleven:
a)	udviser teoretiske og praktiske færdigheder inden for  

 branchens arbejdsområder, herunder produktions- og butiksforhold samt  

 sikkerhedsmæssig behandling af værktøj og maskiner og b)	har indsigt i branchen og det efterfølgende  

 arbejdsliv.
2)	Grov- og detailopskæring Niveau: Begynder Målet er, at eleven kan:
a)	opskære svine- og oksekød i grovopskæringer samt  

 detailopskære dele af kødet til salgbare enheder, b)	gennemføre den salgsmæssige emballering og etikettering  

 i henhold til den gældende lovgivning og c)	redegøre for de enkelte kødstykkers navne og  

 anvendelsesmuligheder i et omfang, der svarer til de almen kendte  

 kødstykker for grovopskæringen.
3)	Regning og kalkulation Niveau: Begynder Målet er, at eleven kan udregne en grundkalkulation på en  

 opskæring frem til bruttoavance på køb og salg,  

 procentfordeling af de enkelte kødstykker samt kølerumssvind,  

 opskæringssvind og salgssvind.
 Stk. 2. Grundforløbet omfatter desuden følgende  

 grundfag, som træder i stedet for områdefag, der er særlige  

 for hovedforløbet, jf. grundfagsbekendtgørelsen:
 1)	Fremmedsprog, engelsk, F.
 Stk. 3. Undervisningen i de i stk. 1 og 2, nævnte  

 fag varer i alt 5 uger.
 § 11. Undervisningen i hovedforløbet  

 omfatter følgende grundfag, jf.  

 grundfagsbekendtgørelsen:
 1)	Erhvervsøkonomi, F.
 2)	Produktudvikling, produktion og service, modul 1, 1 uge.
 3)	Salg og service, F.
 Stk. 2. Undervisningen i specialerne butik, fisk og vildt og  

 slagtning omfatter desuden følgende grundfag, jf.  

 grundfagsbekendtgørelsen:
 1)	Informationsteknologi, F, 1 uge.
 2)	Reklame, 1 uge.
 Stk. 3. Det i stk. 2, nr. 1, nævnte grundfag  

 påbegyndes i grundforløbet.
 Stk. 4. Undervisningen i de i stk. 1 og 2, nævnte  

 fag varer i alt 5 uger for specialerne butik, fisk og vildt og slagtning og 3  

 uger for specialet delikatesse.
 § 12. Undervisningen i hovedforløbet  

 omfatter følgende områdefag:
1)	Charcuteri A Niveau: Rutine Målet er, at eleven kan:
a)	fremstille salgbare koge- og stegeretter samt salater,  

 smørrebrød, platter og buffetanretninger, b)	fremstille produkter, der kan henføres under begrebet  

 conveniencefood, c)	afpynte og dekorere fade i forbindelse med salgsfremmende  

 foranstaltninger, d)	fremstille produkterne, så de opfylder gældende  

 lovgivning og lever op til de normer, der er kendetegnende for produkternes  

 ernærings- hygiejne- og kvalitetsmæssige standarder, e)	fremstille ferskvarer så som produkter af fisk, fjerkræ  

 og naturligt forekommende specialvarer inden for slagterbranchen og f)	kan redegøre for gældende lovgivning for produkter af  

 ovennævnte beskaffenhed.
2)	Grovopskæring Niveau: Rutine Målet er, at eleven med speciale i henholdsvis butik, fisk og  

 vildt og slagtning kan:
a)	grov- og detailopskære de for brancherne mest gængse  

 produkter, b)	kan angive anvendelsesmuligheder for de udskårne produkter,  

 med hensyntagen til kvalitet, økonomi og  

 vægtgrænser og c)	kan kombinere teoretisk og praktiks viden om opskæring, og at  

 eleven med specialet i delikatesse kan:
d)	opskære delstykker af svin og kreaturer, e)	kan redegøre for anvendelsesmuligheder for de opskårne  

 kødstykker samt kødkvalitet og økonomi og f)	kan kombinere teoretisk og praktisk viden om  

 opskæring.
3)	Grundkalkulation Niveau: Rutine Målet er, at eleven kan:
a)	foretage kalkulationsberegning på udsalgspriser med hensyn til  

 opskæring, pølsemageri, helt pålæg, charcuteri samt  

 fisk og vildt og b)	udregne procenttillæg fra indkøbs- og produktionspris  

 til salgspris.
 Stk. 2. Undervisningen i de i stk. 1, nævnte fag  

 varer i alt 5,4 uger for specialerne butik, fisk og vildt og slagtning  

 og 3,6 uger for specialet delikatesseassistent.
4)	Pølsemageri Niveau: Rutine Målet er, at eleven kan:
a)	fremstille bløde- og skærefaste  

 pølsemagerivarer, så som bindefarsprodukter og postejer, b)	udføre det praktiske arbejde under hensyntagen til  

 produktionsmetoder og gældende kødvarestandarder, c)	fremstille saltede, røgede og kogte produkter og helt  

 pålæg til detailsalg og d)	fremstille produkterne, så de opfylder gældende  

 lovgivning, herunder gældende kødvarestandarder, og e)	desuden, at eleven med speciale i henholdsvis butik, fisk og vildt  

 og slagtning kan fremstille spegepølseprodukter.
Stk. 2. For specialerne butik, fisk og vildt samt slagtning  

 varer de i stk. 1, nævnte fag i alt 5,4 uger.
For specialet  

 delikatesse varer de i stk. 1, nævnte fag i alt 3,9 uger.
 § 13. Til specialet butik er knyttet  

 følgende bundne specialefag:
1)	Detailhandel Niveau: Avanceret Målet er, at eleven kan:
a)	fremstille diverse koge- og stegeretter, grillretter, fastfood,  

 slowfood, salater samt smørrebrød b)	afpynte og dekorere kød- og pålægsfade i  

 forbindelse med salgsfremmende tiltag.
c)	betjene butikkens/afdelingens udstyr og maskiner og d)	ekspedere og vejlede kunderne tilfredsstillende med hensyn til  

 varevalg, anvendelse, tilberedning og kan foretage prisudregning.
2)	Detailopskæring   butik Niveau: Avanceret Målet er, at eleven kan:
a)	detailopskære de kødarter, der forekommer i  

 supermarkeder og slagterforretninger og b)	udføre den salgsmæssige emballering og etikettering af  

 de opskårne delstykker.
3)	Eksponering og kundebetjening I Niveau: Avanceret Målet er, at eleven kan:
a)	klargøre og eksponere varer til salg i varemontre og på  

 varehylder og b)	skabe mersalg gennem brug af rigtig eksponering, god  

 markedsføring, reklame, salg og service mv.
4)	Ernæringslære og lovgivning I Niveau: Avanceret Målet er, at eleven kan:
a)	planlægge og arbejde ud fra den til enhver tid gældende  

 lovgivning på området, b)	redegøre for kødets opbygning og bestanddele, c)	anvende den nyeste teknologi inden for området, d)	behandle og bearbejde friskt kød og råvarer, der bruges  

 til ernæringsmæssige formål og e)	vejlede kunder om rigtig ernæring og tilberedning af  

 fødevarer.
 Stk. 2. Undervisningen i de i stk. 1, nævnte fag  

 varer i alt 5,3 uger.
 § 14. Til specialet delikatesse er knyttet  

 følgende bundne specialefag:
1)	Charcuteri B Niveau: Avanceret Målet er, at eleven kan:
a)	fremstille, afpynte og dekorere lune retter eller retter, der er  

 klar til at lune, herunder aktuelle fastfood og slowfood produkter,  

 kartoffelretter, frugt- og grønsagsretter og pastaretter samt  

 fremstille tilbehør til disse, b)	medvirke til produktudvikling inden for området, c)	fremstille pølseborde, platter, kolde anretninger, salater og  

 pålægsanretninger samt afpynte og dekorere disse og d)	fremstille salgsklare retter, som er tilberedt eller klar til  

 tilberedning med tilbehørsvarer, herunder indbagte, farserede og  

 fyldte produkter samt afpyntning og dekorering af disse.
2)	Detailopskæring   delikatesse Niveau: Avanceret Målet er, at eleven kan detailopskære delstykker af  

 svinekød og delstykker af kalve- og oksekød.
3)	Eksponering og kundebetjening I Niveau: Avanceret Målet er, at eleven kan:
a)	klargøre og eksponere varer til salg i varemontre og på  

 varehylder og b)	skabe mersalg gennem brug af rigtig eksponering, god  

 markedsføring, reklame, salg og service m.v.
4)	Ernæringslære og lovgivning II Niveau: Avanceret Målet er, at eleven kan:
a)	bearbejde, planlægge og arbejde ud fra den til enhver tid  

 gældende lovgivning på området, b)	vejlede kunder om rigtig ernæring og hygiejne og c)	leve op til de krav af teknologisk og ernæringsmæssigt  

 karakter, der stilles til produkterne i de praktiske  

 arbejdsprocesser.
5)	Partyservice - ost og vin Niveau: Avanceret/rutine Målet er, at eleven på avanceret niveau kan:
a)	rådgive og vejlede kunder ved større arrangementer  

 så som diner transportable, grillarrangementer og buffeter, b)	udarbejde råvarelister, fremstille produkter samt i praksis  

 forestå et større arrangement, c)	redegøre for fremstilling, udskæring og anvendelse af  

 forskellige ostetyper og d)	fremstille forskellige specialiteter og osteanretninger, hvori ost  

 indgår som en væsentlig ingrediens, og e)	desuden, at eleven på rutineniveau kan vejlede om vintyper,  

 herunder oprindelse, behandling og servering.
 Stk. 2. Undervisningen i de i stk. 1, nævnte fag  

 varer i alt 4,6 uger.
 § 15. Til specialet fisk og vildt er knyttet  

 følgende bundne specialefag:
1)	Delikatesser af fisk og vildt Niveau: Avanceret Målet er, at eleven kan:
a)	fremstille diverse stege-, koge- og farsretter, partér,  

 køkkenklare retter, salater, fastfood og buffetanretninger, b)	medvirke ved opskrift- og produktudvikling inden for området  

 og c)	marinere og fremstille gravad produkter.
2)	Eksponering og kundebetjening II Niveau: Avanceret Målet er, at eleven kan:
a)	betjene butikkens/afdelingens udstyr og maskiner, b)	ekspedere og vejlede kunderne med hensyn til varevalg, anvendelse,  

 tilberedning og prisudregning, c)	klargøre og eksponere varer til salg i varemontre og på  

 varehylder og d)	skabe mersalg gennem brug af rigtig eksponering, god  

 markedsføring, reklame, salg og service mv.
3)	Lovgivning Niveau: Avanceret Målet er, at eleven kan bearbejde, planlægge og arbejde ud  

 fra den til enhver tid gældende levnedsmiddellovgivning på  

 området.
4)	Opskæring af vildt Niveau: Avanceret Målet er, at eleven kan:
a)	grov- og detailudskære vildt og b)	gennemføre den salgsmæssige mærkning, emballering  

 og etikettering af de udskårne delstykker efter den til enhver tid  

 gældende lovgivning.
5)	Udskæring af fisk Niveau: Avanceret Målet er, at eleven kan:
a)	slagte (aflive), klargøre og detailudskære alle de  

 typer fisk og skaldyr, der normalt forekommer i sortimentet i  

 fiskeforretninger og -afdelinger og b)	gennemføre den salgsmæssige mærkning, emballering  

 og etikettering af de udskårne fisk efter den til enhver tid  

 gældende lovgivning.
 Stk. 2. Undervisningen i de i stk. 1, nævnte fag  

 varer i alt 5,3 uger.
 § 16. Til specialet slagtning er knyttet  

 følgende bundne specialefag:
1)	Detailopskæring   slagtning Niveau: Avanceret Målet er, at eleven kan:
a)	detailopskære de kødarter, der forekommer i  

 supermarkeder og slagterforretninger og b)	udføre den salgsmæssige emballering og etikettering af  

 de opskårne delstykker og c)	udvise forståelse af den slagtemæssige betydning for  

 produkternes anvendelighed.
2)	Ernæringslære og lovgivning I Niveau: Avanceret Målet er, at eleven kan:
a)	bearbejde, planlægge og arbejde ud fra den til enhver tid  

 gældende levnedsmiddellovgivning, b)	redegøre for kødets opbygning og bestanddele, c)	anvende den nyeste teknologi inden for området, d)	behandle og bearbejde friskt kød og råvarer, der bruges  

 til ernæringsmæssige formål og e)	vejlede kunder om rigtig ernæring og tilberedning af  

 fødevarer 3)	Slagtning og bedømmelse af kreaturer Niveau: Rutine Målet er, at eleven kan:
 a)	gennemføre slagtning af kreatur under hensyntagen til de  

 gældende regler for slagtehygiejne og til lovgivningen for  

 området.
b)	bedømme kreaturer i levende og slagtet tilstand og c)	udvise forståelse af den slagtemæsssige betydning for  

 produkternes anvendelighed.
4)	Slagtning af svin Niveau: Rutine Målet er, at eleven kan gennemføre slagtning af svin  

 under hensyntagen til de gældende regler om slagtehygiejne og til  

 lovgivningen på området.
 Stk. 2. Undervisningen i de i stk. 1, nævnte fag  

 varer i alt 5,3 uger.
 § 17. Undervisningen i hovedforløbet  

 omfatter desuden 1 uges valgfri specialefag med det overordnede mål, at  

 eleven på avanceret niveau har indsigt i specifikke dele af  

 slagterfagets arbejdsområder samt at understøtte eleven med  

 hensyn til afsluttende projektopgave.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 18. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 3,3 uger for specialerne butik,  

 fisk og vildt samt slagtning og 2,5 uger for specialet delikatesse.
Praktikuddannelsen § 19. I specialerne butik, delikatesse samt fisk  

 og vildt omfatter praktikuddannelsen følgende arbejdsområder og  

 funktioner:
1)	klargøring af råvarer og produktion, 2)	indpakning til selvvalg, 3)	kundebetjening og ordrebehandling, 4)	pyntning af halvfabrikata, 5)	økonomi og regnskab og 6)	kalkulation.
 Stk. 2. I specialet slagtning omfatter praktikuddannelsen  

 følgende arbejdsområder og funktioner:
1)	indkøb og bedømmelse af slagtede og levende dyr, 2)	klargøring af råvarer og produktion, 3)	slagtning af svin, kalv og okse, 4)	økonomi og regnskab og 5)	kalkulation.
 § 20. Målet med praktikuddannelsen er, at  

 eleven:
1)	på avanceret niveau kan håndtere og behandle  

 levnedsmidler, herunder råvarer som indgår i produktionen, samt  

 udskære, producere, færdigbehandle og kalkulere levnedsmidler og  

 varer til salg, 2)	på rutineniveau kan anvende opnåede færdigheder i  

 forbindelse med indkøb og salg af levnedsmidler samt beregning og  

 prisfastsættelse og desuden 3)	har kendskab til og forståelse af virksomhedens økonomi  

 og regnskab.
 Stk. 2. Målet med praktikuddannelsen inden for  

 specialerne butik, delikatesse samt fisk og vildt er desuden, at eleven  

 på avanceret niveau kan planlægge og gennemføre  

 markedsføring, eksponering og salg af levnedsmidler.
 Stk. 3. Målet med praktikuddannelsen inden for specialet  

 slagtning er desuden, at eleven på avanceret niveau kan bedømme  

 og slagte svin, kalv og okse.
 § 21. I voksenuddannelsesforløb tages  

 udgangspunkt i elevens forudgående erhvervserfaring, således at  

 målene for praktikuddannelsen, jf. § 20, kan nås inden for  

 den fastsatte uddannelsestid.
 Uddannelsesbog mv.
 § 22. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 23. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, gives dog alene  

 "gennemført/ikke gennemført" eller  

 "bestået/ikke bestået, hvis det fremgår af de  

 nærmere retningslinier for faget eller kursusplanen.
Skolens bedømmelse § 24. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Afsluttende prøver (eksamen) m.v.
Svendeprøve § 25. Efter sidste skoleperiode afholder det  

 faglige udvalg en svendeprøve, der består af en skriftlig  

 prøve og en praktisk prøve.
Svendeprøven, der skal  

 gennemføres individuelt, tager udgangspunkt i områdefag og  

 specialefag, og varer i alt 2 dage.
Det faglige udvalg udarbejder en  

 svendeprøvevejledning, der udleveres til eleverne før  

 prøven.
 Stk. 2. Det er en betingelse for at deltage i  

 svendeprøven, at eleven ved afslutningen af sidste skoleperiode mindst  

 har opnået gennemsnitskarakteren 6,0 i grundfagene i  

 hovedforløbet, mindst har opnået gennemsnitskarakteren 6,0 i  

 områdefagene i hovedforløbet og mindst karakteren 6 i hvert  

 enkelt specialefag.
 Stk. 3. Det faglige udvalg udarbejder opgaver til brug ved  

 svendeprøven.
Stk. 4. Det faglige udvalg udpeger to skuemestre, der  

 repræsenterer henholdsvis arbejdsgiver- og arbejdstagersiden i  

 udvalget.
Skuemestrene skal opfylde habilitetsbetingelserne i henhold til  

 eksamensbekendtgørelsen Stk. 5. Hver skuemester afgiver en samlet karakter for  

 svendeprøven. 13-skalaen anvendes.
Eleven har bestået  

 svendeprøven, hvis gennemsnitskarakteren er 6,0 eller derover.
 § 26. Den skriftlige prøve indleder  

 svendeprøven, og består af opgaver af faglig og almen karakter  

 samt en kalkulationsopgave, der skal løses på computer.  

 Prøven må tidligst afvikles 5 arbejdsdage før  

 påbegyndelsen af svendeprøvens praktiske del.
 Stk. 2. Prøven varer 2 klokketimer.
§ 27. Den praktiske prøve  

 gennemføres som et projektforløb, som eleven selvstændigt  

 skal planlægge ud fra svendeprøvevejledningen.
Eleven skal ud  

 fra givne råvarer fremstille produkter, som hører til de  

 delelementer, der indgår i projektet.
Prøven afsluttes med, at  

 eleven fremlægger produkterne.
Censorerne skal bedømme elevens  

 præstation efter dialog med eleven.
 Stk. 2. Den praktiske prøve i specialet butik  

 består af følgende delelementer:
 1)	Opskæring.
 2)	Produktion.
 3)	Eksponering.
 4)	Salg og kundebetjening.
 Stk. 3. Den praktiske prøve i specialet
delikatesse består af følgende delelementer:
 1)	Opskæring.
 2)	Produktion.
 3)	Eksponering.
 4)	Salg og kundebetjening.
 Stk. 4. Den praktiske prøve i specialet fisk og  

 vildt består af følgende delelementer:
 1)	Filetering og udskæring af fisk.
 2)	Produktion.
 3)	Eksponering.
 4)	Salg og kundebetjening.
 Stk. 5. Den praktiske prøve i specialet
slagtning består af følgende delelementer:
 1)	Opskæring.
 2)	Produktion.
 3)	Slagtning.
 4)	Kvalitetsbedømmelse.
§ 28. Elever, der ikke består  

 svendeprøven har ret til en ny svendeprøve, eventuelt efter  

 supplerende skoleundervisning eller praktikuddannelse.
Det faglige udvalg kan  

 dog godkende at eleven aflægger omprøve på ny, hvis der  

 foreligger særlige omstændigheder.
Hvis eleven er forhindret i at  

 deltage i eller fuldføre svendeprøven på grund af sygdom,  

 har eleven ret til en svendeprøve på et senere tidspunkt.
Det  

 faglige udvalg fastsætter tidspunktet for prøven efter  

 samråd med eleven og praktikvirksomheden.
 Stk. 2. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 29. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført og betingelserne i stk. 2 er  

 opfyldt.
 Stk. 2. Følgende betingelser skal være opfyldt  

 for at udstede skolebevis:
 1)	Eleven har opnået mindst gennemsnitskarakteren 6,0 i  

 grundfagene i hovedforløbet.
 2)	Eleven har opnået mindst gennemsnitskarakteren 6,0 i  

 områdefagene i hovedforløbet.
 3)	Eleven har opnået mindst karakteren 6 i hvert enkelt  

 specialfag.
 § 30. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 31. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 29, den afsluttende praktikerklæring  

 er udstedt, jf. § 30, og svendeprøven er bestået, jf.  

 § 25.
 Stk. 3. Det faglige udvalg opbevarer fortegnelse over udstedte  

 uddannelsesbeviser i 20 år.
Kapitel 5 Ikrafttrædelses- og overgangsbestemmelser § 32. Bekendtgørelsen træder i kraft  

 den 1. januar 2001.
Stk. 2. Samtidig ophæves bekendtgørelse nr. 120  

 af 14. februar 1994 om uddannelsen til detailslagter Stk. 3. Den i stk. 2 nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode ved bekendtgørelsens ikrafttræden.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
