Pressenævnets kendelse i sag nr. 16-70-01045 Pressenævnet afviser at behandle en klage over en overskrift på bt.dk En person klagede over, at bynavnet Aalborg ikke fremgik af overskriften Kæmpe brand raserer  en hel by kan se røgen: Beboere i området skal blive indendørs på bt.dk.
Pressenævnet har afvist at behandle klagen, da klager ikke selv personligt er omtalt i artiklen og derved ikke er klageberettiget.
 Pressenævnets formand udtaler:
 [Klager] har klaget til Pressenævnet over, at BT ikke nævnte bynavnet i overskriften Kæmpe brand raserer  en hel by kan se røgen: Beboere i området skal blive indendørs. [Klager] er ikke selv nævnt i artiklen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Uanset, om [Klager] måtte være bosat i Aalborg, hvor branden fandt sted, finder Pressenævnet, at han ikke personligt har en sådan direkte, væsentlig og individuel retlig interesse, at han er klageberettiget.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget over artiklen Kæmpe brand raserer  en hel by kan se røgen: Beboere i området skal blive indendørs bragt på bt.dk den 12. november 2016 kl. 7.52, idet han mener, at god presseskik er tilsidesat.
 Artiklens overskrift er efterfølgende ændret til Voldsom brand har været i gang i timevis: Beboere skal blive indendørs, angiveligt samme dag kl. 11.06, hvor artiklen blev opdateret.
[Klager] har til støtte for klagen bl.a. anført, at overskriften Kæmpe brand raserer  en hel by kan se røgen: Beboere i området skal blive indendørs er i strid med god presseskik, idet nyheder, der omhandler beredskabsmeddelelser, bør udstyres med en korrekt overskrift.
I dette tilfælde burde bynavnet have været angivet i overskriften, så meddelelsen hurtigst muligt nåede frem til borgerne i Aalborg.
Overskriften fratog de berørte borgere muligheden for hurtig information og var derved med til at øge risikoen for, at de blev udsat for en sundhedsrisiko.
 [Klager] klagede til Pressenævnet den 12. november 2016 og sendte samtidig en kopi af klagen til BT.
 BT svarede samme dag [Klager], at:
 Klagen er taget ad notam.
[] Jeg synes nu i øvrigt også, at vi leverer hurtig information og en korrekt og dækkende rubrik.  Pressenævnets formand udtaler:
 [Klager] har klaget til Pressenævnet over, at BT ikke nævnte bynavnet i overskriften Kæmpe brand raserer  en hel by kan se røgen: Beboere i området skal blive indendørs. [Klager] er ikke selv nævnt i artiklen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Uanset, om [Klager] måtte være bosat i Aalborg, hvor branden fandt sted, finder Pressenævnet, at han ikke personligt har en sådan direkte, væsentlig og individuel retlig interesse, at han er klageberettiget.
 Klagen afvises herefter, jf. medieansvarsloven § 43, stk. 2, nr. 2.
 Afgjort den 17. november 2016.
