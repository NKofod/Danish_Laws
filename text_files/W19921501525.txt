En 42-årig kvinde opereres for svulst i tarmen.
Efterfølgende opstår  

 smerter og ved senere genindlæggelser udføres cystoskopi og spaltning af  

 ringmusklen.
Pga. fortsatte gener undersøges patienten på et andet sygehus,  

 hvor der konstateres fistel, som lukkes operativt.
Patientklagenævnet  

 beklagede overfor lægen i ht.
 § 6, at denne havde udvist manglende omhu.
 5.2.7. Ansvarsfordeling mellem lokalt og regionalt sygehus.
 42-årig kvinde indlægges med henblik på operation for en svulst i den  

 nederste del af tarmen.
I efterforløbet opstår vandladningsbesvær og smerter.
Patienten ses en  

 måned efter operationen ambulant på sygehuset, hvor der indledes behandling  

 med antibiotika.
Der mistænkes mangelfuld funktion af blærens ringmuskel.
Tilstanden bedres ikke, og en måned senere genindlægges patienten.
Der  

 udføres cystoskopi og samtidig spaltning af ringmusklen.
Generne består, og  

 efter endnu en måneds forløb foretages fornyet spaltning af ringmusklen på  

 sygehuset.
Da der herefter fortsat er smerter, og patienten er meget  

 urininkontinent, henvender hun sig til egen læge, der kontakter sygehuset,  

 der anbefaler, at patienten behandles med cetiprin og psykosedativum, idet  

 hendes problemer af sygehuset antages at være psykisk betingede.
Patienten undersøges herefter på et andet sygehus, hvor der konstateres en  

 fistel fra urinblæren til skeden.
Fistlen lukkes operativt.
Den er utvivlsomt  

 iatrogen.
Sundhedsstyrelsen har i sin vurdering lagt vægt på, at spaltning af  

 ringmusklen er en tidligere anerkendt behandlingsmetode, der som 1.  

 behandling nu er afløst af mere »skånsomme« metoder.
Den opståede  

 fistel må betegnes som en hændelig komplikation.
Sundhedsstyrelsen finder, at patienten burde have været henvist til en  

 specialafdeling, senest da det første kirurgiske indgreb ikke havde nogen  

 effekt, i stedet for blot at foretage fornyet spaltning.
Endvidere finder  

 Sundhedsstyrelsen, at sygehuset burde have indkaldt patienten til en ambulant  

 undersøgelse, da egen læge henvendte sig på grund af patientens voldsomme  

 symptomer, i stedet for at anbefale behandling med cetiprin og  

 psykosedativum.
 Sundhedsstyrelsen udtalte herefter, at styrelsen fandt, at der burde  

 meddeles sygehusoverlægen, der forestod behandlingen af patienten, en  

 beklagelse, jfr. lægelovens § 6, for at have udvist manglende omhu i  

 forbindelse med behandling af patienten.
 Patientklagenævnet kunne tilslutte sig Sundhedsstyrelsens vurdering og  

 meddelte overlægen en beklagelse, jfr. lægelovens §6, for at have udvist  

 manglende omhu i forbindelse med sin behandling af patienten.
