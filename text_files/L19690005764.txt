Den 23. juni 1965 er der i Wien underskrevet følgende overenskomst mellem Den internationale Atomenergiorganisation, Kongeriget Danmarks regering og Det forenede Kongerige Storbritannien og Nordirlands regering om udøvelse af kontrol med nukleare materialers anvendelse i forbindelse med den mellem disse regeringer trufne overenskomst om samarbejde til fremme og udvikling af den fredelige udnyttelse af atomenergi, jfr. udenrigsministeriets bekendtgørelse nr. 67 af 15.
 oktober 1960, Lovtidende C:
OVERENSKOMST mellem Den internationale Atomenergiorganisation, Kongeriget Danmarks  

 regering og Det forenede Kongerige Storbritannien og Nordirlands regering om  

 udøvelse af kontrol i forbindelse med den mellem disse regeringer trufne  

 overenskomst om samarbejde til fremme og udvikling af den fredelige  

 udnyttelse af atomenergi.
 DA Kongeriget Danmarks regering og Det forenede Kongerige Storbritannien  

 og Nordirlands regering har undertegnet en overenskomst om atomenergi, der  

 foreskriver, at materialer og anlæg, der af Det forenede Kongerige er stillet  

 til rådighed for Danmark ifølge denne overenskomst, udelukkende må anvendes  

 til fremme og udvikling af den fredelige udnyttelse af atomenergi:
DA Organisationen er rede til at overtage ansvaret for udøvelsen af  

 kontrol med nukleare materialers anvendelse under enhver tosidig eller  

 flersidig overenskomst i henhold til sin statuts artikel XII og i  

 overensstemmelse med Organisationens kontrolsystem, som fremgår af relevante  

 dokumenter oprettet af Organisationen: og DA de to regeringer har anmodet Organisationen om at udøve kontrol i  

 henhold til overenskomsten mellem dem, og Organisationens Styrelsesråd  

 imødekom anmodningen den 17. juni 1965:
er Den internationale Atomenergiorganisation, Kongeriget Danmarks regering  

 og Det forenede Kongerige Storbritannien og Nordirlands regering blevet enige  

 om følgende:
I.
Del Definitioner Afsnit 1. I denne overenskomst:
II.
Del Regeringernes og Organisationens forpligtelser Afsnit 2. Danmark forpligter sig til ikke til noget militært formåls  

 fremme at anvende noget nukleart materiale eller anlæg inden for landets  

 jurisdiktion, over hvilket Organisationen forpligter sig til at udøve  

 kontrol, eller som Organisationen har fritaget for kontrol, eller for hvilket  

 Organisationen har suspenderet kontrol ifølge denne overenskomst.
 Afsnit 3. Det forenede Kongerige forpligter sig til ikke til noget  

 militært formåls fremme at anvende noget nukleart materiale inden for landets  

 jurisdiktion, over hvilket Organisationen forpligter sig til at udøve  

 kontrol, eller som Organisationen har fritaget for kontrol, eller for hvilket  

 Organisationen har suspenderet kontrol ifølge denne overenskomst.
Afsnit 4. Organisationen forpligter sig til i henhold til bestemmelserne i  

 denne overenskomst at udøve kontrol over nukleart materiale, Organisationen forpligter sig ligeledes til at udøve kontrol over ethvert  

 anlæg, der indeholder eller kommer til at indeholde nukleart materiale, for  

 hvilket bestemmelserne i dette afsnit finder anvendelse, indbefattet ethvert  

 primært nukleart anlæg, der er opført under Kategori I i fortegnelsen for  

 Danmark.
 Afsnit 5. De to regeringer forpligter sig til at lette Organisationens  

 udøvelse af kontrollen og til at samarbejde med Organisationen og indbyrdes  

 med dette formål for øje.
 Afsnit 6. Danmarks og Det forenede Kongeriges rettigheder og forpligtelser  

 i henhold til stk. (1)(d), (1)(e) og (2)(b) i samarbejdsoverenskomsten  

 suspenderes med hensyn til:
En sådan suspension skal ikke finde sted for materiale eller anlæg, for  

 hvilke Rådet i henhold til afsnit 22 eller af anden årsag bestemmer, at  

 Organisationen er ude af stand til at udøve kontrol, og som følgelig slettes  

 i den regerings fortegnelse, under hvis jurisdiktion det befinder sig fra det  

 tidspunkt, Rådet træffer sin afgørelse, indtil det bestemmer, at  

 Organisationen atter er i stand til at udøve kontrol.
I et sådant tilfælde  

 kan Organisationen efter anmodning fra den anden regering give denne sådanne  

 oplysninger, som står til Organisationens rådighed om det pågældende  

 materiale eller anlæg, for at sætte vedkommende regering i stand til  

 effektivt at udøve eventuelle rettigheder, den måtte have i så henseende.
 Afsnit 7. De to regeringer skal omgående underrette Organisationen om  

 eventuelle ændringer i notevekslingen omtalt i afsnit 1(c) samt om en  

 eventuel opsigelse af den heri omhandlede samarbejdsoverenskomst.
III.
Del Meddelelse fra regeringerne Afsnit 8. De to regeringer skal i fællesskab underrette Organisationen om  

 enhver overførsel af nukleart materiale eller primært nukleart anlæg fra Det  

 forenede Kongeriges til Danmarks jurisdiktion i henhold til  

 samarbejdsoverenskomsten.
En sådan meddelelse skal sendes dersom et således overført, fremstillet, forarbejdet eller anvendt  

 materiale stadig befinder sig inden for Danmarks jurisdiktion, Afsnit 9. De to regeringer kan i fællesskab underrette Organisationen om  

 ethvert andet nukleart materiale eller primært nukleart anlæg inden for  

 Danmarks jurisdiktion, over hvilket de anmoder Organisationen om at udøve  

 kontrol i medfør af denne overenskomst.
En sådan meddelelse kan omfatte  

 eventuelle bestemmelser i overensstemmelse med kontroldokumentet og med denne  

 overenskomst angående de omstændigheder, hvorunder Organisationen skal udøve  

 kontrol.
Afsnit 10. De to regeringer skal i fællesskab sende meddelelse til  

 Organisationen mindst to uger før enhver overførsel fra Danmarks til Det  

 forenede Kongeriges jurisdiktion af Afsnit 11. De i afsnit 8, 9 eller 10 foreskrevne meddelelser skal omfatte  

 materialets nukleare og kemiske sammensætning samt dets fysiske form, eller  

 det primære nukleare anlægs type og kapacitet, foruden anden relevant  

 oplysning, navnlig med hensyn til transport og opbevaring.
Regeringerne skal  

 endvidere, hvor det er muligt, give Organisationen forhåndsmeddelelse om  

 overførsel af store mængder nukleart materiale eller anlæg af større omfang,  

 om hvilke meddelelse skal gives i henhold til bestemmelserne i disse afsnit.
 Afsnit 12. En fælles meddelelse afgivet i henhold til afsnit 8, 9 eller  

 10(b) skal anses for at være godkendt af Organisationen den tredivte dag  

 efter, at Organisationen har modtaget den, og Organisationen skal derefter  

 omgående underrette begge regeringer om datoen for denne godkendelse,  

 medmindre Organisationen før denne dag har erklæret over for begge  

 regeringer:
Afsnit 13. Hver regering skal give Organisationen meddelelse, dersom den  

 agter at overføre et nukleart materiale opført i Kategori I i dens  

 fortegnelse til et anlæg inden for dens jurisdiktion, over hvilket  

 Organisationen ikke udøver kontrol, og skal give Organisationen tilstrækkelig  

 oplysning til at gøre det muligt for denne at bestemme, hvorvidt og på hvilke  

 betingelser den kan udøve kontrol over det pågældende anlæg.
Materialet må  

 først overføres, når alle nødvendige aftaler med Organisationen er blevet  

 truffet for udøvelse af kontrol over anlægget.
IV.
Del Fortegnelser Afsnit 14. Organisationen skal udfærdige fortegnelser over alle nukleare  

 materialer og anlæg, over hvilke den forpligter sig til at udøve kontrol  

 ifølge afsnit 4, eller hvilke den har undtaget fra kontrol i overensstemmelse  

 med afsnit 16, eller for hvilke kontrol er suspenderet ifølge afsnit 16.  

 Disse fortegnelser skal føres separat for hver regering på grundlag af fælles  

 meddelelser, indsendt og godkendt ifølge afsnit 8-12, om rapporter indsendt  

 af hver regering i overensstemmelse med de i afsnit 19 foreskrevne  

 procedurer, samt om andre afgørelser, bestemmelser og aftaler, der er truffet  

 i henhold til denne overenskomst.
Nukleart materiale omtale i underafsnit  

 4(b) eller (c) skal anses som værende opført i den pågældende fortegnelse fra  

 det tidspunkt, det er blevet fremstillet, bearbejdet eller anvendt inden for  

 disse underafsnits betydning.
Organisationen skal sende kopier af begge  

 fortegnelser til begge regeringer hver tolvte måned samt på andre tider, en  

 af regeringerne måtte fremsætte ønske om det ved indsendelse af anmodning til  

 Organisationen mindst to uger i forvejen.
Afsnit 15. Fortegnelsen for hver regering skal opdeles i tre Kategorier:  

 Kategori I, Kategori II og Kategori III.
Alle nukleare materialer nævnt i  

 underafsnit 4(a)-(d) skal til at begynde med opføres under Kategori I i  

 fortegnelsen: overførsel til Kategori III sker ifølge bestemmelserne i afsnit  

 16. Alle primære nukleare anlæg, for hvilke fælles meddelelse er indsendt og  

 godkendt i overensstemmelse med afsnit 8, 9, 11 og 12, skal opføres under  

 Kategori I i fortegnelsen for Danmark.
Ethvert andet anlæg skal indføres  

 under Kategori II i den pågældende fortegnelse, så længe det indeholder  

 nukleart materiale, der er opført under Kategori I i samme fortegnelse.
 Afsnit 16. Organisationen skal undtage nukleart materiale fra kontrol i  

 henhold til bestemmelserne i kontroldokumentets stk. 21, 22 eller 23 og skal  

 suspendere kontrol over nukleart materiale ifølge bestemmelserne i stk. 24  

 eller 25. Efter en sådan undtagelse eller suspension af kontrol skal det  

 pågældende nukleare materiale overføres fra Kategori I til Kategori III i  

 samme fortegnelse.
 Afsnit 17. Organisationen skal ophøre med at udøve kontrol over nukleart  

 materiale i henhold til bestemmelserne i stk. 26 i kontroldokumentet og kan  

 træffe aftale med Danmark eller Det forenede Kongerige om kontrollens ophør i  

 henhold til stk. 27. Efter kontrollens ophør skal det pågældende nukleare  

 materiale slettes i fortegnelsen.
V.
Del Fremgangsmåde ved kontrollen Afsnit 18. Under udøvelse af kontrol skal Organisationen overholde de i  

 kontroldokumentets stk. 9-14 indeholdte principper.
 Afsnit 19. Fremgangsmåden ved Organisationens udøvelse af kontrol ifølge  

 denne overenskomst skal være som angivet i kontroldokumentets III. del.  

 Organisationen skal træffe aftale med hver regering vedrørende alle detaljer  

 i kontrollens gennemførelse.
Afsnit 20. Hvor der er tale om et primært nukleart anlæg, der endnu ikke  

 er i drift, når det første gang kommer under Organisationens kontrol, har  

 Organisationen ret til at kræve de i kontroldokumentets stk. 41 omhandlede  

 oplysninger om, hvornår nærmere bestemte stadier i anlæggets konstruktion er  

 blevet eller vil blive nået.
Organisationen kan også i henhold til  

 kontroldokumentets stk. 51 og 52 foretage foreløbig inspektion eller  

 inspektioner af ethvert primært nukleart anlæg omfattet af dens kontrol.
Afsnit 21. Nukleart materiale opført i en af fortegnelserne må kun  

 overføres ud over den pågældende regerings jurisdiktion i overensstemmelse  

 med bestemmelserne i kontroldokumentets stk. 28 dog således, at der i  

 tilfælde af en overførsel i henhold til stk. 28(d) kræves enighed mellem de  

 to regeringer.
Primære nukleare anlæg opført i en af fortegnelserne må kun  

 overføres ifølge disse bestemmelser, efter at nødvendige ændringer er  

 foretaget.
Ethvert nukleart materiale eller anlæg, som overføres i henhold  

 til dette afsnit, skal derefter slettes i fortegnelsen.
Afsnit 22. Såfremt Rådet finder, at overtrædelse af denne overenskomsts  

 bestemmelser har fundet sted, skal det rette henvendelse til den pågældende  

 regering om straks at få overtrædelsen bragt til ophør og skal udfærdige  

 rapporter i det omfang, det skønner nødvendigt.
Såfremt regeringen ikke inden  

 for en rimelig tid træffer foranstaltninger til at bringe overtrædelsen til  

 ophør, Organisationen ikke effektivt kan udøve den i denne overenskomst  

 foreskrevne kontrol: og Dersom rådet træffer nogen beslutning i henhold til dette afsnit, skal  

 Organisationen omgående give begge regeringer meddelelse herom.
VI.
Del Organisationens inspektører Afsnit 23. Bestemmelserne i inspektionsdokumentets stk. 1-10 og 12-14 skal  

 regulere den virksomhed, Organisationens inspektører udøver i henhold til  

 denne overenskomst.
Stk. 4 i inspektionsdokumentet finder dog ikke anvendelse  

 på noget anlæg eller nukleart materiale, der til enhver tid er tilgængeligt  

 for Organisationen.
Selve fremgangsmåden til gennemførelse af  

 kontroldokumentets stk. 50 skal aftales med den pågældende regering ved en  

 tillægsaftale til denne overenskomst, før anlægget eller materialet optages i  

 fortegnelsen.
 Afsnit 24. De relevante bestemmelser i overenskomsten vedrørende  

 Organisationens rettigheder og immuniteter skal gælde for Organisationen,  

 dens inspektører og dens ejendom, der bruges af dem under udførelse af deres  

 embedspligter i henhold til denne overenskomst.
VII.
Del Finansiering Afsnit 25. Hver af de kontraherende parter skal bære de udgifter, den  

 pådrager sig under opfyldelsen af forpligtelserne i henhold til denne  

 overenskomst.
Organisationen skal til hver regering tilbagebetale særlige  

 udgifter, herunder de i stk. 6 i inspektionsdokumentet omhandlede, der på  

 Organisationens skriftlige anmodning pådrages den pågældende regering eller  

 personer under dennes jurisdiktion, såfremt regeringen inden udgiftens  

 pådragelse har meddelt Organisationen, at tilbagebetaling vil blive krævet.  

 Disse bestemmelser skal ikke være til hinder for pålæggelse af udgifter, der  

 skyldes en kontraherende parts undladelse af at overholde denne overenskomsts  

 bestemmelser.
 Afsnit 26. Hver regering skal garantere, at enhver beskyttelse mod  

 civilretligt ansvar, heri indbefattet forsikring eller anden finansiel  

 sikkerhed, med hensyn til nukleare ulykker, der opstår i en nuklear  

 installation under dens jurisdiktion, skal omfatte Organisationen og dens  

 inspektører under udførelse af deres embedspligt i henhold til denne  

 overenskomst på samme måde, som sådan beskyttelse omfatter borgere i det  

 pågældende land.
VIII.
Del Bilæggelse af tvister Afsnit 27. Såfremt der ved fortolkningen eller anvendelsen af denne  

 overenskomst opstår en tvist, som ikke bilægges ved forhandling eller på  

 anden af vedkommende parter aftalt måde, skal tvisten på begæring af en af  

 parterne henvises til en voldgiftsret, der sammensættes som følger:
Et flertal af voldgiftsrettens medlemmer udgør et beslutningsdygtigt  

 antal, og alle beslutninger træffes ved flertalsafgørelse.  

 Voldgiftsproceduren fastsættes af retten.
Rettens afgørelser, herunder alle  

 kendelser om dens sammensætning, forretningsgang og jurisdiktion og om  

 fordelingen mellem parterne af omkostninger ved voldgiften, er bindende for  

 alle de kontraherende parter.
Voldgiftsmændenes aflønning fastsættes på det  

 for Den mellemfolkelige Domstols ad hoc dommere gældende grundlag.
 Afsnit 28. Rådets afgørelser vedrørende denne overenskomsts gennemførelse  

 med undtagelse af afgørelser, der kun vedrører afsnit 25 eller 26, skal,  

 dersom det bestemmes heri, straks bringes til udførelse af parterne i  

 afventen af endelig bilæggelse af eventuel tvist ved rådslagning,  

 forhandling, voldgift eller på anden måde.
IX.
Del Fortolkning og ændring Afsnit 29. Denne overenskomst skal fortolkes i relation til  

 Organisationens kontrolsystem, som fremgår af kontroldokumentet og  

 inspektionsdokumentet.
Afsnit 30. På enhver af parternes begæring skal de kontraherende parter  

 rådslå om ændring af denne overenskomst.
Dersom Rådet beslutter at ændre  

 kontroldokumentet, skal denne overenskomst, dersom regeringerne kræver det,  

 ændres således, at den foretagne ændring i kontroldokumentet tages til følge.  

 Dersom Rådet beslutter at foretage ændring af inspektionsdokumentet, skal  

 denne overenskomst, hvis regeringerne kræver det, ændres således, at den  

 foretagne ændring i inspektionsdokumentet tages til følge med hensyn til de  

 inspektioner, der skal foretages inden for hver af regeringernes  

 jurisdiktion.
X.
Del Ikrafttræden og varighed Afsnit 31. Denne overenskomst træder i kraft, når den er underskrevet af  

 bemyndigede repræsentanter for Organisationen, Danmark og Det forenede  

 Kongerige.
Afsnit 32. Denne overenskomst skal forblive i kraft i  

 samarbejdsoverenskomstens gyldighedsperiode, herunder eventuelle  

 forlængelsesperioder.
Den kan forlænges i yderligere perioder, som alle  

 parterne måtte blive enige om, og kan ophøre tidligere ved, at en af de  

 kontraherende parter opsiger den med seks måneders varsel til de andre parter  

 eller på anden af parterne aftalt måde.
Dog skal denne overenskomst i alle  

 tilfælde forblive i kraft, for så vidt angår nukleart materiale omhandlet i  

 underafsnit 4(b) eller (c) eller nukleart materiale indgået i stedet derfor,  

 indtil Organisationen har meddelt begge regeringer, at den har afsluttet  

 kontrollen med dette materiale i overensstemmelse med afsnit 17.
UDFÆRDIGET i Wien den 23. juni 1965 i tre eksemplarer på engelsk.
For DEN INTERNATIONALE ATOMENERGIORGANISATION:
 Sigvard Eklund.
For KONGERIGET DANMARKS REGERING:
 Sigvald Kristensen.
For DET FORENEDE KONGERIGE STORBRITANNIEN OG NORDIRLANDS REGERING:
R.
C.
Hope-Jones.
 Overenskomsten trådte i kraft den 23. juni 1965.
 Udenrigsministeriet, den 29. maj 1969.
