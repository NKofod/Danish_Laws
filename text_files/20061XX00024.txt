Skriftlig fremsættelse (4. oktober 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
F  

 orslag  

 til lov om indgåelse af tillægsaftale til den dansk-grønlandske  

 dobbeltbeskatningsaftale (Lovforslag nr.
L 31).
 Formålet med lovforslaget er, at en dansk-grønlandsk  

 tillægsaftale af 19. juni 2006 gennemføres som dansk lov.
 Tillægsaftalen vedrører beskatning af løn, som en person,  

 der er hjemmehørende i den ene del af riget, oppebærer for arbejde ombord på  

 et  

 skib, der er registreret i det internationale skibsregister i den anden del  

 af  

 riget.
 Baggrunden er, at både Danmark og Grønland har særlige  

 skatteregler for personer, der arbejder ombord på et skib i henholdsvis Dansk  

 Internationalt Skibsregister (DIS) og det grønlandske nettolønsregister.  

 Disse  

 regler skal sikre danske, henholdsvis grønlandske, rederiers  

 konkurrencemæssige  

 stilling i forhold til rederier fra andre lande, idet de får mulighed for at  

 nedsætte omkostningerne til løn til deres søfolk.
De danske regler medfører, at søfolk med arbejde ombord på  

 et dansk skib, registreret i DIS, er fritaget for dansk beskatning af lønnen  

 for dette arbejde.
Det gælder, uanset om de pågældende søfolk er bosat i  

 Danmark  

 eller f.eks. på Grønland.
Grønlands regler om løn for arbejde ombord på skibe  

 i  

 det grønlandske nettolønsregister har tilsvarende virkning.
De danske regler om skattefritagelse for søfolk ombord på et  

 DIS-skib kan imidlertid alene omfatte dansk beskatning.
Tilsvarende kan de  

 grønlandske regler alene omfatte grønlandsk beskatning.
 Tillægsaftalen medfører derfor, at en dansk sømand med  

 arbejde ombord på et skib, der er registreret i det grønlandske  

 nettolønsregister, ikke skal betale dansk skat af lønnen for dette arbejde,  

 ligesom en grønlandsk sømand med arbejde ombord på et skib i Dansk  

 Internationalt Skibsregister ikke skal betale grønlandsk skat af lønnen for  

 dette arbejde.
 Lovforslaget skønnes ikke at have nævneværdige  

 administrative eller provenumæssige virkninger.
 Idet jeg i øvrigt henviser til lovforslagets bemærkninger,  

 skal jeg anbefale det til Folketingets velvillige behandling.
