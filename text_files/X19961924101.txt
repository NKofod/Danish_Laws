Erstatning for tab af erhvervsevne under revalidering EMNE:
Erstatning for tab af erhvervsevne under revalidering BAGGRUND:
 En sygehjælper fik håndeksem på grund af hyppig håndvask.
Arbejdsskadestyrelsen anerkendte, at der var tale om en arbejdsskade i  

 form af en erhvervssygdom.
Som led i vores sagsbehandling blev det oplyst, at  

 hun havde en medfødt disposition til at udvikle hudlidelser.
Ved  

 anerkendelsen tog vi derfor forbehold for denne disposition.
 På dette grundlag fastsatte vi mengraden til 5 procent.
 Hendes opholdskommune bevilgede hende bruttorevalideringsydelse med  

 henblik på en 2-årig HF efterfulgt af en læreruddannelse - et  

 uddannelsesforløb på ialt 5 1/2 år.
 Kommunens afgørelse var begrundet i, at hun havde en ryglidelse, der ikke  

 var arbejdsbetinget, og i hudlidelsen, som vi havde anerkendt.
 Arbejdsskadestyrelsen traf afgørelse om, at der ikke kunne ydes erstatning  

 for tab af erhvervsevne, idet arbejdsskadens - dvs. hudlidelsens - begrænsede  

 følger ikke kunne begrunde det langvarige uddannelsesforløb.
 Det indgik i vores vurdering, at hun på grund af arbejdsskadens følger  

 alene er afskåret fra at påtage sig »vådt arbejde«.
 KOMMENTAR:
 Erstatning for tab af erhvervsevne ydes, når arbejdsskaden har medført  

 nedsættelse af skadelidtes evne til at skaffe sig indtægt ved arbejde.
 Ved bedømmelsen af erhvervsevnen tages hensyn til skadelidtes muligheder  

 for at skaffe sig indtægt ved arbejde, som med rimelighed kan forlanges ud  

 fra den pågældendes evner, uddannelse, alder og muligheder for erhvervsmæssig  

 omskoling og optræning.
I det konkrete tilfælde ville skadelidte kunne påtage sig arbejde, hvor  

 hun ikke ville blive udsat for hyppig håndvask.
Hun ville således kunne  

 opretholde sit hidtidige indtægtsniveau uden et langvarigt uddannelsesforløb.
 Selvom Arbejdsskadestyrelsen har mulighed for at træffe en midlertidig  

 afgørelse om erstatning for tab af erhvervsevne under et revalideringsforløb,  

 skal der således også i denne situation foretages en vurdering af  

 arbejdsskadens faktiske indvirkning på pågældendes mulighed for - uden  

 revalidering - at påtage sig arbejde til en tilsvarende løn.
 Yderligere oplysninger kan fås hos kontorchef Ingrid Parsby.
