 Ved en i København den 28. maj 1962 stedfunden noteveksling mellem  

 udenrigsministeren og De Forenede Staters herværende ambassadør er der  

 truffet aftale om følgende ændrede affattelse af den under 23. august 1951 i  

 København afsluttede overenskomst om finansiering af kulturelt samarbejde  

 (jfr. udenrigsministeriets bekendtgørelser nr. 45 af 9. oktober 1951 og nr.  

 17. af 26. april 1956, Lovtidende C).
AMERIKAS FORENEDE STATERS AMBASSADE København, den 28. maj 1962.
Deres Excellence, Jeg har den ære at henvise til den i København den 23. august 1951  

 undertegnede overenskomst mellem Amerikas Forenede Staters regering og den  

 danske regering, således som ændret, til fremme og udvidelse af den gensidige  

 forståelse mellem det amerikanske og det danske folk ved en øget udveksling  

 af kundskaber og faglig kyndighed gennem samarbejde på det uddannelsesmæssige  

 område (i det følgende kaldet »overenskomsten«). Endvidere har jeg  

 den ære at henvise til aide-memoire af 28. maj 1961, hvori  

 udenrigsministeriet stillede forslag om at fortsætte det i overenskomsten  

 omhandlede program og henledte opmærksomheden på en særlig måde til  

 finansiering af dets forlængelse.
Amerikas Forenede Staters regering ønsker at anvende danske kroner  

 hidrørende fra den danske regerings tilbagebetaling af hovedstol og betaling  

 af renter til Amerikas Forenede Staters regering i henhold til overenskomsten  

 af 7. marts 1956 mellem den danske regering og Eksport-Importbanken i  

 Washington til forlængelse af det i overenskomsten omhandlede program i et  

 yderligere tidsrum.
Amerikas Forenede Staters regering ønsker endvidere at  

 ophæve overenskomstens bestemmelse om, at de beløb, som årligt indsættes til  

 kredit for det i overenskomsten omhandlede fond, begrænses til et beløb  

 modsvarende 180.000 amerikanske dollars, skønt det ikke på indeværende  

 tidspunkt påtænkes at udvide programmets årlige beløbsramme, samt at ophæve  

 visse andre begrænsninger, som nødvendiggjordes af amerikanske love, der ikke  

 længere er i kraft.
 Jeg har den ære at henvise til nyligt stedfundne samtaler mellem  

 repræsentanter for vore to regeringer om dette spørgsmål og at bekræfte den  

 opnåede aftale om, at overenskomsten skal erstattes af en overenskomst, der  

 lyder som følger:
»Amerikas Forenede Staters regering og den danske regering; som ønsker at fremme og udvide den gensidige forståelse mellem det  

 amerikanske og det danske folk ved en øget udveksling af kundskaber og faglig  

 kyndighed gennem samarbejde på det uddannelsesmæssige område; som tager i betragtning, at det i medfør af den mellem Amerikas Forenede  

 Stater og Danmark afsluttede kreditaftale af 21. februar 1947, som blev  

 forlænget ved notevekslinger af 10. december 1947, 27. januar 1948, 10. juni  

 1948 og 13. december 1948, er bestemt, at den danske regering efter anmodning  

 fra Amerikas Forenede Stater vil stille dansk valuta til rådighed til  

 betaling af Amerikas Forenede Staters udgifter i Danmark; og som tager i betragtning, at Amerikas Forenede Staters regering og den  

 danske regering ønsker at fortsætte programmet med sådanne andre midler i  

 dansk valuta, som måtte blive stillet til rådighed for Amerikas Forenede  

 Stater til bestridelse af udgifter til dette formål; er blevet enige om følgende:
 Artikel 1.
 Der oprettes et fond med navnet: »The United States Educational  

 Foundation in Denmark« (»Amerikas Forenede Staters Uddannelsesfond  

 i Danmark«, i det følgende kaldet »Fondet«), som skal  

 anerkendes af Amerikas Forenede Staters regering og af den danske regering  

 som en organisation, der er stiftet og oprettet for at lette administrationen  

 af et uddannelses- og undervisningsprogram, som vil være at finansiere af  

 midler, som stilles til rådighed for Fondet af Amerikas Forenede Staters  

 regering, hidrørende fra dansk valuta, som indehaves af eller er til rådighed  

 for Amerikas Forenede Stater til bestridelse af udgifter til dette formål.
Med den undtagelse, som indeholdes i nærværende aftales artikel 3 og 8,  

 skal Fondet være undtaget fra bestemmelserne for interne amerikanske love,  

 for så vidt angår anvendelse af pengemidler og tilgodehavender med de i  

 nærværende aftale anførte formål.
Midlerne og ejendom, som måtte blive  

 erhvervet af midlerne til fremme af disse formål, skal i Danmark betragtes  

 som ejendom tilhørende en fremmed regering.
 De midler, som stilles til rådighed i henhold til nærværende aftale, skal  

 - på de betingelser og med de begrænsninger, som er fastsat i det følgende -  

 anvendes af Fondet eller af det organ, som Amerikas Forenede Staters regering  

 og den danske regering måtte blive enige om, til følgende formål:
 Artikel 2.
 Til fremme af forannævnte formål kan Fondet, med forbehold af  

 bestemmelserne i nærværende aftale, udøve den myndighed, som er nødvendig for  

 at gennemføre nærværende aftales formål, herunder følgende:
 Artikel 3.
 Alle forpligtelser, hæftelser og udgifter, som Fondet måtte godkende, skal  

 være i overensstemmelse med et årligt budget, som vil være at godkende af  

 udenrigsministeren.
 Artikel 4.
Administrationen og ledelsen af Fondets virksomhed varetages af en  

 bestyrelse, bestående af otte medlemmer (i det følgende kaldet  

 »Bestyrelsen«), hvoraf fire skal være amerikanske og fire danske  

 statsborgere.
Desuden skal chefen for Amerikas Forenede Staters diplomatiske  

 repræsentation i Danmark (i det følgende kaldet »Missionschefen«)  

 være overordentlig formand for Bestyrelsen.
Missionschefens stemme skal gøre  

 udslaget i tilfælde af stemmelighed i Bestyrelsen, og Missionschefen skal  

 udnævne Bestyrelsens formand.
Formanden skal som ordinært bestyrelsesmedlem  

 have stemmeret.
Missionschefen har bemyndigelse til at udnævne de amerikanske  

 medlemmer af Bestyrelsen og fritage dem for hvervet; af disse skal mindst to  

 være tjenestemænd ved Amerikas Forenede Staters diplomatiske repræsentation i  

 Danmark.
De danske medlemmer udnævnes og fritages for hvervet af den danske  

 regering.
Medlemmerne skal fungere fra udnævnelsestidspunktet til den påfølgende 31.  

 december og skal kunne udnævnes påny.
Bestyrelsespladser, som bliver ledige  

 på grund af fratræden, bortrejse fra Danmark, afsluttet tjenestetid eller af  

 andre grunde, skal besættes i overensstemmelse med bestemmelserne indeholdt i  

 nærværende artikel.
 Hvervet som bestyrelsesmedlem er ulønnet, men Bestyrelsen er bemyndiget  

 til at afholde nødvendige udgifter, som bestyrelsesmedlemmerne måtte have i  

 anledning af bestyrelsesmøder og under udøvelsen af andre officielle hverv,  

 som af Fondet måtte blive dem pålagt.
 Artikel 5.
 Bestyrelsen skal fastsætte sådanne vedtægter og nedsætte sådanne udvalg,  

 som den måtte finde nødvendige for Fondets virksomhed.
 Artikel 6.
Om Fondets virksomhed vil der være at afgive årlige beretninger, hvis form  

 og indhold skal godkendes af udenrigsministeren.
Sådanne beretninger  

 forelægges for udenrigsministeren og den danske regering.
 Artikel 7.
 Fondets hovedkontor skal have sæde i Danmarks hovedstad; dog kan møder i  

 Bestyrelsen eller i dennes udvalg afholdes andre steder efter Bestyrelsens  

 nærmere bestemmelse, og Fondets personale kan udøve sin virksomhed, hvor  

 Bestyrelsen måtte godkende det.
 Artikel 8.
Til anvendelse i medfør af nærværende aftale skal den danske regering, når  

 den derom modtager anmodning fra Amerikas Forenede Staters regering, til  

 indsættelse på en konto i Danmark, åbnet i favør af chefen for Amerikas  

 Forenede Staters finanshovedkasse, stille danske betalingsmidler til  

 rådighed, indtil en samlet sum i danske kroner, svarende til 900.000  

 amerikanske dollars, er nået.
Det er dog herved en forudsætning, at der i  

 løbet af et kalenderår i henhold til nærværende stk. ikke på kontoen  

 indsættes en samlet sum i danske betalingsmidler, som overstiger modværdien  

 af 180.000 amerikanske dollars.
 Den omvekslingskurs mellem danske kroner og amerikanske dollars, som vil  

 være at anvende ved fastsættelsen af det beløb i danske kroner, der skal  

 deponeres som ovenfor anført, beregnes i overensstemmelse med stk. (4) (b) i  

 kreditaftalen af 21. februar 1947.
Ud over de i nærværende artikels stk. 1 omhandlede midler vil  

 udenrigsministeren stille danske betalingsmidler, som indehaves af eller er  

 til rådighed for Amerikas Forenede Staters regering, til rådighed for  

 undervisningsmæssige udvekslinger i henhold til nærværende overenskomst til  

 et samlet beløb modsvarende 900.000 amerikanske dollars.
For så vidt angår de  

 i nærværende stk. omhandlede yderligere midler beregnes den omvekslingskurs  

 mellem danske kroner og amerikanske dollars, som vil være at anvende ved  

 fastsættelsen af det beløb i danske kroner, der skal deponeres som ovenfor  

 anført, efter gensidig overenskomst på deponeringstidspunktet.
 Amerikas Forenede Staters regering og den danske regering er enige om, at  

 der til de i nærværende overenskomst omhandlede formål endvidere kan anvendes  

 12.406.500 kroner samt anden dansk valuta, son indehaves af eller er til  

 rådighed for Amerikas Forenede Staters regering til bestridelse af udgifter.
 Gennemførelsen af denne overenskomst forudsætter, at bevillinger er til  

 rådighed for udenrigsministeren.
 Udenrigsministeren vil til bestridelse af udgifter, som godkendes af  

 Fondet, stille danske betalingsmidler til rådighed i det omfang, hvori der er  

 behov herfor i medfør af nærværende aftale, dog under ingen omstændigheder  

 udover det indenfor budgettet i medfør af artikel 3 i nærværende aftale  

 fastsatte.
 Artikel 9.
 Den danske regering skal fritage personer, der er bosat i Amerikas  

 Forenede Stater, og som under Fondets auspicier beskæftiger sig med  

 undervisning og studier i Danmark, for beskatning og andre byrder i  

 forbindelse med indrejse, rejse og ophold i Danmark i samme udstrækning, som  

 det sker for i Danmark bosatte personer, som har lignende beskæftigelse i  

 Amerikas Forenede Stater.
 Artikel 10.
 Amerikas Forenede Staters regering og den danske regering skal gøre, hvad  

 der står i deres magt, for at lette udvekslingen af personer i medfør af  

 nærværende aftale og for at løse vanskeligheder, som herved måtte opstå.
 Artikel 11.
 Hvor betegnelsen »udenrigsministeren« finder anvendelse i  

 nærværende aftale, skal derved forstås Amerikas Forenede Staters  

 udenrigsminister eller en hvilkensomhelst embedsmand eller funktionær i  

 Amerikas Forenede Staters regerings tjeneste, som han måtte udpege til at  

 optræde på sine vegne.
 Artikel 12.
 Nærværende aftale kan ændres ved diplomatisk noteveksling mellem Amerikas  

 Forenede Staters regering og den danske regering.
 Artikel 13.
Nærværende aftale træder i kraft fra og med dagen for dens undertegnelse.' Ved modtagelsen af en note fra Deres Excellence, hvori det anføres, at  

 ovenstående bestemmelser kan godkendes af den danske regering , vil Amerikas  

 Forenede Staters regering betragte denne note og Deres Excellences svarnote  

 som udgørende en overenskomst mellem de to regeringer om dette spørgsmål.  

 Overenskomsten træder i kraft på datoen for modtagelsen af Deres Excellences  

 svar og vil derefter erstatte overenskomsten af 23. august 1951, således som  

 ændret.
 Modtag, Deres Excellence, påny forsikringen om min mest udmærkede  

 højagtelse.
 (sign.) William McCormick Blair.
Hans Excellence Jens Otto Krag, Udenrigsminister, København.
UDENRIGSMINISTERIET København, den 28. maj 1962.
Hr. ambassadør, Jeg har den ære at anerkende modtagelsen af Deres Excellences note af 28.  

 maj 1962, der lyder som følger:
 (Her følger ordlyden af den amerikanske note).
 I besvarelse heraf har jeg den ære at bekræfte, at den danske regering er  

 enig i indholdet af ovenciterede note og betragter denne noteveksling som  

 udgørende en mellem den danske regering og Amerikas Forenede Staters regering  

 indgået aftale, der træder i kraft dags dato.
 Modtag, hr. ambassadør, forsikringen om min mest udmærkede højagtelse.
(sign.) J.O.
Krag.
Hans Excellence Hr.
Willian McCormick Blair, jr.
Amerikas Forenede Staters ambassadør, København.
 Udenrigsministeriet, den 16. november  

 1962.
 Per Hækkerup.
