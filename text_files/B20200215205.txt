Bekendtgørelse om ændring af bekendtgørelse om anvendelse af vejafmærkning § 1 I bekendtgørelse nr. 1633 af 20. december 2017 om anvendelse af vejafmærkning, som ændret ved bekendtgørelse nr. 1056 af 17. august 2018, bekendtgørelse nr. 314 af 21. marts 2019, bekendtgørelse nr. 352 af 3. april 2019, bekendtgørelse nr. 1090 af 31. oktober 2019 og bekendtgørelse nr. 669 af 25. maj 2020, foretages følgende ændringer:
 1. Efter § 189 indsættes før overskriften før § 190:
»S 20 Motoriseret løbehjul (elektrisk løbehjul) i afmærket løbehjulsboks § 189 a.  S 20 må ikke etableres, hvor der er vognbane eller særlige vognbaner, cykelsti eller cykelbane, i midterrabat, i skillerabat eller hvor løbehjulsboksen i øvrigt er til ulempe for færdslen.
 Stk. 2. Løbehjulsboks skal afmærkes med smal ubrudt linje, så løbehjulsboksen fremtræder som et felt.
Stk. 3. V 20 Motoriseret løbehjulssymbol (elektrisk løbehjul) skal altid afmærkes i løbehjulsboksen i selve feltet« 2. Bilag 5 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2021.
