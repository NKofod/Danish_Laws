Nr LSF 190 Forslag til Lov om ændring af lov om planteskadegørere (Ændret definition  

 af planteskadegørere) Fremsat af fiskeriministeren (Henrik Dam Kristensen) den 24. januar 1996 Vedtaget ved tredjebehandling den 18. april 1996 Lov nr. 300 af 24/04/1996 § 1 I lov om planteskadegørere, jf. lovbekendtgørelse nr. 390 af 17. maj 1994,  

 foretages følgende ændringer:
 1. § 1 affattes således:
» § 1. Landbrugs- og fiskeriministeren kan fastsætte  

 bestemmelser om bekæmpelse og om forebyggelse af indslæbning og udbredelse af  

 levende organismer, dog ikke hvirveldyr, samt vira, der direkte eller  

 indirekte kan forvolde tab for planteavlen (planteskadegørere), og kan  

 herunder fastsætte bestemmelser til gennemførelse af regler fastsat af Det  

 Europæiske Fællesskab.« 2. I § 2, nr. 1, ændres »forbud mod indførsel,  

 opbevaring samt anden form for besiddelse« til: »forbud mod  

 indførsel, salg, opbevaring samt anden form for besiddelse«.
 3. I § 2, nr. 1, ændres »planter eller  

 planteprodukter, der er eller formodes at være angrebet af« til:  

 »planter, planteprodukter, jord eller andre vækstmedier, der er eller  

 formodes at være angrebet af eller at indeholde«.
 4. I § 2, nr. 2, 5 og 6, § 4, stk. 2, § 5, nr. 1 og  

2, og § 11, stk. 1, ændres »planter og  

 planteprodukter« til: »planter, planteprodukter, jord og andre  

 vækstmedier«.
 5. I §§ 3 og 10 ændres »planter eller  

 planteprodukter« til: »planter, planteprodukter, jord eller andre  

 vækstmedier«.
 6. I § 6, stk. 1, ændres »planter eller  

 planteprodukter« til: »planter, planteprodukter, jord eller andre  

 vækstmedier«, »angrebet af planteskadegørere« til:  

 »angrebet af eller indeholder planteskadegørere« og »planter  

 og planteprodukter« til: »planter, planteprodukter, jord og andre  

 vækstmedier«.
 7. I § 7 ændres »planter eller planteprodukter  

 og« til: »planter, planteprodukter, jord eller andre vækstmedier  

 samt«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om planteskadegørere, jf. lovbekendtgørelse nr. 390 af 17. maj 1994,  

 foretages følgende ændring:
 1. § 1 affattes således:
» § 1. Landbrugs- og fiskeriministeren kan fastsætte  

 bestemmelser om bekæmpelse samt om forebyggelse af indslæbning og udbredelse  

 af levende organismer, dog ikke hvirveldyr, samt vira, der direkte eller  

 indirekte kan forvolde tab for planteavlen (planteskadegørere), og kan  

 herunder fastsætte bestemmelser til gennemførelse af regler fastsat af Det  

 Europæiske Fællesskab.« 2. I § 2, nr. 1, ændres »forbud mod indførsel,  

 opbevaring samt anden form for besiddelse« til: »forbud mod  

 indførsel, salg, opbevaring samt anden form for besiddelse«.
 3. I § 2, nr. 1, ændres »planter eller  

 planteprodukter, der er eller formodes at være angrebet af« til:  

 »planter, planteprodukter, jord eller andre vækstmedier der er eller  

 formodes at være angrebet af eller at indeholde«.
 4. I § 2, nr. 2, 5 og 6, § 4, stk. 2, § 5, nr. 1 og 2,  

 og § 11, stk. 1., ændres »planter og planteprodukter« til:  

 »planter, planteprodukter, jord og andre vækstmedier«.
 5. I § 3, og § 10, ændres »planter eller  

 planteprodukter« til: »planter, planteprodukter, jord eller andre  

 vækstmedier«.
 6. I § 6, stk. 1, ændres »planter eller  

 planteprodukter« til: »planter, planteprodukter, jord eller andre  

 vækstmedier«, »angrebet af planteskadegørere« til:  

 »angrebet af eller indeholder planteskadegørere« og »planter  

 og planteprodukter« til: »planter, planteprodukter, jord og  

 vækstmedier«.
 7. I § 7, ændres »planter eller planteprodukter  

 og« til: »planter, planteprodukter, jord eller andre vækstmedier  

 samt«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Ved forslaget ændres loven til også at omfatte bekæmpelse m.m. af  

 skadegørere, der indirekte kan forvolde tab for planteavlen.
Endvidere  

 udvides loven således, at der også kan iværksættes foranstaltninger  

 vedrørende indenlandsk handel samt plantevækstmedier.
 Lovændringen er blevet aktuel med konstateringen af udbredte forekomster i  

 New Zealand, Skotland og Nordirland og forekomster i det øvrige  

 Storbritannien, Irland og Island samt på Færøerne af den new zealandske  

 fladorm (Artioposthia triangulata Dendy).
 Denne skadegører lever af regnorme og kan indslæbes med inficeret jord.  

 Hvis den indslæbes, vil den kunne forårsage en kraftig tilbagegang i  

 bestanden af visse arter af regnorme, hvilket med tiden kan føre til en  

 negativ ændring i jordens frugtbarhed med betydelige økonomiske konsekvenser  

 for jordbruget.
 Lovforslaget har ikke budget- eller personalemæssige konsekvenser for  

 staten eller kommunerne.
Bemærkninger til de enkelte bestemmelser Til § 1, nr. 1 Med den foreslåede udvidelse af definitionen af  

 »planteskadegørere« i lovens § 1 vil Plantedirektoratet, der er  

 ansvarlig for lovens administration, kunne fastsætte krav til indførsel og  

 handel, der hindrer indslæbning og spredning af fladormen.
 Plantedirektoratet vil endvidere kunne gennemføre  

 bekæmpelsesforanstaltninger i danske gartnerier og andre steder, hvor  

 fladormen eller andre planteskadegørere, der tilsvarende kan forvolde  

 indirekte skader på planteavlen, måtte blive fundet.
Det er fra EU-Kommissionen oplyst, at der hverken i Rådets direktiv  

 77/93/EØF om foranstaltninger mod indslæbning i fællesskabet af skadegørere  

 på planter og planteprodukter og mod deres spredning inden for fællesskabet,  

 som senest ændret ved Kommissionsdirektiv 95/41/EF, eller i EU-lovgivning  

 indenfor miljørådet er hjemmel til at iværksætte fællesskabsforanstaltninger  

 mod den new zealandske fladorm.
Kommissionen har tilkendegivet, at den i  

 lyset af den mulige skade, som fladormen kan forvolde, yderligere vil  

 undersøge de juridiske aspekter.
 Da området ikke er harmoniseret i EU, kan foranstaltninger mod indslæbning  

 og spredning af fladormen iværksættes ved nationale foranstaltninger.  

 Indførselsbegrænsninger over for EU-medlemsstater og EØS-medlemsstater, kan  

 kun gennemføres med respekt af EF-traktatens art. 30 vedrørende  

 handelshindringer, hvis anvendelsen af disse foranstaltninger er begrundet i  

 de anerkendelsesværdige hensyn af ikke-økonomiske karakter, der ligger bag  

 reglen, og hvis de handelshindrende virkninger ikke går videre end strengt  

 nødvendigt for at opnå reglens anerkendelsesværdige formål  

 (proportionalitet). Den foreslåede ordning vedrørende  

 bekæmpelsesforanstaltninger overfor fladormen, er begrundet i et nødvendigt  

 behov for at sikre den danske jords frugtbarhed, og det er hensigten, at man  

 ved varetagelse af dette formål vil anvende de mindste restriktive  

 bekæmpelsesforanstaltninger.
 De nævnte foranstaltninger skal på forhånd notificeres til WTO i henhold  

 til aftalen om sanitære og fytosanitære forhold (SPS-aftalen), hvis der  

 fastsættes bestemmelser, der påvirker samhandlen mellem medlemmer af WTO.
Til § 1, nr. 2 Med den foreslåede udvidelse til også at omhandle salg sikres muligheden  

 for at modvirke yderligere spredning af fladormen i Danmark, såfremt den  

 skulle blive indslæbt.
Til § 1, nr. 3, 4, 5, 6 og 7 Med den foreslåede udvidelse af lovens anvendelsesområde opnås der  

 mulighed for at gennemføre foranstaltninger mod planteskadegørere i  

 vækstmedier, herunder jord, hvilket vil være relevant i forbindelse med den  

 new zealandske fladorm.
Til § 2 Loven foreslås at træde i kraft dagen efter bekendtgørelsen i Lovtidende.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om planteskadegørere, jf. lovbekendtgørelse nr. 390 af 17. maj 1994,  

 foretages følgende ændring:
 1. § 1 affattes således:
» § 1. Landbrugs- og fiskeriministeren kan fastsætte  

 bestemmelser om bekæmpelse samt om forebyggelse af indslæbning og udbredelse  

 af levende organismer, dog ikke hvirveldyr, samt vira, der direkte eller  

 indirekte kan forvolde tab for planteavlen (planteskadegørere), og kan  

 herunder fastsætte bestemmelser til gennemførelse af regler fastsat af Det  

 Europæiske Fællesskab.« § 1. Landbrugsministeren kan fastsætte bestemmelser om bekæmpelse  

 samt om forebyggelse af indslæbning og udbredelse af levende organismer, dog  

 ikke hvirveldyr, samt vira, der kan forvolde tab for planteavlen  

 (planteskadegørere), herunder bestemmelser til gennemførelse af regler herom  

 fastsat af De europæiske Fællesskaber.
 2. I § 2, nr. 1, ændres »forbud mod indførsel,  

 opbevaring samt anden form for besiddelse« til: »forbud mod  

 indførsel, salg, opbevaring samt anden form for besiddelse«.
 3. I § 2, nr. 1, ændres »planter eller  

 planteprodukter, der er eller formodes at være angrebet af« til:  

 »planter, planteprodukter, jord eller andre vækstmedier der er eller  

 formodes at være angrebet af eller at indeholde«.
 4. I § 2, nr. 2, 5 og 6, § 4, stk. 2, § 5, nr. 1 og  

 2, og § 11, stk. 1, ændres »planter og planteprodukter«  

 til: »planter, planteprodukter, jord og andre vækstmedier«.
 § 2. Landbrugsministeren kan i forbindelse med fastsættelse af  

 bestemmelser efter § 1, fastsætter regler om:
1. forbud mod indførsel, opbevaring samt anden form for besiddelse af  

 levende planteskadegørere eller kulturer af planteskadegørere samt af planter  

 eller planteprodukter, der er eller formodes at være angrebet af sådanne  

 planteskadegørere, 2. udførselskontrol med planter og planteprodukter, 3. forbud mod tilsåning eller tilplantning af arealer samt påbud om  

 isolering af disse, 4. forbud mod plantning af angivne plantearter, 5. forbud mod fjernelse af angivne planter og planteprodukter fra et  

 angivet område, 6. påbud om behandling af arealer, planter og planteprodukter med  

 bekæmpelsesmidler, 7. påbud om beskæring eller fjernelse af planter, 8. påbud om desinfektion af emballage, redskaber, maskiner,  

 transportmidler samt rum og andet, hvorfra planteskadegørere må antages at  

 kunne udbredes, 9. påbud om tilintetgørelse af planter, planteprodukter og emballage, 10. påbud om indsamling og tilintetgørelse af planteskadegørere.
§ 4. Med henblik på at gennemføre bekæmpelse eller for at  

 forebygge indslæbning og udbredelse af planteskadegørere kan  

 landbrugsministeren foretage eftersyn af offentlig og privat ejendom og  

 transportmidler.
Eftersynet skal være nødvendigt for at kontrollere  

 overholdelsen af gældende bestemmelser eller for at træffe beslutning om  

 fastsættelse af regler efter § 1 og kan ske uden retskendelse.
På forlangende  

 skal nødvendigheden af eftersynet begrundes og legitimation forevises.
 Stk. 2. Ejere eller brugere af arealer og producenter, ejere,  

 importører eller eksportører af planter og planteprodukter skal yde fornøden  

 bistand ved gennemførelse af eftersyn efter stk. 1.
 § 5. Landbrugsministeren kan:
1. vederlagsfrit udtage prøver af planter og planteprodukter til  

 undersøgelse for forekomst af planteskadegørere, 2. afkræve ejere eller brugere af arealer og producenter, ejere,  

 importører eller eksportører af planter og planteprodukter foreliggende  

 oplysninger, som er nødvendige for at træffe beslutninger efter loven eller  

 bestemmelser fastsat efter loven.
 § 11. Landbrugsministeren kan fastsætte gebyrer til dækning af  

 udgifterne ved kontrollen med indførsel og udførsel af planter og  

 planteprodukter.
 Stk. 2. Der er udpantningsret for gebyrer fastsat efter stk. 1.
 Stk. 3. Landbrugsministeren kan fastsætte regler om renter ved for  

 sen indbetaling af gebyrer og om opkrævning af gebyrer for  

 erindringsskrivelser.
 5. I § 3 og § 10, ændres »planter eller  

 planteprodukter« til: »planter, planteprodukter, jord eller andre  

 vækstmedier«.
 § 3. Landbrugsministeren kan ved udførsel af planter eller  

 planteprodukter træffe de foranstaltninger, som er påkrævet efter  

 modtagerlandets plantesundhedslovgivning.
 § 10. Undlader en ejer eller bruger af et areal eller en  

 producent, ejer, importør eller eksportør af planter eller planteprodukter at  

 gennemføre påbudte foranstaltninger, kan landbrugsministeren lade arbejdet  

 udføre på den pågældendes bekostning. § 4 finder tilsvarende anvendelse i  

 forbindelse med arbejdets udførelse.
 6. I § 6, stk. 1, ændres »planter eller  

 planteprodukter« til: »planter, planteprodukter, jord eller andre  

 vækstmedier«, »angrebet af planteskadegørere« til:  

 »angrebet af eller indeholder planteskadegørere« og »planter  

 og planteprodukter« til: »planter, planteprodukter, jord og  

 vækstmedier«.
 § 6. Landbrugsministeren kan fastsætte bestemmelser om, at den,  

 der er bekendt med eller formoder, at planter eller planteprodukter, der er i  

 hans besiddelse eller beror hos ham, er angrebet af planteskadegørere, straks  

 skal anmelde dette til ministeren, og om, at sådanne planter og  

 planteprodukter ikke må fjernes fra stedet uden ministerens tilladelse.
 Stk. 2. Landbrugsministeren kan til gennemførelse af bestemmelser  

 fastsat af De europæiske Fællesskaber fastsætte bestemmelser om, at enhver,  

 der er bekendt med eller har formodning om forekomst af planteskadegørere,  

 skal anmelde dette til ministeren.
 Stk. 3. Landbrugsministeren kan fastsætte bestemmelser om, at den,  

 der til jordbrugsformål sælger, udlejer eller bortforpagter et areal med  

 forekomst af planteskadegørere, skal underrette erhververen om forekomsten.
 7. I § 7, ændres »planter eller planteprodukter  

 og« til: »planter, planteprodukter, jord eller andre vækstmedier  

 samt«.
 § 7. Statskassen erstatter tab som følge af en påbudt  

 tilintetgørelse af planter eller planteprodukter og emballage, medmindre det  

 tilintetgjorte er angrebet af eller befængt med planteskadegørere.
