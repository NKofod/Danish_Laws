 I medfør af §§ 63 og 64, jfr. § 65, i arvelov nr. 215 af 31. maj 1963, som  

 ændret senest ved lov nr. 228 af 23. maj 1984 bestemmes herved følgende.
 Frigivelse af båndlagt arv.
 § 1.  Afgørelse vedrørende frigivelse af båndlagt arv  

 i medfør af arvelovens § 63 træffes af statsamtet efter ansøgning fra ejeren.
 Stk. 2.  Har arvelader bestemt, at arven kun kan  

 udbetales under særlige betingelser, bør frigivelse uden iagttagelse af  

 sådanne betingelser ikke tillades uden forelæggelse for  

 familieretsdirektoratet.
 § 2.  Tilkommer renten af den båndlagte kapital en  

 anden end kapitalejeren, kan frigivelse kun tillades med rentenyderens  

 samtykke.
§ 3.  Statsamtet kan fastsætte vilkår for frigivelsen,  

 herunder navnlig at arvingen til forvaltningsafdelingen indleverer aktiver, der tilhører  

 ham til fri rådighed, af tilsvarende værdi som det udbetalte beløb, at arvingen til forvaltningsafdelingen indleverer tinglyst pantebrev, der  

 giver pant i en ham tilhørende fast ejendom for beløbet, som skal forfalde  

 ved ejerskifte og kunne opsiges af forvaltningsafdelingen med 3 måneders  

 varsel, at det udbetalte beløb restitueres ved hel eller delvis oplægning af  

 renten af den tilbageværende kapital, at udbetaling sker til en af statsamtet eller forvaltningsafdelingen  

 godkendt person, som påtager sig at drage omsorg for beløbets rette  

 anvendelse, at aflægge regnskab over for forvaltningsafdelingen og at  

 tilbagebetale et eventuelt restbeløb dertil.
§ 4.  Sker frigivelse til køb eller forbedring af fast  

 ejendom, bør det i almindelighed stilles som vilkår, at der til  

 forvaltningsafdelingen indleveres tinglyst pantebrev, der giver pant i  

 ejendommen for beløbet.
Pantebrevet skal forfalde ved ejerskifte og kunne  

 opsiges af forvaltningsafdelingen med 3 måneders varsel.
Stk. 2.  Såfremt den kontante del af købesummen  

 udelukkende betales af båndlagte midler, kan frigivelsen i stedet betinges  

 af, at der på ejendommen tinglyses servitut om, at den ikke må sælges eller  

 pantsættes uden statsamtets samtykke, at den kun kan gøres til genstand for  

 retsforfølgning fra panthaveres side samt til fyldestgørelse af krav på  

 skatter og offentlige afgifter, der hviler på ejendommen, og at hele  

 provenuet i tilfælde af salg eller pantsætning skal indbetales til  

 forvaltningsafdelingen til bestyrelse for den pågældende.
Er kapitalen  

 særeje, bør det tillige sikres, at dette noteres i tingbogen.
 Udbetaling af båndlagt arv i henhold til testamentets bestemmelser herom.
§ 5.  Bestemmelse om udbetaling af båndlagt arv i  

 medfør af arvelovens § 64, 2. pkt., træffes af statsamtet.
Med hensyn til  

 friarv gælder dette dog kun, såfremt testamentet ikke indeholder afvigende  

 bestemmelser, jfr. arvelovens § 65, 3. pkt.
 § 6.  Ved afgørelser i henhold til § 5 finder reglerne  

 i §§ 2-4 tilsvarende anvendelse i det omfang, det findes stemmende med de  

 testamentariske bestemmelser.
 Almindelige bestemmelser.
 § 7.  Afgørelser i medfør af dette cirkulære træffes  

 af statsamtet på det sted, hvor arvingen er bosat ved ansøgningens  

 indgivelse.
 Stk. 2.  Er arvingen umyndig, træffes afgørelsen dog af  

 det statsamt, som fører tilsyn med værgemålet, efter de almindelige regler om  

 bestyrelse af umyndiges midler, jfr. særlig værgebekendtgørelsens § 24.
 Stk. 3.  Har arvingen ikke bopæl her i landet, træffes  

 afgørelsen af Københavns overpræsidium.
 § 8.  Inden afgørelsen træffes, skal der indhentes  

 erklæring fra forvaltningsafdelingen og, såfremt midlerne stammer fra et  

 eksekutorbo, så vidt muligt fra eksekutor.
 § 9.  Arvingen kan indbringe statsamtets afgørelse for  

 familieretsdirektoratet.
§ 10.  Cirkulæret træder i kraft 1. marts 1986.  

 Samtidig ophæves cirkulære nr. 61 af 7. april 1964 om frigivelse og  

 udbetaling af båndlagt arv.
Cirkulærets regler finder kun anvendelse på  

 sager, der rejses efter dettes ikrafttræden.
 stk. 2.  Sager, der inden den 1. marts 1986 er under  

 behandling i justitsministeriet, færdigbehandles af justitsministeriet.
 Justitsministeriet, den 25. februar  

 1986.
