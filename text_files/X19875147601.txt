 Indtægt ved undervisning som gæstelærer, hvor medlemmet aflønnes som  

 lønmodtager, medfører fradrag i iværksætterydelsen, uanset  

 lønmodtagerbeskæftigelsen udføres inden for et specielt fagområde, der er det  

 samme specielle fagområde, som muliggør driften af virksomheden.
 Ved skrivelse af 12. maj 1986 har De klaget over en afgørelse truffet  

 af Arbejdsløshedskassen for Selvstændige Erhvervsdrivende den 1. maj 1986,  

 hvorefter der skal ske fradrag i iværksætterydelsen for beskæftigelse ved  

 undervisning som lønmodtager.
 Det fremgår af sagen, at De driver selvstændig virksomhed inden for  

 fremstilling og salg af keramik, og at De modtager iværksætterydelse.
 Videre fremgår det, at De er specialist i en særlig fremstillingsmetode  

 for keramik, og at De som følge heraf får mange henvendelser fra skoler om at  

 være gæstelærer, og at De aflønnes som lønmodtager.
 Af kassens afgørelse fremgår det, at enhver beskæftigelse, som ikke  

 udføres i iværksættervirksomheden, medfører modregning i iværksætterydelsen,  

 men såfremt undervisningen foregår på konsulentbasis, og der sker fakturering  

 fra virksomheden for den udførte konsulentbistand, skal der ikke ske  

 modregning.
 Da den situation, at lønmodtagerbeskæftigelse udføres inden for et medlems  

 specielle fagområde - som medlemmet har specielle forudsætninger for - samme  

 specielle forudsætninger som muliggør drift af virksomheden, ikke er endeligt  

 afklaret i praksis, har kassen anbefalet Dem at anke afgørelsen.
I Deres klage anfører De, at da undervisningen aflønnes som lønmodtager,  

 kan det ikke betale sig, idet der modregnes i iværksætterydelsen.
Videre  

 oplyser De, at den specielle japanske brændingsform, hvor man kan følge alle  

 processerne i glasurbrændingen er meget pædagogisk, og at De, som følge af de  

 mange henvendelser om undervisning, kunne opnå mulighed for omtale ved at  

 undervise.
Da De vil gøre meget for at få reklame, idet der ikke er en stor  

 fremtid for Dem uden at være kendt, vil De gerne virke som gæstelærer, idet  

 det må være det samme som konsulentbistand.
AFGØRELSE Efter det i sagen oplyste, er direktoratet enig med kassen i, at  

enhver form for beskæftigelse som lønmodtager medfører fradrag i  

 iværksætterydelsen efter de for dagpenge gældende regler, jf. § 28, stk. 2, i  

 Arbejdsministeriets bekendtgørelse nr. 356 af 23. juli 1985 vedrørende  

 uddannelsesydelse og iværksætterydelse.
 Dette gælder også, selv om lønmodtagerbeskæftigelsen udføres inden for et  

 specielt fagområde, som De har specielle forudsætninger for, og som samtidig  

 er samme specielle forudsætninger, som muliggør driften af virksomheden.
 Direktoratet er ligeledes enig med kassen i, at såfremt beskæftigelsen  

 udføres som et led i den selvstændige virksomhed, og der finder momspligtig  

 fakturering sted gennem virksomheden - det vil sige konsulentbasis - skal  

 modregning ikke finde sted.
 Direktoratets afgørelse kan inden fire uger efter afgørelsens modtagelse  

 indbringes for Ankenævnet for Arbejdsløshedsforsikringen, jf. § 99, stk. 2, i  

 lov om arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
