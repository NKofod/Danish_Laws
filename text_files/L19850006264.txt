 Den 26. juni 1985 undertegnedes i New Delhi en finansieringsoverenskomst  

 mellem Danmark og Bhutan, i medfør af hvilken den danske regering yder  

 Bhutans regering en bunden gave på 20 millioner kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til indkøb i Danmark af rådgivningsbistand i  

 forbindelse med detailprojektering af et drikkevandsprojekt i seks byer.  

 Projektet er et parallelfinansieringsarrangement med Den asiatiske  

 Udviklingsbank, der finansierer selve entreprenørarbejdet, medens den danske  

 del af projektet omfatter finansiering af detailprojektering, af tilsyn under  

 projektets gennemførelse samt af oplæring og uddannelse af personale.
