1. Indledning Grundlaget for den midlertidige støtteordning er lov om ophævelse af lov  

 om Lokalradiofonden m.v. (lov nr. 353 af 6. juni 1991). I medfør af loven har  

 kommunikationsministeren udstedt bekendtgørelse om midlertidig støtte til  

 lokalradioer (bkg. nr. 470 af 20. juni 1991).
 Denne vejledning uddyber bestemmelserne i loven og bekendtgørelsen.
Støtteordningen administreres af Udvalget vedr.
Lokal Radio og TV.
Udvalgets adresse er: Udvalget vedr.
Lokal Radio og TV Tietgensgade 37, 2  

 1530 København V 2. Støtteordningens varighed Støtteordningen gælder for perioden 1. april til 31. december 1991.
3. Hvem kan søge? Lokalradioer, der i henhold til lov nr. 376 af 6. juli 1988 om  

 Lokalradiofonden har modtaget støtte for januar kvartal 1991, og som fortsat  

 har udøvet programvirksomhed, kan søge om støtte.
4. Ansøgningsfrist Støtteperioden er kvartalet.
Ansøgningsfristen er 1 måned efter udløbet af  

 kvartalet.
Ansøgningsfristen for april, juli og oktober kvartal 1991 er  

 således henholdsvis 1. august 1991, 1. november 1991 og 1. februar 1992.
 Det er en betingelse for at komme i betragtning til støtte for det  

 pågældende kvartal, at ansøgningen indkommer rettidigt.
 NB!  Den tid, der medgår til at opnå det lokale radionævns  

 attestation vedrørende udøvelse af programvirksomheden (se pkt. 6.6.), er  

 indeholdt i fristen.
5. Beregning af støtte For april, juli og oktober kvartal 1991 udgør støtten henholdsvis 75 pct.,  

 50 pct. og 25 pct. af det støttebeløb, lokalradioen har modtaget for januar  

 kvartal 1991 i henhold til lov om Lokalradiofonden.
6. Ansøgningsskema Ved ansøgning bruges et særligt skema, som er vedlagt denne vejledning.  

 Yderligere ansøgningsskemaer rekvireres fra det lokale nævn.
Skemaet skal  

 udfyldes med følgende oplysninger:
 1. Støtteperiode: Den periode, ansøgningen vedrører,  

 dvs. enten april, juli eller oktober kvartal 1991.
 2. Lokalradioens navn og adresse.
3. Girokonto: Støtten vil blive udbetalt til den  

 girokonto, der opgives.
Hvis radioen ikke har girokonto, kan udbetalingen ske  

 gennem postanvisning.
 4. Lokalradioens ansvarlige ledelse: Her anføres  

 navnet på den person, som er beføjet til på radioens vegne at indsende  

 ansøgningen.
5. Underskrift på lokalradioens vegne: Underskriveren  

 indestår for, at programvirksomheden ikke er bragt til ophør i løbet af  

 kvartalet.
En lokalradio, der i løbet af kvartalet ophører med at udøve  

 programvirksomhed, vil ikke være berettiget til støtte.
 Hvis radioen i et senere kvartal i løbet af støtteordningen genoptager  

 programvirksomheden, vil radioen ikke fortsat være beretiget til støtte.
 At det lokale nævn eventuelt efter § 15 f i loven om radio- og  

 fjernsynsvirksomhed midlertidigt har inddraget tilladelsen til lokal  

 programvirksomhed, medfører ikke i sig selv, at adgangen til støtte  

 bortfalder.
6. Det lokale radionævns attestation: Før  

 ansøgningsskemaet indsendes, skal radioen sikre sig nævnets attestation af  

 rigtigheden af oplysningen om udøvelse af programvirksomhed.
Den tid, der  

 medgår hertil, er indeholdt i ansøgningsfristen på 1 måned.
 7. Tilbagebetaling af støtte:
 Hvis en radio har givet forkerte oplysninger, således at den har modtaget  

 støtte, som den ikke var berettiget til, skal den for meget udbetalte støtte  

 tilbagebetales.
