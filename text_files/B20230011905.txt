Bekendtgørelse om tilskud til projekter vedrørende undersøgelse af bundslæbende redskabers påvirkning af havmiljøet i Jammerbugt1) I medfør af § 2, stk. 1-3, § 4, stk. 2, § 6, stk. 1 og 2, § 7, stk. 2, og § 9, stk. 4, i lov om Hav- og Fiskerifonden, jf. lovbekendtgørelse nr. 19 af 4. januar 2017, fastsættes efter bemyndigelse i henhold til § 5, stk. 1, nr. 2, i bekendtgørelse nr. 422 af 4. april 2022 om Fiskeristyrelsens opgaver og beføjelser:
Kapitel 1 Anvendelsesområde og definitioner § 1. Fiskeristyrelsen kan efter ansøgning give tilsagn om tilskud til projekter vedrørende undersøgelse af bundslæbende redskabers påvirkning af havmiljøet i Jammerbugt, som gennemføres af videnskabelige eller tekniske offentligretlige organer, i overensstemmelse med artikel 40, stk. 1, litra c, i Europa-Parlamentets og Rådets forordning (EU) nr. 508/2014 af 15. maj 2014 om Den Europæiske Hav- og Fiskerifond og om ophævelse af Rådets forordning (EF) nr. 2328/2003, (EF) nr. 861/2006, (EF) nr. 1198/2006 og (EF) nr. 791/2007 samt Europa-Parlamentets og Rådets forordning (EU) nr. 1255/2011.
 § 2. I denne bekendtgørelse forstås ved:
 1) Bruttosubventionsækvivalent: Den økonomiske værdi af støtten på ansøgningstidspunktet, før der er betalt skat, såfremt støtten gives i form af andet end direkte støtte.
2) Direkte sammenlignelige tilbud: Tilbud som er udspecificerede og omfatter den samme vare eller tjenesteydelse.
Hvis et tilbud indeholder poster eller elementer, som det andet tilbud ikke gør, er det muligt at trække udgiften for disse poster fra, så priserne kan sammenlignes.
 3) Rimelige priser: Det, der svarer til markedsprisen for den pågældende vare eller tjenesteydelse sammenholdt med projektbeskrivelsen, omfanget og arten af varen eller tjenesteydelsen.
4) Samarbejdsaftale: En projektrelateret samarbejdsaftale mellem ansøger og en samarbejdspartner.
Samarbejdsaftalen beskriver, hvordan parterne i projektet forfølger et mål af fælles interesse, og hvordan begge parter bidrager til projektets gennemførelse og deler risiko og resultater.
Det fremgår af samarbejdsaftalen, at der hos samarbejdspartneren er udpeget en ansvarlig for projektets gennemførelse og økonomi.
 5) Samarbejdspartner: En person, virksomhed, interesse- eller brancheorganisation, et videnskabeligt eller teknisk organ eller en myndighed, som samarbejder med ansøger om at gennemføre hele eller væsentlige dele af projektet.
Kapitel 2 Ansøgning om tilsagn om tilskud § 3. Ansøgning om tilsagn om tilskud indsendes til Fiskeristyrelsen på det ansøgningsskema, der er tilgængeligt for ordningen på Fiskeristyrelsens hjemmeside.
Ansøgning om tilsagn om tilskud skal indeholde et udfyldt ansøgningsskema.
 Stk. 2. Ansøgning om tilsagn om tilskud efter § 1 skal være modtaget i Fiskeristyrelsen inden for den periode, der annonceres på Fiskeristyrelsens hjemmeside.
 § 4. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med Digital Post, jf. lov om Digital Post fra offentlige afsendere.
Kapitel 3 Tilsagn om tilskud og prioritering § 5. Indsendte ansøgninger vil blive vurderet og prioriteret af Fiskeristyrelsen, jf. § 6, efter udløbet af ansøgningsfristen, hvorefter Fiskeristyrelsen vil træffe afgørelse om tilsagn om tilskud.
 Stk. 2. Der er afsat 16 mio. kr. til tilskud under ordningen Fiskeri, natur og miljø 2022-2023. Den i 1. pkt. nævnte økonomiske ramme er indikativ.
§ 6. Fiskeristyrelsen foretager en prioritering af tilskudsberettigede ansøgninger efter pointsystemet i bilag 1, som minimum har opnået 3 point fordelt på de tre kategorier.
Ansøgningerne fordeles i henholdsvis en gruppe med projekter, der ved fysiske undersøgelser undersøger bundslæbende redskabers påvirkning af havmiljøet i Jammerbugt (gruppe 1), og en gruppe med projekter, der ved ikke-fysiske undersøgelser undersøger bundslæbende redskabers påvirkning af havmiljøet i Jammerbugt (gruppe 2). Inden for hver gruppe rangeres ansøgningerne i en prioriteringsrækkefølge efter de tildelte point fra højest til lavest.
Stk. 2. Tilsagn om tilskud meddeles først til ansøgninger i gruppe 1 efter prioriteringsrækkefølgen.
Hvis der er resterende midler på rammen, jf. § 5, stk. 2, meddeles tilsagn om tilskud til ansøgninger i gruppe 2 efter prioritetsrækkefølgen.
Stk. 3. Hvis de resterende midler på rammen, jf. § 5, stk. 2, ikke muliggør, at det næste projekt i prioriteringsrækkefølgen kan opnå en del af eller det fulde ansøgte beløb, kan Fiskeristyrelsen tilbyde de resterende midler til projektet.
Det er en betingelse, at projektet kan gennemføres i overensstemmelse med formålet med det projekt, der er ansøgt om tilsagn om tilskud til, og at projektet ikke forfølger et formål, der er væsentligt sammenfaldende med formålet med et projekt, der er rangeret højere i prioriteringsrækkefølgen.
Stk. 4. Hvis to ansøgninger tildeles lige mange point, vil Fiskeristyrelsen meddele tilsagn om tilskud til det projekt, hvori der indgår flest samarbejdspartnere.
Hvis projekterne har lige mange samarbejdspartnere, vil Fiskeristyrelsen meddele tilsagn om tilskud til ansøgningen vedrørende det projekt, der på ansøgningstidspunktet har de laveste samlede tilskudsberettigede udgifter.
Kapitel 4 Generelle betingelser § 7. Tilsagn om tilskud er betinget af, at 1) projektet afsluttes senest den 31. december 2023, 2) de nødvendige tilladelser fra offentlige myndigheder foreligger, og 3) kontrolmyndigheden sikres adgang til projektområdet og det fysiske projektmateriale i forbindelse med kontrol.
 Stk. 2. Tilsagnshaver skal gøre resultaterne af projektet offentligt tilgængelige.
 § 8. Tilsagnshaver skal anvende et særskilt regnskabssystem eller en passende regnskabskode for alle transaktioner med tilknytning til projektet med henblik på, at Fiskeristyrelsen kan opfylde forpligtelsen i artikel 125, stk. 4, litra b, i Europa-Parlamentets og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006.
 § 9. Tilsagnshaver skal holde al dokumentation vedrørende projektets udgifter tilgængelig for Fiskeristyrelsen med henblik på, at Fiskeristyrelsen kan opfylde forpligtelsen i artikel 140, i Europa-Parlamentets og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006.
Kapitel 5 Tilskudsberettigede udgifter § 10. Udgifter skal være direkte relateret til og nødvendige for at gennemføre projektet før de kan være tilskudsberettigede.
 Stk. 2. Udgifter til løn til personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber.
Stk. 3. Ved udgifter over 100.000 kr. skal der indhentes to direkte sammenlignelige tilbud til dokumentation for rimelige priser.
Tilbuddene skal være afgivet af leverandører med forskellige CVR-numre, og leverandørerne skal være uafhængige af hinanden og af ansøger.
Fiskeristyrelsen yder herefter tilskud til udgiften med den laveste pris.
Stk. 4. Fiskeristyrelsen kan på baggrund af en konkret vurdering dispensere fra stk. 3, hvis ansøger dokumenterer, at der kun er en leverandør på markedet.
Ansøger skal have gennemført en markedsundersøgelse og sammen med ansøgningen indsende en underskrevet erklæring, som findes på Fiskeristyrelsens hjemmeside om, at der kun er en leverandør på markedet.
 Stk. 5. Hvis det fremgår af ansøgningen, at der vil blive gennemført et udbud efter udbudslovens eller tilbudslovens regler for en eller flere af de tilskudsberettigede udgifter, forlanger Fiskeristyrelsen ikke, at ansøger sender to direkte sammenlignelige tilbud vedrørende disse udgifter i henhold til stk. 3.
Stk. 6. Hvis Fiskeristyrelsen ikke forlanger, at der sendes to direkte sammenlignelige tilbud til dokumentation for rimelige priser, jf. stk. 4 og 5, kan Fiskeristyrelsen i stedet give tilsagn til de anslåede priser i ansøgningen.
Inden for rammerne af budgettet i tilsagnet er udgifter, som er omfattet af udbud, herunder udgifter til konsulenter uanset beløbsgrænsen i stk. 1, nr. 3, maksimalt tilskudsberettigede til det beløb, som følger af den gennemførte udbudsforretning.
 Stk. 7. Fiskeristyrelsen kan give tilsagn om tilskud til udgifter, der er afholdt fra ansøgningstidspunktet.
Kapitel 6 Beregning af tilskud § 11. Et projekt efter § 1 kan opnå en intensitet af offentlig støtte på 100 pct. af de samlede tilskudsberettigede udgifter, jf. artikel 95, i Europa-Parlamentets og Rådets forordning (EU) nr. 508/2014 af 15. maj 2014 om Den Europæiske Hav- og Fiskerifond og om ophævelse af Rådets forordning (EF) nr. 2328/2003, (EF) nr. 861/2006, (EF) nr. 1198/2006 og (EF) nr. 791/2007 samt Europa-Parlamentets og Rådets forordning (EU) nr. 1255/2011.
 § 12. Støtte efter denne bekendtgørelse kan kombineres med anden offentlig national støtte i form af garanti, kaution eller lignende, til udgifter, der er tilskudsberettigede efter denne bekendtgørelse.
 Stk. 2. Ydes der anden støtte som nævnt i stk. 1, nedsættes støtten efter denne bekendtgørelse, så det samlede offentlige støtte ikke overstiger satsen i § 11.
 Stk. 3. For et projekt, der ikke kun modtager direkte støtte, må støttebeløbets bruttosubventionsækvivalent ikke overstige den maksimale støtteintensitet for offentlig støtte, der er fastsat i artikel 95, i Europa-Parlamentets og Rådets forordning (EU) nr. 508/2014 af 15. maj 2014 om Den Europæiske Hav- og Fiskerifond  og om ophævelse af Rådets forordning (EF) nr. 2328/2003, (EF) nr. 861/2006, (EF) nr. 1198/2006 og (EF) nr. 791/2007. samt Europa-Parlamentets og Rådets forordning (EU) nr. 1255/2011.
Kapitel 7 Væsentlige projektændringer § 13. Væsentlige projektændringer skal godkendes af Fiskeristyrelsen, før de iværksættes.
Anmodning om en væsentlig projektændring skal indsendes på et skema, der findes på Fiskeristyrelsens hjemmeside.
Fiskeristyrelsen godkender væsentlige projektændringer, hvis de er i overensstemmelse med formålet med det projekt, der er meddelt tilsagn til.
 Stk. 2. Anmodning om væsentlige projektændringer skal være modtaget i Fiskeristyrelsen senest to måneder før den dato, hvor projektet senest skal være afsluttet.
 Stk. 3. Anmodning om væsentlige projektændringer kan ikke godkendes, hvis ændringen betyder, at projektet i sin ændrede form ikke ville have opnået samme prioritering, jf. § 6.
Kapitel 8 Udbetaling af tilskud § 14. Udbetaling af tilskud sker på baggrund af tilsagnshavers opgørelse over afholdte og betalte tilskudsberettigede udgifter.
Anmodning om udbetaling af tilskud skal indsendes på det udbetalingsskema, der findes på Fiskeristyrelsens hjemmeside.
Stk. 2. Anmodning om udbetaling af tilskud skal vedlægges 1) alle udgiftsbilag, 2) de eventuelle nødvendige tilladelser til projektet fra offentlige myndigheder, 3) dokumentation for betaling af udgifterne, 4) dokumentation for afholdte udbud, 5) dokumentation for anden offentlig national støtte i form af garanti, kaution eller lignende, jf. § 12, og 6) en slutrapport, der skal udfærdiges på et skema, der findes på Fiskeristyrelsens hjemmeside.
 Stk. 3. Fiskeristyrelsen kan afvise at behandle en udbetalingsanmodning, hvis udgiftsbilagene efter stk. 2, ikke indsendes i overskuelig form, herunder hvis der vedlægges udgiftsbilag, som ikke er relevante for tilsagnet om tilskud.
Stk. 4. Tilskud kan udbetales i én rate og én slutudbetaling.
Rateudbetalingen skal udgøre mindst 20 pct. og maksimum 80 pct. af det samlede tilsagnsbeløb.
 Stk. 5. Alle udgifter skal være afholdt og betalt af tilsagnshaver senest den 31. december 2023. Anmodning om slutudbetaling skal være modtaget i Fiskeristyrelsen senest den 1. marts 2024. Inden slutudbetaling er det en betingelse, at Fiskeristyrelsen har godkendt slutrapporten.
Stk. 6. Hvis der i anmodningen om udbetaling indgår faktura, som er udstedt af en leverandør, som ikke er uafhængig af tilsagnshaver, giver Fiskeristyrelsen højst tilskud til kostprisen.
Tilsagnshaver skal dokumentere kostprisen.
Hvis kostprisen ikke dokumenteres, og Fiskeristyrelsen ikke kan fastsætte kostprisen skønsmæssigt, vil fakturabeløbet blive nedsat med 25 %, før tilskuddet beregnes.
 § 15. Fiskeristyrelsen overfører tilskuddet til tilsagnshavers NemKonto.
Kapitel 9 Bortfald af tilsagn, tilbagebetaling eller nedsættelse af tilskud § 16. Fiskeristyrelsen træffer i overensstemmelse med artikel 143, stk. 2, i Europa-Parlamentet og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006 afgørelse om helt eller delvist bortfald af tilsagn om tilskud, forholdsmæssig nedsættelse af tilskud og tilbagebetaling af allerede udbetalte tilskud, heriblandt hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter kapitel 7, 3) tilsagnshaver tilsidesætter sine pligter efter § 8 eller § 9, stk. 2, i lov om Hav- og Fiskerifonden, eller 4) betingelserne efter § 7 ikke er overholdt.
 Stk. 2. Fiskeristyrelsen træffer tilsvarende afgørelse i overensstemmelse med artikel 99, stk. 2, i Europa-Parlamentets og Rådets forordning (EU) nr. 508/2014 af 15. maj 2014 om Den Europæiske Hav- og Fiskerifond og om ophævelse af Rådets forordning (EF) nr. 2328/2003, (EF) nr. 861/2006, (EF) nr. 1198/2006 og (EF) nr. 791/2007 samt Europa-Parlamentets og Rådets forordning (EU) nr. 1255/2011.
 § 17. Fiskeristyrelsen kan træffe afgørelse om at foretage en forholdsmæssig nedsættelse af den samlede værdi af de tilskudsberettigede udgifter, der skulle have været i udbud, hvis udbudslovens eller tilbudslovens regler ikke er overholdt.
 Stk. 2. Overtrædelse af bestemmelsen i stk. 1 medfører, at tilskuddet nedsættes forholdsmæssigt ud fra en vurdering af overtrædelsens art og betydning og det økonomiske tab for EHFF, jf. artikel 143, stk. 2, i Europa-Parlamentet og Rådets forordning (EU) nr. 1303/2013 af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) nr. 1083/2006.
Kapitel 10 Ikrafttræden § 18. Bekendtgørelsen træder i kraft den 3. februar 2023.
Ministeriet for Fødevarer, Landbrug og Fiskeri, den 31. januar 2023 Nanna Møller / Marie Louise Flach de Neergaard Bilag 1 Prioriteringskriterier 1) I bekendtgørelsen er der medtaget visse bestemmelser fra Europa-Parlamentets og Rådets forordning 2014/508/EU af 15. maj 2014 om Den Europæiske Hav- og Fiskerifond og om ophævelse af Rådets forordning (EF) nr. 2328/2003, (EF) nr. 861/2006, (EF) nr. 1198/2006 og (EF) nr. 791/2007 samt Europa-Parlamentets og Rådets forordning (EU) nr. 1255/2011, EU-Tidende 2014, nr.
L 149, side 1, som senest ændret ved Europa-Parlamentets og Rådets forordning 2019/1022/EU af 20. juni 2019 om en flerårig plan for fiskeriet, der udnytter demersale bestande i det vestlige Middelhav, og om ændring af forordning (EU) nr. 508/2014, EU-tidende 2019, nr.
L 172, side 1, Europa-Parlamentets og Rådets forordning 2013/1303/EU af 17. december 2013 om fælles bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden, Den Europæiske Landbrugsfond for Udvikling af Landdistrikterne og Den Europæiske Hav- og Fiskerifond og om generelle bestemmelser for Den Europæiske Fond for Regionaludvikling, Den Europæiske Socialfond, Samhørighedsfonden og Den Europæiske Hav- og Fiskerifond og om ophævelse af Rådets forordning (EF) 1083/2006, EU-Tidende 2013, nr.
L 347, side 320, som senest ændret ved Europa-Parlamentets og Rådets forordning 2019/711/EU af 17. april 2019 om ændring af forordning (EU) nr. 1303/2013 for så vidt angår midler til den specifikke tildeling til ungdomsbeskæftigelsesinitiativet, EU-Tidende 2019 nr.
L 123, side 1, og Europa-Parlamentets og Rådets forordning 2013/1380/EU af 11. december 2013 om den fælles fiskeripolitik, ændring af Rådets forordning (EF) nr. 1954/2003 og (EF) nr. 1224/2009 og ophævelse af Rådets forordning (EF) nr. 2371/2002 og (EF) nr. 639/2004 samt Rådets afgørelse 2004/585/EF, som senest ændret ved Europa-Parlamentets og Rådets forordning (EU) 2022/2495 af 14. december 2022 om ændring af forordning (EU) nr. 1380/2013 for så vidt angår begrænsning af adgangen til EU-farvande, EU-tidende 2022 nr.
L 325, side 1. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningernes umiddelbare gyldighed i Danmark.
