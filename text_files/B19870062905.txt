 I medfør af § 6, stk. 5, og § 15, stk. 2, i lov om kontrol med arbejder af  

 ædle metaller m.v., jf. lovbekendtgørelse nr. 297 af 19. maj 1987,  

 fastsættes:
 § 1.  Navnestempler for arbejder af ædle metaller skal  

 bestå af indehaverens navn eller firma eller en forkortelse heraf.
 Stk. 2.  Når et navnestempel anbringes på et arbejde af  

 ædle metaller, er det tilladt at omgive det med en ramme, der på naturlig  

 måde afgrænser det felt, hvori navnestemplet er anbragt.
§ 2.  Anmeldelse om registrering af navnestempler  

 indgives skriftligt til Statens Kontrol Med Ædle Metaller, København, på  

 dertil bestemte blanketter, der kan fås udleveret i statskontrollen.  

 Anmeldelsen skal indeholde en tydelig gengivelse af navnestemplet, oplysning  

 om anmelderens navn og cpr.nr. eller firma samt angivelse af vedkommendes  

 eller firmaets erhverv, hjemsted og postadresse.
Anmeldelsen skal være  

 ledsaget af anmeldelsesafgiften, jf. § 7, samt hvis anmelderen er  

 registreringspligtig i henhold til lov om almindelig omsætningsafgift, af  

 bevis for registreringen.
 Stk. 2.  Samme person eller firma kan anmelde flere  

 navnestempler ved særskilt anmeldelse for hvert stempel.
 § 3.  Anmeldelserne forsynes af Statens Kontrol Med  

 Ædle Metaller med påtegning om dato og klokkeslet for deres modtagelse, og  

 der gives anmelderen kvittering for modtagelsen af anmeldelsen.
 § 4.  Et navnestempel må ikke registreres:
 Stk. 2.  Ved afgørelsen af, hvorvidt et stempel tydeligt  

 adskiller sig fra et andet, vil det alene være afgørende, om det er de samme  

 bogstaver, som er benyttet i samme antal og i samme rækkefølge.
 Stk. 3.  Et navnestempel, der er slettet af registeret,  

 kan i 3 år herefter ikke på ny registreres for nogen anden end den tidligere  

 navnestempelindehaver.
 § 5.  Godkendes anmeldelsen, registreres navnestemplet  

 i navnestempelregisteret, og anmelderen underrettes om registreringen.
 Stk. 2.  Har anmelderen ikke iagttaget de om anmeldelse  

 givne forskrifter, fastsætter statskontrollen en frist til at berigtige  

 anmeldelsen.
 Stk. 3.  Er anmeldelsen ikke berigtiget inden udløbet af  

 den fastsatte frist eller findes i øvrigt noget til hinder for navnestemplets  

 registrering, afslås anmeldelsen, og anmelderen underrettes herom.
 § 6.  Et navnestempel skal slettes af registeret, når  

 indehaveren eller dennes bo anmoder herom, eller hvis  

 navnestempelindehaverens virksomhed ophører.
 Stk. 2.  Såfremt en navnestempelindehaver ophører med at  

 drive virksomhed, skal dette anmeldes til Statens Kontrol Med Ædle Metaller.
 Stk. 3.  Såfremt en navnestempelindehavers navn eller  

 firma ændres, skal ændringen anmeldes til statskontrollen, der afgør, om  

 vedkommende navnestempel kan opretholdes uændret.
 Stk. 4.  Ændring af en navnestempelindehavers hjemsted  

 skal ligeledes anmeldes til statskontrollen.
 Stk. 5.  Registreringer og udslettelser af registeret  

 bekendtgøres af statskontrollen i Registreringstidende for vare- og  

 fællesmærker.
§ 7.  For anmeldelse om registrering af et  

 navnestempel betales et gebyr af 100 kr.
Gebyret tilbagebetales ikke i  

 tilfælde af, at registreringen nægtes eller anmeldelsen tilbagetages.
 Stk. 2.  For en udskrift af navnestempelregisteret  

 betales et gebyr af 20 kr.
 § 8.  Med bøde straffes den, der undlader at give  

 anmeldelse til statskontrollen om de forhold, der er omhandlet i  

 bekendtgørelsens § 6, stk. 2-4.
 § 9.  Denne bekendtgørelse træder i kraft den 1.  

 januar 1988. Samtidig ophæves bekendtgørelse nr. 627 af 28. december 1972.
