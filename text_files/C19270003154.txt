 I det med Amtets paategnede Erklæring af 28. Januar 1927 hertil  

 tilbagesendte Andragende har N.N. af København anholdt om, at  

 Forældremyndigheden over hans og hans fraskilte Hustrus 2 Fællesbørn X og Y  

 maa blive overdraget ham i Anledning af, at hans Hustru, hvem  

 Forældremyndigheden er tillagt ved Skilsmissebevilling af 17. Marts 1922, paa  

 Grund af Sindssygdom er ude af Stand til at udøve denne.
 Foranlediget heraf skal man meddele, at Andragendet ikke kan imødekommes,  

 men at Justitsministeriet maa finde det rettest, at det i Medfør af § 31 i  

 Lov om Umyndighed og Værgemaal Nr. 277 af 30. Juni 1922 af Amtet bestemmes,  

 at Forældremyndigheden over de to ovennævnte Børn udøves af Faderen, saalænge  

 Moderen paa Grund af Sygdom er ude af Stand dertil.
 Skrivelse fra Justitsministeriet til Amtmanden over Holbæk Amt.
