Bekendtgørelse om arbejdsløshedskassernes betaling for FerieKontos elektroniske videregivelse af oplysninger I medfør af § 43 c, stk. 3, i lov om ferie, jf. lovbekendtgørelse nr. 762 af 27. juni 2011, fastsættes:
§ 1. Anerkendte arbejdsløshedskasser skal på omkostningsdækket basis betale FerieKonto for udgifterne forbundet med drift og vedligehold af en it-løsning til elektronisk videregivelse af oplysninger.
Betalingen skal ske efter en ligelig fordeling mellem a-kasserne.
 Stk. 2. FerieKonto opgør og fakturerer udgifterne halvårligt til modtagerne af oplysningerne, jf. stk. 1. Betalingen forfalder henholdsvis den 1. januar og den 1. juli.
 § 2. Bekendtgørelsen træder i kraft den 1. januar 2012.
