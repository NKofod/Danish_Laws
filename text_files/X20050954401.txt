Nedrivning af parcelhus og efterfølgende salg  

 af grunden Ligningsrådet har  

 i en bindende forhåndsbesked taget stilling til, hvorvidt fortjeneste ved  

 afståelse  

 af en nu ubebygget grund, der tidligere havde været bebygget med et  

 parcelhus,  

 som var revet ned efter en fyrværkeriulykke, var omfattet af  

 skattefritagelsesbestemmelsen i § 8, stk. 1, i ejendomsavancebeskatningsloven  

 (parcelhusreglen).
 Spørgsmål 1.
Vil fortjeneste  

 ved salg af den nu ubebyggede grund A, der tidligere var bebygget med et  

 parcelhus, der efter beskadigelse ved fyrværkeriulykken i X-by er nedrevet,  

 være skattefri efter ejendomsavancebeskatningsloven? Spørgsmål 2.
Hvis spørgsmål 1 besvares med et nej,  

 ønskes oplyst, om ejendommen vil kunne sælges skattefrit, hvis der inden  

 salget  

 opføres et parcelhus på grunden? Svar Ad spørgsmål 1.
 Nej, se  

 sagsfremstilling og begrundelse.
 Ad spørgsmål 2.
 Ja, under  

 forudsætning af, at bopælskravet i ejendomsavancebeskatningslovens § 8, stk.  

 1  

 (parcelhusreglen), er opfyldt, inden ejendommen sættes til salg, se  

 sagsfremstilling og begrundelse.
Beskrivelse af de  

 faktiske forhold Skatteyder købte i  

 foråret 1989 beboelsesejendommen A.
 Skatteyder har  

 siden 1989 benyttet ejendommen til familiebolig.
Ejendommen blev i  

 efteråret 2004 ramt af en fyrværkeriulykke.
Skatteyder havde før ulykken sat  

 ejendommen til salg.
Salget i fri handel blev dog umuliggjort på grund af  

 ulykken.
 Ved  

 taksatoropgørelsen viste det sig, at ejendommen ikke kunne anses for at være  

 mere end 50 pct.-beskadiget i forhold til nyværdien, men forsikringsselskabet  

 tilbød at betale et beløb for selve bygningsskaden på huset samt en  

 kontanterstatning  

 til nedrivning af de beskadigede bygningsdele.
 Bygningerne blev  

 ryddet, hvorefter skatteyder satte grunden til salg.
På dette tidspunkt  

 fik skatteyder fra anden side oplyst, at der kunne blive tale om  

 avancebeskatning  

 i henhold til lov om beskatning af fortjeneste ved afståelse af fast ejendom  

 ved salg af grunden.
Ved repræsentantens nærmere henvendelse til  

 skatteforvaltningen  

 i kommunen har man henvist til, at man føler sig bundet af SKD  

 1977/130.
Styrelsens indstilling og begrundelse Ad spørgsmål 1 Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, skal medregnes ved opgørelsen af den  

 skattepligtige indkomst efter reglerne i ejendomsavancebeskatningsloven.
Skattefritagelsesreglen  

 i § 8, stk. 1, i ejendomsavancebeskatningsloven omfatter kun fortjeneste ved  

 afståelse af en- og tofamilieshuse eller ejerlejligheder.
Bestemmelsen  

 indeholder ikke hjemmel til skattefritagelse af fortjeneste ved afståelse af  

 et  

 ubebygget grundareal, selvom arealet tidligere forud for afståelsen har været  

 bebygget.
Dette gælder også, selv om hele den pågældende ejendom i bebygget  

 stand kunne være solgt skattefri forud for nedrivningen, jf.
SKDM 1977,130.
 Styrelsen  

 indstiller derfor, at spørgsmålet besvares med et nej.
Ad spørgsmål 2 Som nævnt skal  

 fortjeneste ved afståelse af fast ejendom, der ikke er erhvervet som led i  

 den  

 skattepligtiges næring, medregnes ved opgørelsen af den skattepligtige  

 indkomst  

 efter reglerne i ejendomsavancebeskatningsloven.
 Dette gælder dog  

 ikke fortjeneste ved afståelse af en- og tofamilieshuse eller  

 ejerlejligheder,  

 hvis ejendommen har tjent til bolig for ejeren eller dennes husstand i en del  

 af eller hele den periode, hvori denne har ejet ejendommen, og hvor  

 ejendommen  

 har opfyldt betingelserne for at kunne afstås skattefrit, jf.  

 ejendomsavancebeskatningslovens § 8, stk. 1. Det er dog en betingelse for  

 skattefrihed,  

 at ejendommens samlede grundareal er mindre end 1.400 m2, eller at  

 der ifølge offentlig myndigheds bestemmelse ikke fra ejendommen kan udstykkes  

 grund til selvstændig bebyggelse.
 På baggrund af de  

 foreliggende oplysninger om grundarealets størrelse, må arealbetingelsen for  

 skattefritagelse anses for opfyldt.
Herudover er det  

 også en betingelse for skattefritagelse, at boligkravet i § 8, stk. 1, i  

 ejendomsavancebeskatningsloven er opfyldt - dvs. i den konkrete situation, at  

 skatteyder reelt har etableret bolig i og beboet det nye parcelhus på  

 ejendommen/matriklen, inden ejendommen sættes til salg.
Om bopælskravet har  

 været opfyldt, inden ejendommen sættes til salg, afgøres af de lignende  

 skattemyndigheder.
 Det er styrelsens  

 indstilling, at spørgsmålet besvares med et ja under forudsætning af, at  

 boligkravet  

 i det genopførte parcelhus har været opfyldt, inden ejendommen blev sat til  

 salg, jf. ovenfor.
 Det er ved  

 besvarelsen forudsat, at skatteyder ikke er næringsdrivende ved handel med  

 fast  

 ejendom.
 Ligningsrådet  

  

 tiltrådte  

 indstillingerne.
