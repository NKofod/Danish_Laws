 Godkendelse af det irske og hollandske selskabssystem efter  

 selskabsskattelovens § 13, stk. 3.
Skattedepartementet er blevet spurgt, om udbytter fra Holland og Irland  

 kan anses for skattefrie for et dansk moderselskab efter selskabsskattelovens  

 § 13, stk. 3. Skattedepartementet meddelte, at det hollandske og det irske  

 selskabsskattesystem som udgangspunkt opfylder betingelserne efter  

 selskabsskattelovens § 13, stk. 3. Det irske system opfylder dog ikke  

 betingelserne, hvis et selskab efter de irske erhvervsfremmeregler er  

 fritaget for selskabsbeskatning.Skattermyndighederne kan fortsat afkræve et  

 selskab nødvendig dokumentation for moderselskabet og det udenlandske  

 datterselskabs skatteforhold m.v., jfr..§ 4 - 6 i bekendtgørelse nr. 580 af  

 4. december 1984. Skattemyndighederne kan også fortsat kræve dokumentation  

 fra moderselskabet for, at det udenlandske datterselskab ikke er omfattet af  

 særlige lempelige skatteregler efter bekendtgørelsens §§ 5 og 6. Dette kan  

 komme på tale, hvor der er tvivl om, hvorvidt et udenlandsk selskab er  

 omfattet af skatteregler, herunder særlige erhvervsfremmeregler, der  

 bevirker, at selskabsbeskatningen er væsentlig mindre end den danske.
Hvis  

 udbyttet er fritaget for beskatning efter udenlandske regler, der svarer til  

 selskabsskattelovens § 13, stk. 3, skal det dokumenteres, at  

 datter-datterselskabet er beskattet efter regler, der ikke afviger væsentligt  

 fra de danske regler.
Dette gør sig gældende for Hollands vedkommende.
