Kapitel 1   Kontrollens omfang og tilrettelæggelse Kapitel 2   Kontrollens udførelse Kapitel 3   Antalskontrol og statistiske oplysninger Kapitel 4   Indberetning af kontrollen til fødevareregionen Kapitel 5   Fødevareregionens kontrol- og indberetningsopgaver Kapitel 6   Efterkontrol og opbevaring af materiale Kapitel 7   Tidsforbrug og registrering Kapitel 8   Ikrafttrædelse og ophævelse Bilag 1 Bilag 2 Bilag 3 Bilag 4 +++Bilag+++Bilag 5 Bilag 6 Bilag 7 Cirkulære om handyrpræmieordningen ved hjemmemarkedsautoriserede slagterier samt de eksportautoriserede slagterier der ikke er underlagt EUROP-klassificeringsordningen  kontrol med identitet og registrering (Til fødevareregionerne) I henhold til artikel 36 i Kommissionens forordning (EF) nr. 796/2004 af 21. april 2004 om gennemførelsesbestemmelser vedrørende krydsoverensstemmelse, graduering og det integrerede forvaltnings- og kontrolsystem som omhandlet i Rådets forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landbrugere, og i henhold til § 2, stk. 3, i bekendtgørelse nr. 1290 af 8. december 2006 om ydelse af præmier for handyr og moderfår, udføres kontrollen af handyrpræmieordningen af fødevareregionerne.
Kapitel 1 Kontrollens omfang og tilrettelæggelse § 1. Kontrollen med handyrpræmieordningen efter dette cirkulære skal kun foretages på de af Direktoratet for FødevareErhverv udvalgte slagterier.
Embedsdyrlægen ved sådanne udvalgte slagterier vil modtage besked fra fødevareregionen om udvælgelsen.
 § 2. Embedsdyrlægen på slagteriet skal udføre kontrollen som beskrevet i § 2 og §§ 4-11. Kontrollen som angivet i § 2 og §§ 4-5 udføres som en 5 % kontrol af alle handyr (kategori 1, 2, 3 og 4, jf. bilag 4), der slagtes på det pågældende slagteri, i perioden fra 1. januar 2008 til og med 31. december 2008, mens kontrollen beskrevet i §§ 6-11 omfatter alle handyr, der slagtes på slagteriet i samme periode.
Stk. 2. Udvælgelsen af dyr til kontrol skal ske tilfældigt (random sampling) indenfor de i stk. 2 angivne kategorier af handyr.
Endvidere skal kontrollen udføres løbende i den angivne kontrolperiode, enten dagligt, eller hvis embedsdyrlægen skønner det mere hensigtsmæssigt af hensyn til det øvrige arbejdes tilrettelæggelse, med en anden frekvens (fx ugentligt eller hver 14. dag).
 § 3. Fødevareregionen udfører kontrol som beskrevet i § 13-14, efter modtagelse af bilagene, som beskrevet i § 12.
Kapitel 2 Kontrollens udførelse § 4. Embedsdyrlægen skal for de handyr, der udvælges til kontrol, notere følgende i rubrikkerne i bilag 5:
 1) Slagtedato (dato for slagtning af dyret, ikke at forveksle med dato for PM-kontrollen).
 2) CKR-nummer og evt. slagtenummer.
 3) Kategori (kategori 1, 2, 3 og 4 jf. bilag 4).
 4) Slagtekroppens korrigerede vægt (jf. bilag 1-3).
 5) Evt. bemærkninger.
 § 5. Embedsdyrlægen skal, på dagen for kontrollens udførelse, sammenholde de noterede oplysninger, jf. § 4, med slagteriets registreringer (slagteblokken).
 Stk. 2. Ved fund af uoverensstemmelser skal embedsdyrlægen forsøge at verificere det registrerede.
  For uoverensstemmelse i CKR-nr. ved hjælp af CHR-registret (www.glr-chr.dk) og afklippede øremærker.
 For uoverensstemmelse i kategori.
Hvis den ene part har registreret dyret som en stud foretages inspektion af den pågældende slagtekrop (er der arvæv på resterne af m. cremaster i inguinalkanalen, eller er der en klar snitflade som tegn på at testiklen er afskåret i forbindelse med slagtningen?). Hvis det drejer sig om en uoverensstemmelse, der kan afgøres ud fra dyrets alder skal dyrets fødselsdato findes ved opslag i CHR-registret og alderen på slagtetidspunktet beregnes (placering i kategori 1, 2 og 3 bestemmes af tyrens alder på slagtetidspunktet).
  For uoverensstemmelse i vægt, skal embedsdyrlægen foranledige slagtekroppen vejet (se endvidere bilag 1 og 2).
Stk. 3. Embedsdyrlægen skal beskrive sådanne uoverensstemmelser i bemærkningsfeltet på bilag 5, evt. uddybet på et separat vedlagt bilag.
Beskrivelsen skal ske pr.
CKR-nr. og indeholde en angivelse af embedsdyrlægens registrering, slagteriets registrering (kopi af slagteblok), samt hvad der er fundet ved de i stk. 2 beskrevne undersøgelser.
§ 6. Det udfyldte bilag 5 underskrives og stemples.
Bilag 5 evt. vedlagt relevante bilag, jf. § 5, stk. 2-3, indsendes til fødevareregionen, jf. § 12.
 § 7. Embedsdyrlægen skal notere følgende oplysninger for alle handyr isat røde øremærker, handyr direkte importeret med henblik på slagtning, samt alle handyr, der kasseres ved AM-kontrollen, i rubrikkerne i bilag 6:
 1) Slagtedato.
 2) CKR-nummer og/eller evt. andre mærker (fremmede øremærker eller lign.).
 3) Kategori (kategori 1, 2, 3 eller 4, jf. bilag 3-4).
 4) Korrigerede vægt (kold vægt jf. bilag 1-2).
 5) For dyr kasseret ved AM-kontrollen tillige kassationsårsag.
 6) Evt. bemærkninger.
 § 8. De noterede oplysninger i bilag 6, jf. § 7, sammenholdes med slagteriets registreringer, herunder om disse handyr er korrekt registreret med leveringskode (kode 6 for røde øremærker, kode 5 for direkte importeret kvæg og kode 4 for AM-kasserede dyr).
 Stk. 2. Ved fund af uoverensstemmelser mellem det af embedsdyrlægen registrerede og slagteriets registreringer beskrives uoverensstemmelsen i bemærkningsfeltet i bilag 6. Bilaget vedlægges kopi af kassationsattester, kvægpas, kopi af slagteriets registreringer (slagteblokken) eller andre relevante dokumenter.
§ 9. Det udfyldte bilag 6 underskrives og stemples.
Bilaget vedlagt kopi af evt. relevante dokumenter, jf. § 8, stk. 2, indsendes til fødevareregionen, jf. § 12.
Kapitel 3 Antalskontrol og statistiske oplysninger § 10. På slagterier udtaget til kontrol skal embedsdyrlægen føre fortegnelse over antallet af slagtedyr modtaget ved AM-kontrol med angivelse af dato for modtagelse og antal dyr leveret med hver enkelt vognmand.
Herudover skal embedsdyrlægen føre fortegnelse over det daglige antal slagtede stykker kvæg.
Stk. 2. Antallet af dyr modtaget og registreret i forbindelse med AM-kontrollen sammenholdes ugentligt med antallet af slagtede dyr og med det antal slagtede dyr, som slagteriet har registreret.
Disse antal skal stemme overens.
 Stk. 3. Findes tallene, jf. stk. 2, ikke at stemme, skal dette indberettes særskilt til Fødevarestyrelsen i Mørkhøj.
 § 11. Til brug for en statistisk vurdering og indberetning af kontrollen med ordningen skal embedsdyrlægen i bilag 7 angive følgende oplysninger for alle uger, uanset om der slagtes handyr i den pågældende uge, og uanset om der udtages handyr til kontrol i den pågældende uge:
 1) Det totale antal handyr slagtet.
 2) Antal nødslagtede handyr.
 3) Antal handyr kasseret ved PM-kontrol.
 4) Antal handyr kasseret ved AM-kontrol, jf. bilag 6.
 5) Antal handyr isat røde øremærker, jf. bilag 6.
 6) Antal handyr direkte importeret til slagtning, jf. bilag 6.
 7) Antal handyr kontrolleret, jf. bilag 5.
 8) Antal konstaterede fejl, jf. bilag 5 og 6 og § 10, stk. 2.
 9) Evt. bemærkninger.
Stk. 2. Det udfyldte bilag 7 underskrives og stemples.
Bilaget indsendes til fødevareregionen, jf. § 12.
Kapitel 4 Indberetning af kontrollen til fødevareregionen § 12. Følgende bilag indsendes til fødevareregionen ved udgangen af hvert kvartal:
 1) Bilag 5 og evt. vedlagte bilag, jf. § 5, stk. 3, og § 6.
 2) Bilag 6 og evt. kopier af relevante dokumenter, jf. § 8, stk. 2 og § 9.
 3) Bilag 7, jf. § 11, stk. 2.
Kapitel 5 Fødevareregionens kontrol- og indberetningsopgaver § 13. Fødevareregionen foretager ca. 14 dage efter sidste slagtedato for hvert enkelt CKR-nr. anført i de modtagne bilag 5 og 6 opslag i CHR-registret (www.glr-chr.dk) til verificering af følgende oplysninger:
 1) Slagtedato (i CHR-registret skal denne dato være identisk med dato for afgang fra slagteriet).
2) Er slagtningen foretaget på det rigtige slagteri? (slagteriet har et CHR-nr. som alle andre besætninger.
En liste over sammenhængen mellem aut. nr. og CHR-nr. for de forskellige slagterier kan rekvireres hos Fødevarestyrelsen, 6. kontor, Mørkhøj).
3) Dyrets køn/kategori.
For dyr i kategori 2 og 3 skal det ved hjælp af dyrets fødselsdato undersøges, om dyret var over eller under 2 år ved slagtning, og om det således er angivet med korrekt kategori jf. bilag 4. (NB.
Det er frivilligt at indberette studning til CHR-registret, hvorfor flere stude i CHR vil være angivet som tyre.) Stk. 2. Kan alle oplysninger verificeres, markeres dette i rubrikken forbeholdt fødevareregionen i bilag 5 og 6 ud for hvert enkelt CKR-nr.
 § 14. Kan et CKR-nr. ikke findes i CHR-registret, eller findes der uoverensstemmelse mellem registreringerne i bilag 5 og 6 for én eller flere oplysninger, skal fødevareregionen søge uoverensstemmelsen udredt på følgende måde:
1) Kan CKR-nr. ikke findes i CHR-registret skal en kopi af slagteriets registreringer (slagteblok) rekvireres, hvis en sådan ikke allerede er medsendt.
Viser det sig, at embedsdyrlægen har registreret et andet CKR-nr. end slagteriet, skal embedsdyrlægen kontaktes for evt. at finde ud af, om der er tale om en skrivefejl fra dennes side.
Er slagteriets registrering identisk med kontrollens registrering, kan fødevareregionen ikke udrede uoverensstemmelsen.
 2) Ved konstatering af alle andre uoverensstemmelser rekvireres kopi af slagteriets registreringer (slagteblok).
 Stk. 2. Ved fund af uoverensstemmelser mellem det af embedsdyrlægen registrerede og CHR-registret beskrives denne i rubrikken forbeholdt fødevareregionen ud for hvert enkelt CKR-nr. i bilag 5 og 6, evt. på vedlagt bilag.
 § 15. Fødevareregionen underskriver og stempler de kontrollerede bilag 5 og 6.
 Stk. 2. Fødevareregionen indsender kvartalsvist til Fødevarestyrelsen, 6. kontor, Mørkhøj, for alle slagterier udtaget til kontrol de originale bilag 5-7 vedlagt alle relevante dokumenter fremsendt af embedsdyrlægen på slagteriet samt evt. kopier af slagteriets registreringer rekvireret i forbindelse med fødevareregionens kontrol og evt. anden dokumentation fremkommet i forbindelse med kontrollen.
 Stk. 3. Fristerne for indsendelse af materiale som beskrevet i stk. 2, er den 1. maj, 1. august og 1. november 2008, samt 1. februar 2009.
Kapitel 6 Efterkontrol og opbevaring af materiale § 16. Der gøres opmærksom på, at EU-revisionsmyndighederne med mellemrum kontrollerer, hvorvidt administrationen af  herunder kontrollen med  ordningerne er tilfredsstillende.
Ved en sådan kontrol kan revisionsmyndighederne ønske også at efterse det grundmateriale, der findes hos embedsdyrlægen, virksomheden og fødevareregionen i form dels af virksomhedens registreringer dels af embedsdyrlægens og fødevareregionens optegnelser m.v., hvorfor dette materiale skal udarbejdes og opbevares omhyggeligt.
Stk. 2. Alt materiale vedrørende udført kontrol skal opbevares i kopi i mindst 5 år.
Materialet opbevares således, at det er opdelt efter slagteuger.
Kapitel 7 Tidsforbrug og registrering § 17. Tidsforbruget ved kontrol med denne ordning registreres under aktivitet 1661 for den del, der udføres af embedsdyrlægen på slagteriet.
Registreringen sendes til fødevareregionen evt. sammen med bilagene som nævnt i § 12. Fødevareregionens personale registrerer tidsforbruget i Timesag på aktivitetsnummer 8450.
Kapitel 8 Ikrafttrædelse og ophævelse § 18. Dette cirkulære træder i kraft og anvendes fra den 1. januar 2008.
 Stk. 2. Dette cirkulære erstatter cirkulære nr. 9049 af 23. januar af 2007 om slagtepræmie- og handyrpræmieordningerne ved hjemmemarkedsautoriserede slagterier samt de eksportautoriserede slagterier der ikke er underlagt EUROP-klassificeringsordningen  kontrol med identitet og registrering.
