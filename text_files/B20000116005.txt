Bekendtgørelse om uddannelsen til  

 bygningsmaler I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 bygningsmaler.
Uddannelsens mål § 2. Den uddannede skal selvstændigt,  

 kreativt og rutineret kunne planlægge, beskrive og udføre  

 korrekt bygningsmalerarbejde under hensyn til miljømæssige,  

 kvalitetsmæssige, produktivitetsmæssige, æstetiske og  

 farvemæssige forhold.
 Stk. 2. Uddannelsen tilrettelægges således, at  

 eleven styrkes i følgende personlige kompetencer: Samarbejdsevne,  

 ansvarlighed, selvstændighed, fleksibilitet og engagement samt  

 forståelse af arbejdsmiljøet og det ydre miljø.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Malerfagets  

 faglige Fællesudvalg.
 § 4. Uddannelsen varer mindst 3 år og 13  

 uger og højst 3 år og 26 uger jf. dog § 6. Uddannelsen  

 afsluttes med svendeprøve fredag i uge 11, 24, 37 eller 50, jf. dog  

 stk. 5.
Stk. 2. Uddannelsen omfatter et obligatorisk  

 grundforløb på 10 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på 10, 10 og 4 uger,  

 der omfatter grundfag, områdefag, bundne specialefag og valgfag.  

 Undervisningen omfatter desuden en uges valgfri specialefag, der kan ligge i  

 tilknytning til skoleperioderne eller på et andet tidspunkt under  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6, og ved andre afkortede,  

 forlængede eller afbrudte uddannelsesforløb.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de områdefag i  

 grundforløbet, der er særlige for hovedforløbet, jf.  

 § 9.
 Stk. 2. Eleven skal opfylde Arbejdstilsynets krav for at kunne  

 opstille rullestilladser, jf. § 9, stk. 1, nr. 4.
Voksenuddannelsesforløb § 6. Det faglige udvalg kan nedsætte  

 uddannelsestiden med 15 måneder for personer, der er fyldt 25 år,  

 og som har været beskæftiget i malerfaget i 24 måneder  

 eller har haft erhvervsarbejde i 36 måneder.
Efter samråd med det  

 faglige udvalg tilrettelægger skolen et særligt  

 uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusive grundforløb eller eventuelt suppleringskursus, jf. § 7,  

 må ikke overstige 35 uger.
 Stk. 2. Det faglige udvalg kan i særlige tilfælde  

 dispensere fra beskæftigelseskravet, hvis udvalget efter samråd  

 med praktikvirksomheden og eleven skønner, at eleven har de  

 fornødne forudsætninger for at gennemføre  

 uddannelsen.
 Stk. 3. Det er en forudsætning, at eleven efter skolens  

 vurdering vil kunne gennemføre skoleundervisningen efter stk. 1,  

 inden for den fastsatte uddannelsestid, eventuelt efter fritagelse for dele  

 af undervisningen, jf. § 8.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Introduktion til bygningsmalerfaget, begynderniveau, 0,4  

 uge.
Målet er, at eleven er introduceret til virksomhedspraktik, de  

 fagspecifikke områdefag i grundforløbet, indholdet i  

 hovedforløbet og det daglige arbejde i bygningsmalerfaget, og at  

 eleven har realistiske forventninger i forhold til uddannelsens og erhvervets  

 indhold.
Der gives ikke karakter i faget.
 2)	Farvelære 1 bygningsmaler, begynderniveau, 0,8  

 uge.
 Målet er, at eleven har et praktisk baseret,  

 grundlæggende kendskab til og færdigheder i farvernes  

 blandingsmæssige egenskaber og forhold.
 3)	Materialelære 1 bygningsmaler, begynderniveau,  

 0,8 uge.
 Målet er, at eleven har et praktisk baseret,  

 grundlæggende kendskab til malematerialernes sammensætning og  

 egenskaber og ud fra produktbeskrivelser og lignende under faglig vejledning  

 kan foretage hensigtsmæssigt materialevalg til en given arbejdsopgave  

 under hensyntagen til de nødvendige sikkerhedsforanstaltninger.
 4)	Maleteknik 1, begynderniveau, 3,0 uger.
 Målet er, at eleven har et håndelag for og begyndende  

 færdigheder inden for bygningsmalerfagets grundlæggende  

 arbejdsområder, discipliner og værktøjer, og under faglig  

 vejledning kan deltage i en bygningsmalervirksomheds produktion, herunder  

 opstille rullestillads.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø 1,0 uge.
 2)	Stil, form og farve 1,5 uge.
 3)	Matematik F 1,0 uge.
 4)	Produktudvikling, produktion og service, modul 1+2, 2,0 uger.
 5)	Materialeforståelse 1,0 uge.
 Stk. 2. De i stk. 1, nr. 1, 2 og 3 nævnte grundfag  

 påbegyndes i grundforløbet.
 § 11. Undervisningen i hovedforløbet  

 omfatter følgende områdefag:
 1)	Kundebetjening og arbejdsmarkedsforhold, begynderniveau, 0,9  

 uge.
 Målet er, at eleven har kendskab til fagets  

 arbejdsmarkedsforhold og forstår kundebetjeningens betydning for den  

 enkelte malervirksomhed.
 2)	Tegning, avanceret niveau, 1,8 uge.
 Målet er, at eleven kan udføre skitser og  

 idéforslag samt dekorationer af tegningsmæssig karakter.
 3)	Opmåling og beregning, avanceret niveau, 2,7 uger.
 Målet er, at eleven kender malerfagets løn- og  

 akkordsystem og opmålingsprincipper og kan planlægge,  

 forudakkordere og prissætte sit arbejde samt udarbejde  

 akkordregning.
 4)	Farvelære 2, rutineniveau, 1,0  

 uge.
 Målet er, at eleven har et praktisk baseret kendskab til  

 farvernes psykiske, fysiske, æstetiske samt blandingsmæssige  

 egenskaber og kan anvende sin viden om disse forhold i planlægningen og  

 udførelsen af praktisk malearbejde.
 5)	Materialelære 2, rutineniveau 1,1 uge.
 Målet er, at eleven kan foretage en tilstandsvurdering af  

 normalt forekommende underlag og foretage begrundede materiale- og  

 behandlingsvalg, samt at eleven kan foretage kvalitetssikring af eget  

 arbejde.
 6)	Maleteknik 2, rutineniveau, 1,0 uge.
 Målet er, at eleven kan anvende værktøj,  

 udstyr, materialer og teknikker korrekt.
 Stk. 2. Undervisningen i områdefag i  

 hovedforløbet varer i alt 8,5 uger.
 § 12. Til uddannelsen er knyttet følgende  

 bundne specialefag:
 1)	Farvelære 3, avanceret niveau, 0,5 uge.
 Målet er, at eleven har og selvstændigt kan benytte  

 viden om farvernes psykiske, fysiske, æstetiske samt  

 blandingsmæssige egenskaber og forhold i planlægningen og  

 udførelsen af praktisk malearbejde .
 2)	Materialelære 3, avanceret niveau, 1,0  

 uge.
 Målet er, at eleven selvstændigt kan foretage  

 tilstandsvurdering af alle forekommende underlag, begrundede materiale- og  

 behandlingsvalg og kvalitetssikring af eget arbejde.
 3)	Maleteknik 3, avanceret niveau, 3,5 uger.
 Målet er, at eleven selvstændigt og korrekt kan  

 anvende værktøj, udstyr, materialer og teknikker.
 Stk. 2. Undervisningen i de i stk. 1 nævnte  

 specialefag varer i alt 5 uger.
 § 13. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer:
 1)	Målet er, at eleven fordyber sig i et afgrænset  

 fagligt område.
 2)	Den obligatoriske undervisning i valgfri specialefag varer en  

 uge.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger.
Praktikuddannelsen § 15. Målet med praktikuddannelsen er, at  

 eleven har en alsidig oplæring, rutine og selvstændighed i  

 bygningsmalerfaget i hele dets bredde.
Stk. 2. Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder,  

 materialer og værktøjer.
Virksomheden skal i sin  

 planlægning af den enkelte elevs uddannelse sikre, at eleven i alle  

 praktikperioder fra uddannelsens begyndelse beskæftiges med varierende  

 arbejdsopgaver, der giver mulighed for at arbejde med  

 bygningsmalerområdet i hele dets bredde, og at eleven får en  

 alsidig oplæring, rutine og selvstændighed.
I praktikperioderne  

 frem til sidste læreår skal eleven stilles overfor opgaver  

 indenfor de i stk. 3 nævnte fagområder med en stadig  

 stigende sværhedsgrad med henblik på, at eleven udvikler en  

 stadig større selvstændighed og rutine i udførelsen af  

 bygningsmalerfagets discipliner.
I det sidste læreår skal elevens  

 praktiske oplæring omfatte selvstændigt, kreativt og rutineret at  

 planlægge, beskrive og udføre alsidigt bygningsmalerarbejde.
Stk. 3. Praktikuddannelsen skal indeholde oplæring  

 i 1)	rensemetoder, 2)	spartelteknikker, 3)	bundbehandlinger, 4)	mellembehandlinger, 5)	færdigbehandlinger, 6)	opsætning af forskellige typer vægbeklædning, 7)	farveblanding, 8)	farveefterligning, 9)	vedligeholdelse og anvendelse af værktøjer, 10)	anvendelse af stiger, stilladser, lifte m.m., herunder  

 gældende sikkerhedsbestemmelser, 11)	sikkerhedsbestemmelser ud over dem, der er nævnt i pkt.  

 10, 12)	anvendelse af fagets dekorative og kreative muligheder, 13)	planlægning af eget arbejde, 14)	kvalitetssikring af eget arbejde, 15)	kundebetjening og 16)	forberedelse til og motivering for uddannelsens  

 skoleophold.
Stk. 4. I praktikvirksomheden afholdes under hele  

 uddannelsesforløbet jævnligt uddannelsessamtaler mellem elev,  

 arbejdsgiver og den eller de svende, som er ansvarlige for elevens  

 oplæring.
Formålet med uddannelsessamtalerne er at vejlede og  

 motivere eleven for uddannelsen, at sikre at eleven oplæres i de  

 forskellige arbejdsområder, der er nævnt i stk. 3, og at  

 sikre sammenhæng mellem praktik- og skoleophold.
 Uddannelsesbog m.v.
 § 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 17. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne for  

 det enkelte fag.
 Stk. 2. Karakteren ved svendeprøven udtrykkes ved  

 en af de betegnelser uden tal, som er angivet i nedenstående skala:
1) 0,0-5,9 Ikke antaget.
2) 6,0-8,9 Antaget.
3) 9,0-9,9 Antaget med ros.
4) 10,0-10,9 Tildelt malerfagets bronzemedalje.
5) 11,0-13,0 Tildelt malerfagets sølvmedalje.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende karakter, jf. dog § 9, stk. 1, nr.  

 1. Hvis faget afsluttes med eksamen, er den afsluttende karakter  

 eksamenskarakteren, ellers er det en standpunktskarakter.
Svendeprøve § 19. Ved uddannelsens afslutning afholder det  

 faglige udvalg en svendeprøve.
Prøven afholdes i marts, juni,  

 september og december.
Prøverne placeres således, at de  

 afsluttes om fredagen i ugerne 11, 24, 37 og 50, jf. § 4, stk. 1.
 Stk. 2. Det påhviler praktikvirksomheden at tilmelde  

 eleven til svendeprøven, når skolebevis er udstedt.
 Stk. 3. Svendeprøven består af  

 planlægningsopgaver, æstetiske opgaver og praktiske maleopgaver.  

 Malerfagets faglige Fællesudvalg udarbejder retningslinier for  

 afholdelse af svendeprøve i bygningsmalerfaget, som angiver de  

 nærmere bestemmelser om svendeprøvens indhold, bedømmelse  

 m.m.
Stk. 4. Malerfagets faglige Fællesudvalg udpeger  

 svendeprøvekommissioner, som har til opgave at tilrettelægge,  

 afvikle og bedømme svendeprøven.
Det faglige udvalg udarbejder  

 et regulativ for nedsættelse af svendeprøvekommissioner.
 Stk. 5. Eleven har bestået svendeprøven, hvis  

 karakteren uden afrunding er mindst 6.
Stk. 6. Bekendtgørelse om eksamensordningen  

 på erhvervsskoler finder tilsvarende anvendelse, hvis der ikke er  

 fastsat andet i bekendtgørelsen eller det faglige udvalgs  

 retningslinjer for svendeprøve.
Elever kan indgive klage til det  

 faglige udvalg over forhold vedrørende svendeprøven, hvis  

 klagen er begrundet i de forhold, som er nævnt i  

 eksamensbekendtgørelsens § 44, stk. 3. Det faglige udvalg  

 træffer afgørelse, om der skal ske ombedømmelse eller  

 gives tilbud om omprøve, eller om klagen ikke kan tages til  

 følge.
§ 20. Hvis en elev bliver syg efter at have  

 påbegyndt svendeprøven, skal eleven efter sygdommens  

 ophør færdiggøre den prøve, som eleven inden  

 fraværet var begyndt på.
Hvis eleven før  

 svendeprøven bliver syg eller på anden lovlig vis er forhindret  

 i at deltage, giver svendeprøvekommissionen det faglige udvalg besked  

 herom.
Udvalget etablerer en sygesvendeprøve, som er omfattet af de  

 regler, der er gældende for de ordinære prøver, og  

 udvalget fastsætter tidspunktet for prøven efter samråd  

 med eleven og praktikvirksomheden.
§ 21. Det faglige udvalg tilbyder elever, som ikke  

 består svendeprøven, en ny prøve, eventuelt efter  

 supplerende praktikuddannelse.
Det faglige udvalg kan dispensere fra antal  

 prøver, således at eleven i særlige tilfælde kan  

 deltage i yderligere svendeprøver.
Skolebevis og afsluttende praktikerklæring § 22. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og betingelserne i stk. 2 og 3  

 er opfyldt.
 Stk. 2. Eleven skal have opnået et gennemsnit på  

 mindst 6 af de fag, der er nævnt i § 11, stk. 1, nr. 1, 2 og  

 3, og de fag, der er nævnt i § 12, stk. 1, nr. 1, 2 og 3.
 Stk. 3. Eleven skal have opnået mindst 6 i hvert af  

 fagene opmåling og beregning, jf. § 11, stk. 1, nr. 3, og  

 materialelære 3, jf. § 12, stk. 1, nr. 2.
 § 23. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 24. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 22, og afsluttende  

 praktikerklæring(er) for praktikuddannelsen er udstedt, jf. § 23,  

 og når svendeprøve er bestået, jf. § 19 stk. 5.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 944  

 af 11. december 1997 om uddannelsen til bygningsmaler.
 Stk. 3. Den i stk. 2 nævnte bekendtgørelse  

 finder dog anvendelse for elever, med uddannelsesaftale eller i skolepraktik,  

 der er begyndt på 3. skoleperiode på ikrafttrædelsen.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
