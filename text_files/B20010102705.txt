 Bekendtgørelse om videreførelse  

 af visse bestemmelser om  

 sygeplejerske- og radiografuddannelserne i lov om  

 grundlæggende social- og sundhedsuddannelser m.v.
 I medfør af § 41, stk. 4, i lov om grundlæggende  

 social- og sundhedsuddannelser, jf. lov nr. 343 af 16. maj 2001,  

 fastsættes:
 § 1. De bestemmelser, der nedenfor er fastsat for  

 amtskommunerne, gælder tilsvarende for Københavns Kommune,  

 Frederiksberg Kommune og Hovedstadens Sygehusfællesskab, jf. § 7  

 .
 § 2. Amtsrådet har det økonomiske  

 ansvar for skolernes virksomhed og fastlægger de økonomiske  

 rammer for de enkelte skoler.
 Stk. 2. Undervisningen på skolerne er vederlagsfri.
 § 3. Amtsrådet træffer beslutning om  

 at ansætte og afskedige skoleledere og lærere.
 Stk. 2. Undervisningsministeren kan fastsætte regler om  

 krav til ledernes og lærernes kvalifikationer, herunder underviserne  

 på de kliniske undervisningssteder.
 § 4. Skolelederen varetager den faglige,  

 administrative og økonomiske ledelse af skolen under ansvar over for  

 amtsrådet.
 § 5. Amtsrådet fastsætter den  

 årlige optagelse til sygeplejerske-og radiografuddannelserne i  

 overensstemmelse med behovet for færdiguddannede i amtskommunen.
 § 6. Amtsrådet skal stille skolekapacitet  

 til rådighed for de studerende, der optages på sygeplejerske- og  

 radiografuddannelserne.
 Stk. 2. Amtsrådet og kommunalbestyrelserne skal i  

 samarbejde stille de nødvendige kliniske undervisningssteder til  

 rådighed inden for deres respektive områder i overensstemmelse  

 med studieordningerne for de studerende, der optages på sygeplejerske-  

 og radiografuddannelserne.
Stk. 3. Amtsrådet kan efter overenskomst med staten,  

 selvejende eller private institutioner eller andre amtsråd henvise  

 studerende til undervisning i statsskoler, selvejende institutioner eller  

 private skoler eller et andet amtsråds skoler § 7. Undervisningsministeren kan  

 pålægge amtsrådet at udbyde et årligt mindste antal  

 uddannelsespladser og kliniske undervisningssteder på sygeplejerske- og  

 radiografuddannelserne, såfremt ministeren mener, at forpligtelsen  

 efter § 6 ikke er opfyldt.
 Stk. 2. Pligten til at fastsætte den årlige  

 optagelse til sygeplejerske- og radiografuddannelserne og til at stille  

 skolekapacitet og kliniske undervisningssteder til rådighed for de  

 studerende påhviler i hovedstadsområdet kommunalbestyrelserne i  

 Københavns og Frederiksberg Kommuner samt bestyrelsen for Hovedstadens  

 Sygehusfællesskab i forening.
Stk. 3. De i stk. 2. nævnte myndigheder  

 indgår aftale om, hvordan pligten til at stille skole- og klinisk  

 undervisningskapacitet til rådighed skal opfyldes, og hvordan  

 udgifterne hertil skal fordeles.
Der kan herunder indgås aftale om  

 skoledrift med andre, jf. § 6, stk. 3.
 § 8. Undervisningsministeren kan til brug for den  

 overordnede styring af sygeplejerske-og radiografuddannelserne indhente  

 oplysninger fra amtsrådene, kommunalbestyrelserne og bestyrelsen for  

 Hovedstadens Sygehusfællesskab.
§ 9. Ved hver skole har de studerende ret til at  

 danne de studerendes råd.
Rådet udpeger repræsentanter for  

 de studerende til udvalg m.v., som skolen har nedsat til at behandle  

 spørgsmål af betydning for de studerende i almindelighed.
Dette  

 gælder dog ikke udvalg m.v., hvor de studerendes deltagelse ville  

 stride mod anden lovgivning.
 § 10. Bekendtgørelsen træder i kraft  

 den 1. januar 2002.
 Stk. 2. Fra 1. januar 2003 gælder de bestemmelser, der  

 er fastsat for amtskommunerne, tilsvarende for Bornholms Kommune.
