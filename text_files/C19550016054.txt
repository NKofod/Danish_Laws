 I justitsministeriets cirkulære nr. 42 af 30. marts 1955 om  

 blodtypebestemmelser i faderskabssager udtales, at når retssag ikke er rejst,  

 kan politiet foranledige blodtypebestemmelse foretaget ved anvendelse af de i  

 cirkulæret nævnte blanketter.
 Under henvisning hertil har De forespurgt, om cirkulæret skal forstås  

 således, at politiet kan lade blodtypebestemmelse foretage i faderskabssager,  

 når den udlagte fader ved mødet hos politiet ikke ønsker at tage stilling til  

 spørgsmålet om anerkendelse af faderskabet, forinden blodtypebestemmelse er  

 foretaget, og moderen giver samtykke hertil.
 Foranlediget heraf skal man meddele, at politiet ikke i sådanne tilfælde  

 bør lade blodtypebestemmelse foretage, men at faderskabssager, når den  

 opgivne fader ikke straks er villig til uforbeholdent at anerkende  

 faderskabet, bør sendes til retten.
 Skrivelse fra justitsministeriet til politimesteren i X købstad m.v.
