Nr LSF 34 Forslag til Lov om nedlæggelse af statsamterne Fremsat af Jane Oksen (FP) Aage Brusgaard (FP) Pia Dahl (FP) Pia  

 Kjærsgaard (FP) Poulsgaard (FP) den 6. oktober 1988 Statsamterne nedlægges med virkning fra den 1. januar 1990.
Bemærkninger til lovforslaget Amtmændenes fjerprydede fagforening plejer at forsvare statsamternes  

 opretholdelse med henvisning til de familieretlige sager.
Disse bør  

 imidlertid afgøres af byretterne.
Det er urimeligt, at en frederikshavnsk  

 familie skal have dybt personlige sager afgjort af statsamtet i Ålborg, når  

 det er langt enklere at føre drøftelserne og opnå afgørelsen på  

 dommerkontoret i Frederikshavn.
Tilsynsrådsfunktionen bør ophøre, idet  

 tilsynet med kommunerne bør føres af indenrigsministeren.
 Nærværende lovforslag er en genfremsættelse af et senest i folketingsåret  

 1987-88, 1. samling, fremsat forslag (L 233). Der henvises til  

 Folketingstidende 1987-88, 1. samling, forhandlingerne sp. 8138, 8139 og 9419  

 samt tillæg A sp. 9419. Lovforslaget blev førstebehandlet den 7. april 1988  

 og derefter henvist til Kommunaludvalget, som ikke nåede at afgive betænkning  

 over lovforslaget inden udskrivelsen af nyvalg til Folketinget.
 Det forudsættes, at regeringen i tilfælde af lovforslagets vedtagelse  

 fremsætter lovforslag om de nødvendige lovændringer som følge af vedtagelsen.
 Henlæggelsen af statsamternes opgaver til andre myndigheder skal i øvrigt  

 bygge på forslagene i betænkningen vedrørende den statslige administration på  

 amtsplanet, afgivet af det af indenrigsministeren den 29. juni 1972 nedsatte  

 udvalg (Betænkning nr. 731/1975).
