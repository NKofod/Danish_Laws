Bekendtgørelse om ændring af bekendtgørelse om delvis suspension af beskæftigelsesindsatsen som følge af COVID-19 § 1 I bekendtgørelse nr. 245 af 20. marts 2020 om delvis suspension af beskæftigelsesindsatsen som følge af COVID-19, som ændret ved bekendtgørelse nr. 309 af 30. marts 2020, foretages følgende ændringer:
 1.  § 1, stk. 1, nr. 12, ophæves.
 Nr. 13-16 bliver herefter nr. 12-15.
 2.  § 1, stk. 6, affattes således:
»Stk. 6. Uanset stk. 1, nr. 6, om jobrettet uddannelse, kan der bevilges og påbegyndes uddannelse, samt ske en videreførelse af allerede igangsatte uddannelser, efter lovens kapitel 9, hvis borgeren ønsker det, og uddannelsen afholdes som digital undervisning eller, efter en konkret vurdering, ved fysisk fremmøde.
Det gælder også for uddannelser op til og med erhvervsuddannelsesniveau, uanset § 2, stk. 4, i bekendtgørelse nr. 1179 af 25. november 2019 om 6 ugers jobrettet uddannelse til forsikrede ledige og § 1, stk. 4, i bekendtgørelse nr. 1176 af 25. november 2019 om fleksjob m.v.« 3. § 1, stk. 8, affattes således:
»Stk. 8.  Uanset stk. 1, nr. 7, om tilbud, kan der bevilges og påbegyndes tilbud om vejledning og opkvalificering, samt ske videreførelse af allerede igangsatte tilbud, efter lovens kapitel 14, hvis borgeren er enig, og forløbet afholdes digitalt eller, efter en konkret vurdering, ved fysisk fremmøde.« § 2 Bekendtgørelsen træder i kraft ved bekendtgørelse i Lovtidende.
