Nr LSF 163 Forslag til Lov om ændring af kildeskatteloven (Lønaftale mellem  

 ægtefæller) Fremsat af skatteministeren (Fogh Rasmussen) den 11. januar 1989 Vedtaget ved tredjebehandling den 16. marts 1989 Lov nr. 198 af 29/03/1989 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 554 af 16. september 1988, som ændret  

 ved lov nr. 701 af 22. november 1988 og § 1 i lov nr. 763 af 14. december  

 1988, foretages følgende ændringer:
 1. I § 25 A, stk. 3, 1. pkt., indsættes efter »personlig  

 indkomst hos denne«: », jf. dog stk. 7«.
 2. I § 25 A indsættes efter stk. 6 som nyt stykke:
» Stk. 7. En lønaftale mellem ægtefæller, der begge deltager i  

 driften af den ene ægtefælles eller begges erhvervsvirksomhed, kan tillægges  

 skattemæssig virkning, hvis pligterne efter denne lov til at indeholde og  

 indbetale A-skat overholdes.
I de indkomstår, hvor en lønaftale finder  

 anvendelse i hele året eller en del af året, kan stk. 3 ikke anvendes.  

 Lønaftalen kan først tillægges skattemæssig virkning fra det tidspunkt, hvor  

 aftalen træder i kraft.
Lønnen til den ægtefælle, der ikke i overvejende grad  

 driver virksomheden, må ikke stå i åbenbart misforhold til ægtefællens  

 arbejdsindsats i erhvervsvirksomheden.
Den ægtefælle, der efter stk. 1 skal  

 medregne indkomst vedrørende erhvervsvirksomheden, betragtes som arbejdsgiver  

 med de pligter, der følger af skattelovgivningens almindelige regler.
Den  

 anden ægtefælle betragtes som lønmodtager.« § 2 Loven har virkning fra og med 1. juli 1989.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (Kildeskat), jf. lovbekendtgørelse nr. 544 af 16. september 1988, som ændret  

 ved lov nr. 701 af 22. november 1988 og § 1 i lov nr. 763 af 14. december  

 1988, foretages følgende ændringer:
 1. I § 25 A, stk. 3, 1. pkt., indsættes efter »personlig  

 indkomst hos denne«: », jf. dog stk. 7.«.
 2. I § 25 A indsættes efter stk. 6 som nyt stykke:
» Stk. 7. En lønaftale mellem ægtefæller, der begge deltager i  

 driften af den ene ægtefælles eller begges erhvervsvirksomhed, kan tillægges  

 skattemæssig virkning, hvis pligterne efter denne lov til at indeholde og  

 indbetale A-skat overholdes.
I de indkomstår, hvor en lønaftale finder  

 anvendelse i hele året eller en del af året, kan stk. 3 ikke anvendes.  

 Lønaftalen kan først tillægges skattemæssig virkning fra det tidspunkt, hvor  

 aftalen træder i kraft.
Lønnen til den ægtefælle, der ikke i overvejende grad  

 driver virksomheden, må ikke stå i åbenbart misforhold til ægtefællens  

 arbejdsindsats i erhvervsvirksomheden.
Den ægtefælle, der efter stk. 1 skal  

 medregne indkomst vedrørende erhvervsvirksomheden, betragtes som arbejdsgiver  

 med de pligter, der følger af skattelovgivningens almindelige regler.
Den  

 anden ægtefælle betragtes som lønmodtager.«.
§ 2 Loven har virkning fra og med 1. juli 1989.
Bemærkninger til lovforslaget 1. Almindelige bemærkninger Formålet med lovforslaget er at give ægtefæller, der sammen driver en  

 erhvervsvirksomhed, mulighed for at indgå lønaftale med hinanden med  

 skattemæssig virkning.
Hidtil har dette ikke været muligt, idet man har anset  

 reglen om overførsel af overskud til medarbejdende ægtefælle som en regel,  

 der udelukker, at ægtefæller med skatteretlig virkning kan indgå lønaftale  

 med hinanden.
Det er dette forhold, lovforslaget ændrer på.
Den gældende regel om overførsel af overskud til medarbejdende ægtefælle  

 foreslås opretholdt.
For den ægtefælle, der i væsentligt omfang  

 deltager i driften af erhvervsvirksomheden, vil lovforslaget bevirke, at  

 ægtefællerne får mulighed for at vælge, om den ægtefælle, der  

 medarbejder, skal være lønmodtager eller medarbejdende ægtefælle.
Overførsel af overskud til medarbejdende ægtefælle kan som hidtil kun ske,  

 hvis der er tale om medarbejde af fastere karakter, som lægger beslag på en  

 betydelig del af den medarbejdende ægtefælles arbejdskraft.
Forslaget om  

 lønaftale giver derimod mulighed for, at også den ægtefælle, der tidsmæssigt  

 yder en mindre arbejdsydelse i den fælles virksomhed med skattemæssig  

 virkning, kan indgå en lønaftale med ægtefællen.
Lovforslaget vil således  

 bevirke, at en del ægtefæller, som på grund af medarbejdets mindre omfang  

 ikke kan foretage overførelse af overskud, nu får mulighed for at indgå en  

 lønaftale.
 Formålet med lovforslaget er ud over det skattemæssige at give den  

 medarbejdende ægtefælle mulighed for at opnå en mere selvstændig status samt  

 forbedre situationen navnlig ved tildeling af ydelser efter den sociale  

 lovgivning.
At ægtefæller, der medarbejder, kan opnå lønmodtagerstatus i personligt  

 ejede virksomheder betyder en ligestilling med ægtefæller, der er ansat i  

 virksomheder, der drives i aktie- eller anpartsselskabsform, hvor ægtefæller  

 godt kan være lønmodtagere.
Endvidere bevirker det en ligestilling med ugifte  

 samlevende, der frit kan etablere en lønaftale.
Hvis ægtefællerne indgår en lønaftale, vil det på socialområdet betyde, at  

 dagpengene ved sygdom eller fødsel i stedet skal beregnes på basis af den  

 aktuelle lønindtægt.
En lønmodtager skal dog være beskæftiget hos en  

 arbejdsgiver i mindst 40 timer inden for de sidste 4 uger, for at  

 arbejdsgiveren efter dagpengeloven har pligt til at udbetale dagpenge i  

 arbejdsgiverperioden.
Har arbejdsgiveren ikke pligt til at udbetale dagpenge, har lønmodtageren  

 ret til dagpenge fra det sociale udvalg, forudsat at lønmodtagerens indtægt i  

 det tidligere kalenderår oversteg et vist minimumsbeløb.
En lønaftale, hvor  

 arbejdet er af ringe omfang, vil derfor i de fleste tilfælde ikke berettige  

 til dagpenge fra det sociale udvalg.
Ved tilkendelse af førtidspension vil lønmodtagerægtefællen blive stillet  

 som andre lønmodtagere.
Efter gældende regler anses den medarbejdende som  

 hovedregel for at være halvtidsbeskæftiget.
En lønaftale vil således gøre det  

 lettere for en person, der arbejder i ægtefællens virksomhed at dokumentere,  

 at der er tale om mere end deltidsarbejde i virksomheden og dermed opnå  

 bedømmelsesgrundlaget »fuldt selverhverv«.
Dette betyder en lettere  

 adgang til at få tildelt førtidspension og ikke mindst en lettere adgang til  

 at få tildelt mellemste og højeste førtidspension.
Muligheden for at indgå en  

 lønaftale, hvor medarbejdet kun har et mindre omfang, kan dog bevirke, at  

 bedømmelsesgrundlaget »supplerende erhverv« ikke kan anvendes, da  

 dette forudsætter, at der ikke sker en betydelig reduktion af timetallet.
I lov om delpension vil en lønaftale medføre, at den, der medarbejder, får  

 lønmodtagerstatus.
Det vil give mulighed for at yde et højere beløb i  

 delpension end efter de gældende regler.
Såfremt medarbejdet er under 20  

 timer om ugen, er der dog ikke mulighed for at overgå til delpension.
 En lønaftale medfører, at der skal indbetales bidrag i henhold til lov om  

 Arbejdsmarkedets Tillægspension.
 Driver ægtefællerne en virksomhed, hvor der skal beregnes  

 arbejdsmarkedsbidrag efter lønsumsmetoden, skal ægtefællens løn indgå i den  

 samlede lønsum.
 Den medarbejdende ægtefælle vil ikke efter de gældende regler ved  

 indgåelse af lønaftale med ægtefællen blive omfattet af lov om  

 arbejdsskadeforsikring.
Den skattemæssige registrering som medarbejdende ægtefælle er uden  

 betydning for udbetaling af arbejdsløshedsdagpenge.
Beregningsgrundlaget, der  

 i øvrigt er forskelligt fra det skattemæssige overskud, deles med 50 pct. til  

 hver af ægtefællerne.
Dette gælder også i tilfælde, hvor der efter de  

 skattemæssige regler er overført mindre end 50 pct., eller der slet ikke har  

 fundet overførsel sted.
En lønaftale vil derfor heller ikke efter de  

 nugældende regler have nogen væsentlig betydning inden for  

 arbejdsløshedsforsikringen.
Lov om opkrævning af indkomst- og formueskat for personer m.v.  

 (kildeskatteloven) er ændret senest ved § 1 i lov nr. 763 af 14. december  

 1988, jf.
Folketingstidende 1988-89, 1. samling, sp. 303, 3377, 3563; tillæg  

 A, sp. 1493.
2. Gældende regler Efter gældende regler beskattes indkomst vedrørende en erhvervsvirksomhed  

 ved opgørelsen af skattepligtig indkomst, personlig indkomst og  

 kapitalindkomst hos den ægtefælle, der i overvejende grad driver  

 virksomheden, jf. kildeskattelovens § 25 A, stk. 1.
Hvis ægtefæller, der er samlevende ved indkomstårets udgang, begge har  

 deltaget i væsentligt omfang i driften af den ene ægtefælles eller begges  

 erhvervsvirksomhed, kan der overføres indtil 50 pct. af  

 virksomhedsoverskuddet, dog højst 117.300 kr.(for indkomståret 1989 127.000  

 kr.) til den medarbejdende ægtefælle.
Beløbet reguleres årligt efter  

 personskattelovens § 20.
Det overførte beløb beskattes hos den medarbejdende ægtefælle som  

 personlig indkomst.
Indkomsten for den ægtefælle, der beskattes af  

 virksomhedens overskud, nedsættes med det overførte beløb.
Det er alene overskuddet af den virksomhed, som ægtefællerne er fælles om  

 at drive, der delvis kan overføres til beskatning hos den medarbejdende  

 ægtefælle.
Anden indtægt som f.eks. rente- eller lønindtægt kan ikke  

 overføres mellem ægtefællerne.
 Beregningsgrundlaget for det overskud, der maksimalt kan overføres til den  

 medarbejdende ægtefælle, er virksomhedens skattepligtige overskud før  

 kapitalindtægter og kapitaludgifter, jf. kildeskattelovens § 25 A, stk. 4.
Skattemæssige afskrivninger, henlæggelser til investeringsfonds m.v.  

 foretages således inden der sker beregning af den del af overskuddet, der kan  

 overføres til den medarbejdende ægtefælle.
På tilsvarende måde skal der ske  

 tillæg af skattepligtige tilskud m.v., der vedrører virksomheden,  

 sygedagpenge efter reglerne om frivillig forsikring og eventuelt værdi af  

 forbrug af egne varer fra virksomheden, inden den medarbejdende ægtefælles  

 andel af overskuddet kan beregnes.
Endvidere fragår underskud fra tidligere år i det omfang, det hidrører fra  

 virksomheden.
Rente- og udbytteindtægter, kursgevinster på fordringer og gæld  

 samt renteudgifter og kurstab på fordringer og gæld holdes derimod uden for  

 det underskud, der fradrages.
 Lejeværdi af bolig i egen ejendom, hvoraf en del anvendes i virksomheden,  

 indgår ikke i virksomhedens overskud, da lejeværdi af bolig i egen ejendom  

 ikke vedrører erhvervsvirksomheden.
 Når virksomhedens overskud på den anførte måde er opgjort efter de  

 almindelige regler, skal der efter kildeskattelovens § 25 A, stk. 4, ske  

 tillæg af renteudgifter og kurstab på fordringer og gæld og fradrag af rente-  

 og udbytteindtægter (herunder skattegodtgørelse), samt kursgevinster på  

 fordringer og gæld, som indgår i opgørelsen af virksomhedens overskud.
 Det beløb, der er overført til den medarbejdende ægtefælle, anses for  

 indtjent ved selvstændig virksomhed, og den medarbejdende ægtefælle kan ikke  

 foretage henlæggelse til etableringskonto deraf.
Det er en forudsætning for overførsel af overskuddet, at begge ægtefæller  

 deltager i væsentligt omfang i den ene ægtefælles eller i begges  

 erhvervsvirksomhed.
Efter praksis er det en forudsætning, at der er tale om  

 medarbejde af en fastere karakter, som lægger beslag på en betydelig del af  

 den medarbejdende ægtefælles arbejdskraft.
Hvor ægtefællen arbejder med i  

 virksomheden hver dag, må der i almindelighed kræves en daglig arbejdsindsats  

 på mindst 3-4 timer.
Er der ikke tale om en daglig medvirken eller medvirken  

 i hele indkomståret, kræves en væsentlig større arbejdsindsats på de dage,  

 hvor der sker medvirken.
Selv om den medarbejdende ægtefælles arbejdsindsats kan siges at være af  

 væsentligt omfang, kan der efter gældende regler ikke i alle tilfælde  

 umiddelbart ske overførsel af det maksimale beløb.
Er der misforhold mellem  

 arbejdsindsats og vederlag under hensyntagen til arbejdets tidsmæssige  

 udstrækning og karakteren af det udførte arbejde, kan ligningsmyndigheden  

 nedsætte beløbet.
Begæring om overførsel af overskud til medarbejdende ægtefælle skal som  

 udgangspunkt fremsættes i forbindelse med indgivelse af selvangivelse.
I  

 praksis accepteres det dog, at begæring om overførsel fremsættes indtil 5 år  

 efter udløbet af det pågældende indkomstår.
Er der fremsat begæring om  

 overførsel, foretager skattemyndighederne selv beregningen af det overførte  

 beløb.
Overførsel af overskud til medarbejdende ægtefælle kan kun finde sted,  

 hvis ægtefællerne er samlevende ved indkomstårets udgang.
Ophører samlivet i  

 et indkomstår på grund af separation, skilsmisse eller dødsfald, kan der  

 således ikke ske overførsel, jf. kildeskattelovens § 25 A, stk. 6.
3. Lovforslagets indhold Med lovforslaget er tilsigtet gennemført et alternativ til den gældende  

 regel om overførsel af overskud til medarbejdende ægtefælle.
 Lønaftalens skattemæssige gyldighed er betinget af, at pligterne efter  

 kildeskatteloven om indeholdelse og indbetaling af A-skat overholdes.
 Hvis indeholdt A-skat ikke indbetales eller indbetales så sent, at det kan  

 medføre strafansvar som ved manglende indbetaling, bortfalder ægtefællernes  

 mulighed for at opretholde lønaftalen.
Er der udover ægtefællerne andre ansatte i virksomheden, dækker  

 indbetalinger af indeholdt A-skat først de øvrige ansattes A-skattetilsvar.  

 Trækprocenten på lønmodtagerægtefællens skattekort forudsættes bekendt af  

 arbejdsgiverægtefællen.
Kildeskattelovens § 48, stk. 7, hvorefter skatten  

 beregnes med 50 pct., hvis den indeholdelsespligtige ikke har kendskab til  

 skatteoplysningerne, kommer derfor ikke til anvendelse.
 I forbindelse med lønindeholdelse i henhold til kildeskattelovens § 73  

 skal det lønindeholdte beløb være afregnet, før godskrivning for  

 lønmodtagerægtefællen kan finde sted.
 Lønaftalen kan kun anerkendes skattemæssigt, hvis aftalen dækker over et  

 reelt arbejdsforhold.
Det er som ved overførselsreglen en betingelse, at vederlaget ikke står i  

 åbenbart misforhold til lønmodtagerægtefællens arbejdsindsats i virksomheden.  

 Ved afgørelsen af, om lønnen til ægtefællen er rimelig, skal der lægges vægt  

 på, om ægtefællen kunne have opnået den samme løn i et tilsvarende  

 ansættelsesforhold hos en anden arbejdsgiver end ægtefællen.
Er der ikke tale  

 om fuldtidsarbejde, skal lønnen afpasses under hensyntagen til den nedsatte  

 arbejdstid.
 Skattemyndighederne kan tilsidesætte lønaftalen, hvis  

 lønmodtagerægtefællens arbejdsindsats står i misforhold til lønnen.
Det er imidlertid ikke en betingelse for at anerkende en lønaftale  

 skattemæssigt, at der har været tale om væsentligt medarbejde.
Den ægtefælle,  

 der kun er lønansat 1-2 timer dagligt i virksomheden, eller som kun  

 lejlighedsvis deltager i driften, f.eks. i forbindelse med sæsonarbejde, kan  

 således få anerkendt aftalen skattemæssigt.
 Indgår ægtefællerne en lønaftale, der kan anerkendes skattemæssigt, vil  

 den »medarbejdende ægtefælle« i relation til skattelovgivningens  

 øvrige regler blive betragtet som lønmodtager.
 Har ægtefællerne indgået lønaftale med hinanden, kan reglerne om  

 overførsel af overskud til medarbejdende ægtefælle ikke anvendes.
Indgår ægtefællerne i løbet af et indkomstår en lønaftale, kan reglerne om  

 overførsel af overskud til medarbejdende ægtefælle heller ikke bringes i  

 anvendelse for den del af virksomhedens overskud, der ligger forud for  

 lønaftalen i det pågældende indkomstår.
Ophæver ægtefællerne i løbet af et  

 indkomstår en lønaftale, kan reglerne om overførsel af overskud til  

 medarbejdende ægtefælle heller ikke anvendes på overskuddet fra den  

 resterende del af perioden i ophørsåret.
Baggrunden er, at det findes  

 uhensigtsmæssigt, om den ægtefælle, der medarbejder i virksomheden, i samme  

 indkomstår både kan have status som lønmodtager og som medarbejdende  

 ægtefælle.
 Ophører samlivet mellem ægtefællerne i løbet af indkomståret, har det i  

 sig selv ingen betydning for lønaftalen.
Efter kildeskattelovens § 25 A, stk. 1, beskattes virksomhedsoverskuddet  

 hos den ægtefælle, der i overvejende grad driver virksomheden.
Indgår  

 ægtefællerne en lønaftale, skal virksomhedsoverskuddet fortsat beskattes hos  

 denne ægtefælle.
I overensstemmelse med skattelovgivningens almindelige  

 regler kan arbejdsgiverægtefællen fradrage lønudgiften.
Afskrivningsretten på aktiver, herunder også bygninger, der anvendes i  

 erhvervsvirksomheden, tilkommer fortsat den ægtefælle, der i overvejende grad  

 driver virksomheden.
Arbejdsgiverægtefællen kan endvidere foretage fradrag  

 for henlæggelser til investeringsfonds på grundlag af overskuddet, hvori  

 ægtefællens løn er fratrukket.
 Lønaftalen vil bevirke, at lønmodtagerægtefællen - modsat den  

 medarbejdende ægtefælle - kan henlægge til etableringskonto med henblik på  

 etablering af anden virksomhed.
4. Administrative virkninger Forslaget om lønaftale mellem ægtefæller vil bevirke, at flere ægtefæller  

 - end dem, der nu kan være medarbejdende - får mulighed for at anvende  

 ordningen.
Det er en følge af, at lønaftalen ikke er betinget af, at  

 lønmodtagerægtefællen skal have deltaget i væsentligt omfang.
Antallet af  

 lønaftaler kan medføre et vist kontrolmæssigt merarbejde, da det også er en  

 betingelse for lønaftalen, at der ikke foreligger åbenbart misforhold mellem  

 arbejdsindsats og vederlag.
Dertil kommer et vist merarbejde på det sociale  

 område.
 For ægtefællerne må det påregnes, at lønaftalen vil give et administrativt  

 merarbejde, idet arbejdsgiverægtefællen skal følge skattelovgivningens  

 almindelige regler for selvstændig erhvervsdrivende med ansat arbejdskraft.
 Er der tale om en erhvervsvirksomhed, hvor ægtefællerne i forvejen har  

 fremmed arbejdskraft ansat, vil det næppe give anledning til større  

 administrativt merarbejde, at ægtefællen ansættes i virksomheden.
5. Provenumæssige virkninger Idag er der registreret omkring 70.000 medarbejdende ægtefæller.
Det er  

 uvist, i hvilket omfang ægtefællerne vil indgå lønaftale, som der åbnes  

 adgang til med lovforslaget.
Det må antages, at de familier, der vil være  

 interesserede i at indgå lønaftale og dermed helt eller delvis undgå  

 skatteprogressionen, i første række vil være at finde blandt de ca. 10.000  

 ægtepar, der efter gældende 1988-regler overfører det højest tilladte  

 overskud på 122.000 kr. (i 1989 er beløbsgrænsen 127.000 kr.). Desuden vil  

 kredsen af medarbejdende ægtefæller, der kan indgå lønaftale, sandsynligvis  

 blive lidt større end den kreds af medarbejdende ægtefæller, der efter  

 gældende regler kan foretage overførsel.
Dette er en følge af, at kravet om  

 væsentligt medarbejde ikke gælder ved lønaftaler.
Med dette udgangspunkt skønnes ordningen at ville udløse et provenutab i  

 størrelsesordenen 35-40 mill. kr. årligt.
Provenutabet må dog nok antages at  

 blive lidt mindre som følge af, at kravene om, at der ikke må foreligge  

 åbenbart misforhold mellem løn og arbejdsindsats, i nogle tilfælde kan tænkes  

 at afskære den erhvervsdrivende fra at udbetale det skattemæssigt optimale  

 beløb af virksomhedsoverskuddet til ægtefællen.
 Det må understreges, at skønnet er behæftet med nogen usikkerhed, da det  

 selvsagt på forhånd er vanskeligt at vurdere, hvilke ændringer i  

 skatteydernes adfærd lovforslaget bevirker.
 Dertil kommer, at et højere vederlag til den ægtefælle, der er  

 medarbejdende, vil betyde, at der skal udbetales højere sociale ydelser.  

 Dette medfører et yderligere provenutab for staten.
 I indkomståret 1989 må det dog antages, at der stort set ikke vil være  

 noget provenutab, da en lønaftale først kan indgås med skattemæssig virkning  

 fra og med 1. juli 1989. Lønnen i perioden 1. juli 1989 til udgangen af  

 indkomståret 1989 skal overstige 127.000 kr. før det vil være en skattemæssig  

 fordel at indgå lønaftale i stedet for overførsel af overskud.
6. Ikrafttrædelse Det foreslås, at loven får virkning fra og med 1. juli 1989. Lønaftaler  

 mellem ægtefæller kan altså først tillægges skattemæssig virkning fra og med  

 1. juli 1989.
 Da lønaftalens skattemæssige gyldighed i øvrigt er betinget af, at  

 pligterne efter kildeskatteloven om indeholdelse og indbetaling af A-skat  

 overholdes, skal arbejdsgiverægtefællen tilmelde sig som  

 indeholdelsespligtig.
 Indgår ægtefællerne en lønaftale med virkning fra 1. juli 1989 eller  

 senere, kan reglerne om overførsel af overskud til medarbejdende ægtefælle  

 ikke anvendes for den del af indkomståret, der ligger før lønaftalen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om opkrævning af indkomst- og formueskat for personer m.v.  

 (Kildeskat), jf. lovbekendtgørelse nr. 544 af 16. september 1988, som ændret  

 ved lov nr. 701 af 22. november 1988 og § 1 i lov nr. 763 af 14. december  

 1988, foretages følgende ændringer:
1. I § 25 A, stk. 3, 1. pkt., indsættes efter »personlig  

 indkomst hos denne«: »jf. dog stk. 7.« 2. I § 25 A indsættes efter stk. 6 som nyt stykke:
»Stk. 7. En lønaftale mellem ægtefæller, der begge deltager i driften  

 af den ene ægtefælles eller begges erhvervsvirksomhed, kan tillægges  

 skattemæssig virkning, hvis pligterne efter denne lov til at indeholde og  

 indbetale A-skat overholdes.
I de indkomstår, hvor en lønaftale finder  

 anvendelse i hele året eller en del af året, kan stk. 3 ikke anvendes.  

 Lønaftalen kan først tillægges skattemæssig virkning fra det tidspunkt, hvor  

 aftalen træder i kraft.
Lønnen til den ægtefælle, der ikke i overvejende grad  

 driver virksomheden, må ikke stå i åbenbart misforhold til ægtefællens  

 arbejdsindsats i erhvervsvirksomheden.
Den ægtefælle, der efter stk. 1 skal  

 medregne indkomst vedrørende erhvervsvirksomheden, betragtes som arbejdsgiver  

 med de pligter, der følger af skattelovgivningens almindelige regler.
Den  

 anden ægtefælle betragtes som lønmodtager.« § 25 A.
Indkomst, der vedrører en erhvervsvirksomhed, medregnes ved  

 opgørelsen af skattepligtig indkomst, personlig indkomst og kapitalindkomst,  

 jf. personskattelovens §§ 2-4, hos den ægtefælle, der driver virksomheden.  

 Endvidere påhviler formueskattepligten denne ægtefælle.
Deltager begge  

 ægtefæller i driften, medregnes indkomst og formue som nævnt i 1. og 2. pkt.  

 hos den ægtefælle, der i overvejende grad driver virksomheden.
 Stk. 2. Kapitalafkast efter virksomhedsskattelovens § 7 medregnes dog ved  

 opgørelsen af skattepligtig indkomst og kapitalindkomst hos den af  

 ægtefællerne, der har rådighed over virksomheden som nævnt i § 24 A.
Stk. 3. Hvis ægtefæller, der er samlevende ved indkomstårets udgang, begge  

 har deltaget i væsentligt omfang i driften af den ene ægtefælles eller begges  

 erhvervsvirksomhed, kan ægtefællerne anmode om, at indtil 50 pct., dog højst  

 et grundbeløb på 117.300 kr., af virksomhedens overskud opgjort efter stk. 4  

 overføres til den ægtefælle, der ikke i overvejende grad driver virksomheden,  

 som skattepligtig indkomst og personlig indkomst hos denne.
Det overførte  

 beløb må dog ikke stå i åbenbart misforhold til den medarbejdende ægtefæl-  

 les arbejdsindsats i erhvervsvirksomheden.
Grundbeløbet på 117.300 kr.  

 reguleres efter personskattelovens § 20.
 Stk. 4. Ved beregningen af den del af overskuddet, der efter stk. 3  

 overføres til den anden ægtefælle, opgøres virksomhedens overskud efter  

 reglerne for opgørelsen af skattepligtig almindelig indkomst med tillæg af  

 renteudgifter og kurstab på fordringer og gæld og med fradrag af rente- og  

 udbytteindtægter, herunder skattegodtgørelse efter § 17 A i lov om  

 indkomstbeskatning af aktieselskaber m.v., samt kursgevinster på fordringer  

 og gæld, som indgår i opgørelsen af dette overskud.
 Stk. 5. Den skattepligtige indkomst og den personlige indkomst efter stk.  

 1 nedsættes med det beløb, der overføres til den medarbejdende ægtefælle  

 efter stk. 3.
Stk. 6. Er samlivet mellem ægtefællerne ophørt i løbet af indkomståret,  

 medregnes den i stk. 1 nævnte indkomst fra virksomheden indtil samlivets  

 ophør ved indkomstopgørelsen for den af ægtefællerne, der i overvejende grad  

 har drevet virksomheden.
Hvor der efter § 13 eller § 20 C, stk. 1, 2. pkt.,  

 foretages indkomstansættelse af den længstlevende ægtefælle, skal den i stk.  

 1 nævnte indkomst fra virksomheden indtil dødsfaldet medregnes ved  

 indkomstopgørelsen for den ægtefælle, der i overvejende grad har drevet  

 virksomheden.
I de i 1. og 2. pkt. nævnte tilfælde finder stk. 3-5 ikke  

 anvendelse.
