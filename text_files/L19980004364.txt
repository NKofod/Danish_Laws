Bekendtgørelse af protokol IV af 13.  

 oktober 1995 om blindende laservåben til konventionen af 10. oktober  

 1980 om forbud mod eller begrænsninger i anvendelsen af visse  

 konventionelle våben, som må anses for at være  

 unødigt skadevoldende Efter at Folketinget den 22. april 1997 havde meddelt sit  

 samtykke dertil, har Danmark den 30. april 1997 ratificeret den i Wien den  

 13. oktober 1995 vedtagne protokol IV om blindende laservåben til  

 konventionen af 10. oktober 1980 om forbud mod eller begrænsninger i  

 anvendelsen af visse konventionelle våben, som må anses for at  

 være unødigt skadevoldende, jf.
Udenrigsministeriets  

 bekendtgørelse nr. 114 af 12. december 1983, Lovtidende C.
 Tillægsprotokol IV, hvis franske og engelske tekst  

 gengives tillige med en oversættelse til dansk, har følgende  

 ordlyd:
Oversættelse TILLÆGSPROTOKOL TIL KONVENTIONEN OM FORBUD MOD  

 ELLER BEGRÆNSNINGER I ANVENDELSEN AF VISSE KONVENTIONELLE VÅBEN,  

 SOM MÅ ANSES FOR AF VÆRE UNØDIGT SKADEVOLDENDE ELLER FOR  

 AT RAMME I FLÆNG ARTIKEL 1:
TILLÆGSPROTOKOL Følgende protokol skal være tilknyttet  

 konventionen om forbud mod eller begrænsninger i anvendelsen af visse  

 konventionelle våben, som må anses for at være  

 unødigt skadevoldende eller for at ramme i flæng  

 (»konventionen«) som protokol IV:
»Protokol om blindende laservåben (Protokol IV) Artikel 1 Det er forbudt at bruge laservåben, der er  

 særligt beregnet til som eneste eller som en af flere  

 våbenvirkninger at forårsage permanent blindhed på  

 ubeskyttede øjne, hvormed menes det blotte øje eller  

 øjne med korrigerende synsindretninger.
De høje kontraherende  

 parter overfører ikke sådanne våben til nogen stat eller  

 ikke-statslig enhed.
Artikel 2 Ved brugen af lasersystemer træffer de høje  

 kontraherende parter alle gennemførlige forsigtighedsforanstaltninger  

 for at undgå at forårsage permanent blindhed på ubeskyttede  

 øjne.
Sådanne forsighedsforanstaltninger omfatter bl.a.  

 undervisning af deres væbnede styrker og andre praktiske  

 forholdsregler.
Artikel 3 Forårsagelse af blindhed som en hændelig eller  

 indirekte følge af legitim militær brug af lasersystemer,  

 herunder lasersystemer anvendt mod optisk udstyr, er ikke omfattet af  

 forbudet i denne protokol.
Artikel 4 I denne protokol betyder » permanent blindhed«  

 uigenkaldeligt og uafhjælpeligt synstab, der er svært  

 synsnedsættende uden udsigt til helbredelse.
Svær  

 synsnedsættelse svarer til en synsstyrke på mindre end 6/60  

 (20/200) Snellen målt ved brug af begge øjne.« ARTIKEL 2:
IKRAFTTRÆDEN Denne protokol træder i kraft i medfør af  

 reglerne i konventionens artikel 5, stk. 3 og 4.
 Protokol IV trådte i kraft den 30. juli 1998, 6  

 måneder efter at det 20. ratifikationsinstrument den 30. januar 1998  

 blev deponeret hos de Forenede Nationers Generalsekretær.
 Danmarks ratifikationsinstrument deponeredes den  

 30. april 1997 hos De Forenede Nationers Generalsekretær, og protokol  

 IV trådte i medfør af artikel 5, stk. 3 og 4 i konventionen af  

 10. oktober 1980 om forbud mod eller begrænsninger i anvendelsen af  

 visse konventionelle våben, som må anses for at være  

 unødigt skadevoldende, i kraft for Danmark den 30. juli 1998.
 De første 20 ratifikationer omfatter  

 følgende lande:
 Australien, Cambodia, Canada, Danmark, Filippinerne,  

 Finland, Grækenland, Irland, Japan, Kapverdiske Øer,  

 Liechtenstein, New Zealand, Panama, Peru, Spanien, Sverige, Tyskland, Ungarn,  

 Uzbekistan og Vatikanstaten.
 I forbindelse med ratifikationen blev der afgivet  

 følgende erklæringer:
 Australien: "efter den australske regerings  

 opfattelse skal bestemmelserne i Protokol IV finde anvendelse i alle  

 situationer".
 Irland har afgivet en erklæring til artikel  

 1: "efter Irlands opfattelse skal bestemmelserne i  

 tillægsprotokollen, som efter deres indhold eller natur også kan  

 finde anvendelse i fredstid,  overholdes til enhver tid".
 Canada, Grækenland, Liechtenstein og Tyskland  

har afgivet tilsvarende erklæring som Irland.
Sverige: "Sverige har til hensigt at anvende  

 protokollen til alle typer af væbnede konflikter; Sverige har til  

 hensigt at forfølge en international aftale, hvorefter alle  

 bestemmelserne i protokollen skal være anvendelige i alle typer af  

 væbnede konflikter; Sverige har længe arbejdet for et  

 udtrykkeligt forbud mod anvendelse af blindende laservåben, som  

 risikerer at gøre soldater permanent blinde.
Sådan en effekt er  

 efter svensk opfattelse i modstrid med folkerettens principper om forbud mod  

 midler og metoder i krig, som er unødvendig skadevoldende".
 Endvidere har nedennævnte lande med virkning fra den  

 vedføjede dato ratificeret eller tiltrådt protokol IV:
Mexico	10. september 1998 Letland	11. september 1998 Schweiz	24. september 1998 Norge	20. oktober 1998 Litauen	3. december 1998 Sydafrika	26. december 1998 Frankrig	30. december 1998 Schweiz og Sydafrika har afgivet tilsvarende  

 erklæring som Australien.
