Længderyglidelser - fiskeres løftearbejde Erhvervssygdomsudvalget har i tre sager indstillet, at fiskere med  

 lænderyglidelser fik deres sygdom anerkendt som arbejdsskade.
 KOMMENTAR:
I løbet af 1990'erne har Arbejdsskadestyrelsen udviklet en praksis, der  

 indebærer, at mennesker, der udfører tungt løftearbejde, kan få anerkendt  

 lidelser i lænderyggen som arbejdsskader.
Naturligvis under forudsætning af,  

 at nærmere angivne betingelser om løftearbejdet er opfyldt.
Erhvervssygdomsudvalget, der indstiller til Arbejdsskadestyrelsen, om en  

 lidelse bør anerkendes som en arbejdsskade, har i tidens løb vurderet en del  

 sager om lænderyglidelser hos fiskere.
Udvalget har hidtil været af den  

 opfattelse, at der ikke har været grundlag for at indstille, at lidelsen  

 anerkendes som arbejdsskade.
Samtidig har udvalget været opmærksom på, at  

 fiskeres arbejdsforhold kan være præget af forskellige forhold udover løft,  

 som kan være skadelige for lænderyggen.
 Udvalget anmodede derfor overlæge Jens Peter Johansen, Arbejdsmedicinsk  

 Klinik i Aalborg, om at udarbejde en rapport om fiskeres arbejdsforhold -  

 herunder specielt om belastninger for lænderyggen.
På grundlag af denne rapport om »Rygbelastninger i fiskeriet«  

 har Erhvervssygdomsudvalget haft en generel drøftelse af betingelserne for  

 anerkendelse af lænderyglidelser hos fiskere.
Samtidig inddrog udvalget en  

 undersøgelse foretaget af SID i sine overvejelser.
 Drøftelsen har medført, at udvalget nu lægger følgende kriterier til grund  

 for en indstilling om, at en lænderyglidelse bør anerkendes:
- Som udgangspunkt skal der have været tale om en daglig løftemængde på  

 omkring 6 tons.
Løftemængden kan som følge af særlige faktorer ved arbejdet  

 reduceres yderligere.
Det gælder for eksempel, når der konkret indgår meget  

 tunge enkeltløft.
 Udvalget har ved sin fastlæggelse af den daglige løftemængde lagt vægt på,  

 at løftearbejdet foregår under særligt belastende forhold i form af  

 vanskelige vejrforhold, arbejde på gyngende grund, lange arbejdsdage, dårlige  

 hvileforhold samt andre belastende arbejdsfunktioner i form af træk af net og  

 trawl i foroverbøjet arbejdsstilling.
 - Der skal have været tale om 8-10 års fiskeri i nogenlunde sammenhæng,  

 med det antal havdage, der er normalt for fiskeriet.
 - Der skal som i de øvrige sager, der forelægges Erhvervssygdomsudvalget,  

 være en tidsmæssig sammenhæng mellem arbejdet og lænderyg-lidelsens opståen,  

 der gør det overvejende sandsynligt, at arbejdet er årsag til lidelsen.
 Efterfølgende har Erhvervssygdomsudvalget behandlet 3 sager om fiskere,  

 der havde pådraget sig en lænderygsygdom.
Fælles for de 3 sager var, at de skadelidte alle havde haft en lang  

 årrække som fiskere med en daglig løftemængde på omkring 6 tons.
Fiskerne  

 havde endvidere alle en stor del af året været beskæftiget med trawlfiskeri,  

 hvor trawlet i de første mange år manuelt skulle trækkes ombord på skibene.
 Endvidere var der i samtlige 3 sager tidsmæssig sammenhæng mellem arbejdet  

 som fisker og lænderyglidelsens opståen.
 Samlet fandt udvalget det derfor overvejende sandsynligt, at arbejdet som  

 fisker var årsag til de anmeldte ryglidelser.
 Yderligere oplysninger kan fås hos kontorchef Ingrid Parsby eller  

 konsulent Claus Lind.
Vi udsender hvert kvartal oplysninger om udviklingen i antallet af  

 anmeldte arbejdsskader - se vedlagte bilag. (* 1) Yderligere oplysninger kan fås hos budget- og statistikchef Carl Georg  

 Røser eller fuldmægtig Merete Mortensen.
