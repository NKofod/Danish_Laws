Bekendtgørelse om lægemidlers  

 fritagelse fra apoteksforbehold I medfør af § 3, stk. 2, § 5, stk. 1 og § 22,  

 stk. 1, i lov om lægemidler, jf. lovbekendtgørelse nr. 656  

 af 28. juli 1995, som ændret ved § 2 i lov nr. 1228 af 27. december  

 1996, fastsættes:
 § 1. Forhandling af de lægemidler, der er  

 opført i bilag 1, 2 og 3 til bekendtgørelsen, er ikke  

 forbeholdt apoteker.
 Stk. 2. Lægemiddelstyrelsen kan stille krav om, at det  

 enkelte lægemiddels etiket, pakningsstørrelse og emballage skal  

 godkendes af Lægemiddelstyrelsen.
 § 2. De foderlægemidler, der er  

 opført i bilag 1 under nr. 7 og 8, må kun forhandles og  

 udleveres fra en virksomhed, der har Lægemiddelstyrelsens godkendelse  

 hertil, jf. bekendtgørelse om fremstilling og forhandling m.v. af  

 foderlægemidler til fisk samt bekendtgørelse om fremstilling og  

 forhandling m.v. af foderlægemidler til dyr.
 § 3. Kun blodbanker og bloddepoter, der er  

 godkendt af Lægemiddelstyrelsen i medfør af § 8,  

 stk. 1 i lov om lægemidler, kan i overensstemmelse med en  

 læges anvisninger forhandle og udlevere de lægemidler, der er  

 opført i bilag 2 under nr. 5.
 § 4. Virksomheder, der udelukkende oplagrer,  

 forhandler og udleverer lægemidler, der er opført i bilag 2,  

 pkt. 1-4 er for så vidt angår disse lægemidler ikke  

 omfattet af bestemmelserne i § 8, stk. 1-3, i lov om  

 lægemidler.
 § 5. De lægemidler, der er opført i  

 bilag 3, pkt. 1-19, kan udover på apoteker og sygehusapoteker oplagres  

 på og udleveres fra skadestuer på offentlige sygehuse til  

 skadestuer eller andre afdelinger på andre offentlige sygehuse.
 Stk. 2. Skadestuer på offentlige sygehuse, der udleverer  

 lægemidler, der er opført på bilag 3, pkt. 1-19, til andre  

 skadestuer på offentlige sygehuse, er for så vidt angår  

 disse lægemidler ikke omfattet af bestemmelserne i § 8,  

 stk. 1-3, i lov om lægemidler.
 Stk. 3. Lægemiddelstyrelsen skal underrettes om priserne  

 på de lægemidler, der er omfattet af stk. 1.
 § 6. Det militære forsvar og det  

 statslige redningsberedskab kan til oplæg i beredskabslagre  

 indkøbe lægemidler uden for apoteker.
 Stk. 2. Indkøb og oplagring af hvert enkelt parti  

 lægemidler kræver Lægemiddelstyrelsens godkendelse.
 § 7. Bekendtgørelsen træder i kraft  

 den 1. marts 1999.
 Stk. 2. Bekendtgørelse nr. 555 af 13. juni 1997 om  

 lægemidlers fritagelse fra apoteksforbehold ophæves.
Sundhedsministeriet, den 9. februar  

 1999 Carsten Koch /J.
Bartels Petersen Bilag 1 Liste over lægemidler, der i medfør af andre  

 bestemmelser er fritaget for apoteksforbehold 1)	Sera og lægemidler fremstillet af blod, vacciner og  

 immunologiske testpræparater fra Statens Serum Institut, Statens  

 Veterinære Serumlaboratorium og Statens Veterinære Institut for  

 Virusforskning, jf. bekendtgørelse om præparater og  

 undersøgelser m.m. ved Statens Serum Institut og Landbrugsministeriets  

 bekendtgørelse om præparater og undersøgelser ved Statens  

 Veterinære Serumlaboratorium og Statens Veterinære Institut for  

 Virusforskning.
 2)	Svangerskabsforebyggende midler, i det omfang det fremgår af  

 bekendtgørelse om svangerskabsforebyggende midler.
 3)	Radioaktive lægemidler, jf. bekendtgørelse om  

 radioaktive lægemidler.
 4)	Naturlægemidler, jf. bekendtgørelse om  

 naturlægemidler.
 5)	Visse lægemidler til veterinær anvendelse, i det omfang  

 det fremgår af bekendtgørelse om undtagelse fra apoteksforbehold  

 af visse jern- og vitaminpræparater samt antiparasitære midler  

 til dyr.
 6)	Vitamin- og mineralpræparater, i det omfang det fremgår  

 af bekendtgørelse om vitamin og mineralpræparater.
 7)	Foderlægemidler til fisk, i det omfang det fremgår af  

 bekendtgørelse om fremstilling og forhandling m.v. af  

 foderlægemidler til fisk.
 8)	Foderlægemidler til dyr, i det omfang det fremgår af  

 bekendtgørelse om fremstilling og forhandling m.v. af  

 foderlægemidler til dyr.
 9)	Homøopatiske lægemidler, i det omfang det fremgår  

 af bekendtgørelse om homøopatiske lægemidler.
 10)	Gasser til medicinsk brug i det omfang det fremgår af  

 bekendtgørelse om gasser til medicinsk brug.
Bilag 2 Liste over lægemidler, der er fritaget fra  

 apoteksforbehold i medfør af bekendtgørelsen 1)	Caroxin.
 2)	Hibitane 5 pct. koncentrat.
 3)	Kaliumjodid i dispenseringsformen tabletter, 200 mg.
 4)	Samarin.
 5)	Humant blod og blodkomponenter.
Bilag 3 Liste over lægemidler, der til brug i  

 antidotberedskabet er fritaget fra apoteksforbehold i medfør af  

 bekendtgørelsen 1)	Amylnitrit, inhalationsvæske 1 mg/ml.
 2)	Anti-digitalis FAB, inj.subst. 40 mg.
 3)	Atropin, injektionsvæske 1 mg/ml.
 4)	Berlinerblåt, pulver 4,5 g.
 5)	Calcium, brusetabletter 2,94 g calciumlactogluconat og 300 mg  

 calciumcarbonat (i alt 500 mg Ca svarende til 13 mmol Ca).
 6)	Calciumglubionat, injektionsvæske 9 mg Ca/ml svarende til  

 0,22 mmol Ca/ml.
 7)	Calciumgluconat, Gel 2,5%.
 8)	Dimercaptoravsyre, kapsler 200 mg., 350 mg.
 9)	Dimethylcystein, tabletter 125 mg.
 10)	4-Methyl-pyrazol, infusionskoncentrat 1,5 g pr. 1,5 ml.
 11)	Folininsyre, inj.subst. 15 mg. og inj.subst. 50 mg.
 12)	Hydroxycobalamin, inj.subst. 2,5 g.
 13)	Methylthionin, injektionsvæske 10 mg/ml.
 14)	Natriumnitrit, injektionsvæske 10 mg/ml.
 15)	Natriumthiosulfat, injektionsvæske 150 mg/ml.
 16)	Obidoxim, injektionsvæske 250 mg/ml.
 17)	Pyridoxin, inj. 25 mg./ml, 2ml.amp.
 18)	Silibinin, inj.subst. 50 mg., 350 mg.
