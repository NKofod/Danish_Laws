Bekendtgørelse om ændring af bekendtgørelse om udvidet mulighed for slutlån som følge af covid-19 § 1 I bekendtgørelse nr. 608 af 12. maj 2020 om udvidet mulighed for slutlån som følge af covid-19, som ændret ved bekendtgørelse nr. 936 af 19. juni 2020, foretages følgende ændringer:
 1. § 1 affattes således:
»§ 1. Slutlånstiden efter lovens § 21, stk. 5, kan udvides med yderligere 6 måneder til i alt højst 33 måneder, og for uddannelsessøgende med udvidet støttetid efter § 17, stk. 2, til i alt højst 21 måneder, når den uddannelsessøgende senest for januar 2021 har brugt alle de måneder med slutlån eller stipendium, der kan gives til uddannelsen, jf. lovens § 21, stk. 5, nr. 1 og 2.« 2. I § 2 indsættes efter »august 2020«: »og perioden fra november 2020 til januar 2021«.
 3. I § 3 ændres »6 måneder« til: »9 måneder«.
 4. I § 4 ændres »31. oktober« til: »28. februar 2021«.
§ 2 Bekendtgørelsen træder i kraft den 10. november 2020.
