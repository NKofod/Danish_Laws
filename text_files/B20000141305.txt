Bekendtgørelse om film- og  

 tv-produktionsuddannelsen I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Film- og tv-produktionstekniker.
 2)	Film- og tv-assistent.
 Stk. 2. Speciale vælges ved indgåelse af  

 uddannelsesaftale.
Uddannelsens mål § 2. Den uddannede inden for film- og  

 tv-produktionsuddannelsen kan, under iagttagelse af gældende  

 miljø- og sikkerhedsbestemmelser, selvstændigt og kreativt  

 udføre alle arbejdsprocesser, der forekommer inden for det  

 område, specialet retter sig mod.
 Stk. 2. Den uddannede har teknisk faglige, kreative, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
 Stk. 3. Den uddannede har følgende erhvervsrettede  

 kompetencer:
1)	kan identificere tekniske og andre fejl og kommunikere disse  

 videre, 2)	kan beherske planlægningsredskaber og kommunikere et planlagt  

 audio-visuelt forløb til medarbejdere og udenforstående og 3)	kan sikre optimal teknisk kvalitet i relation til det  

 påtænkte anvendelsesformål.
 Stk. 4. Den uddannede har følgende almene og personlige  

 kompetencer:
1)	kan arbejde selvstændigt og i teams, 2)	kan vise kreativitet i opgaveløsningen, 3)	kan analysere og forstå audio-visuelle udtryk i deres  

 historiske og kulturelle kontekst, 4)	kan planlægge og strukturere arbejdsprocesser, 5)	kan løse uforudsete problemer, 6)	kan give og modtage konstruktiv kritik og 7)	er omstillingsparat og fleksibel.
 Stk. 5. Den uddannede film- og tv-assistent kan, udover det i  

 stk. 1-4 nævnte, assistere ved arbejdsfunktioner inden for et af  

 følgende områder:
1)	kamera-uplining, 2)	belysningsopgaver, 3)	gripfunktioner eller 4)	produktionskoordinering.
 Stk. 6. Den uddannede film- og tv-produktionstekniker  

 kan, udover det i stk. 1-4 nævnte, selvstændigt og kreativt  

 gennemføre planlægning, tilrettelæggelse, optagelse,  

 bearbejdning og afvikling af produktioner samt medvirke ved udarbejdelsen af  

 databaserede, integrerede medieprodukter.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Billedmediernes  

 Faglige Udvalg.
 § 4. Uddannelsen varer 5 år for specialet  

 film- og tv-produktionstekniker og 2 år og 6 måneder for  

 specialet film- og tv-assistent, jf. dog §§ 7-9.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og obligatorisk skoleundervisning.
Skoleundervisningen varer for specialet  

 film- og tv-produktionstekniker 50 uger og for specialet film- og  

 tv-assistent 30 uger.
Eleven kan indlede uddannelsen på skole med et  

 grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på 2 gange 15 uger i  

 specialet film- og tv-assistent og for specialet film- og  

 tv-produktionstekniker af skoleperioder på 15, 10, 10, 10 og 5 uger.  

 Skoleundervisningen omfatter grundfag, områdefag, bundne specialefag og  

 valgfag, samt valgfri specialefag, jf. § 16, der eventuelt kan placeres  

 som særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1. Reglerne i bekendtgørelsen om elevers og  

 praktikvirksomheders retsstilling finder anvendelse.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.Varigheden af skoleundervisningen inklusive eventuelt  

 suppleringskursus, jf. § 8, må ikke overstige varigheden efter  

 § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte  

 forløb kan begynde med et supplerende kursus, jf.  

 erhvervsuddannelseslovens § 16, på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan under kurset foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Personer, der har afsluttet en gymnasial  

 uddannelse, er fritaget for gennemførelse af grundfag og fælles  

 områdefag i grundforløbet.
 Stk. 2. Elever kan i øvrigt fritages for dele af  

 uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), samt på  

 baggrund af relevant uddannelse, jf. anvisningerne i vejledningen til  

 bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særligt for  

 hovedforløbet:
1)	Film- og tv-produktionsteknik

Niveau: Begynder
  

 Det er målet, at eleven har grundlæggende kendskab til  

 anvendelsen af film- og tv-branchens produktionsudstyr samt brancherelevant  

 terminologi, materialer og arbejdsrutiner.
Det er endvidere målet, at  

 eleven kan udføre enkle arbejdsopgaver inden for kameraarbejde,  

 belysning, lydarbejde og redigering og i den sammenhæng kan oparbejde  

 sikkerhedsmæssigt korrekte og ergonomisk hensigtsmæssige  

 arbejdsprocedurer.
 Stk. 2. Områdefaget, der er nævnt i stk. 1,  

 varer 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1) Informationsteknologi, niveau D.
 2)	Produktudvikling, produktion og service, 3 uger.
 3)	Reklame, 2,5 uger (kun for specialet film- og  

 tv-produktionstekniker).
 4)	Stil, form og farve, 2 uger for specialet film- og tv-assistent og 3  

 uger for specialet film- og tv-produktionstekniker.
 5)	Økonomi, 1 uge.
 § 12. Undervisningen i hovedforløbet  

 omfatter følgende områdefag med de angivne mål:
1)	Kamera 1

Niveau: Rutine
  

 Eleven kan anvende gængse professionelle kameraer med tilbehør  

 til udførelse af enkle en-kamera-optagelser.
Eleven har kendskab til  

 billedbeskæring, billedkomposition og stemningsskabende elementers  

 betydning for udtrykket i en given opgave.
 2)	Lys 1
Niveau: Rutine  

 Eleven har kendskab til almindeligt forekommende lampetyper med  

 tilbehør og kan anvende dette ved udførelsen af enkle  

 lyssætningsopgaver ved en-kamera-produktion.
3)	Lyd 1
Niveau: Rutine  

 Eleven har kendskab til udstyr til lydoptagelse og -bearbejdning og kan  

 anvende dette ved udførelsen af enkle lydoptagelser og -bearbejdning  

 ved en-kamera-produktioner.
Eleven har kendskab til akustik og lydbilleders  

 betydning for det samlede udtryk i en given opgave.
4)	Redigering 1

Niveau: Rutine
  

 Eleven har kendskab til betjeningen af gængse  

 videoredigeringsanlæg og kan anvende dette ved udførelsen af  

 enkel redigering af mindre programindslag.
Eleven har kendskab til  

 genrespecifikke klippemetoder, lyd- og billedkomposition og kontinuitet.
5)	Integreret medieproduktion
Niveau: Rutine
  

 Eleven kan arbejde med typisk forekommende computerplatforme og  

 tilhørende programmer til fremstilling af produktioner, der integrerer  

 tekst, grafik, lyd og billeder.
Eleven kan fremstille integrerede  

 medieproduktioner til afvikling via gængse distributionsformer.
 6)	Programtilrettelæggelse og journalistik 1
Niveau: Begynder
  

 Eleven har kendskab til grundregler for programtilrettelæggelse og  

 journalistik samt research.
7)	Programdesign 1
Niveau: Begynder
  

 Eleven har kendskab til konceptudviklingsbegrebet og forskellige  

 programstile.
Eleven har kendskab til grundbegreber inden for dramaturgi,  

 æstetik og perception.
 8)	Produktionsplanlægning 1
Niveau: Begynder
  

 Eleven har kendskab til planlægning af produktionsforløb og kan  

 medvirke ved fremskaffelse af udstyr, tilladelser, rekvisitter m.v. i forhold  

 til et givent oplæg.
 Stk. 2. De i stk. 1 nævnte fag varer 4,8 uger.
 § 13. Specialet film- og tv-produktionstekniker  

 omfatter, ud over de i § 12 nævnte områdefag,  

 følgende områdefag med de angivne mål:
1)	Kamera 2

Niveau: Avanceret 
  

 Eleven kan anvende gængse professionelle kameraer med tilbehør  

 og kan gennemføre uplining og indjustering.
Eleven kan endvidere  

 anvende gængs kameratilbehør og bevægelsesmidler og kan  

 foretage kvalificerede valg i henhold til produktionsøkonomien og den  

 udtryksmæssige fordring i en given opgave.
Eleven kan arbejde bevidst  

 med billedbeskæring, billedkomposition og stemningsskabende elementer i  

 forhold til en given opgave og optagemiljøets muligheder.
2)	Lys 2

Niveau: Avanceret  

 Eleven kan træffe kvalificerede valg mellem og kan anvende gængse  

 lampetyper og specialarmaturer med tilbehør.
Eleven kan anvende typisk  

 forekommende korrektions- og effektfiltre, reflektions- og  

 opblødningsmaterialer, udarbejde lysplaner og selvstændigt forme  

 og filtrere lys under hensyntagen til den ønskede stemning,  

 økonomien samt optagemiljøets muligheder.
3)	Lyd 2

Niveau: Avanceret  

 Eleven kan arbejde med lydoptagelser og -bearbejdning ved gængse  

 rutiner i forbindelse med optagelse og redigering af produktioner, herunder  

 udvælge, sammenkoble og anvende relevant professionelt udstyr til givne  

 opgaver i mono og stereo.
Eleven kan arbejde bevidst med akustik, lydbilleder  

 og stemning i forhold til et givent oplæg.
4)	Redigering 2
Niveau: Avanceret
  

 Eleven kan betjene gængse, professionelle videoredigeringsanlæg,  

 herunder foretage up-lining og signalkorrektion, og beherske  

 værktøjer til billedmanipulation, keying og grafik.
Eleven har  

 kendskab til genrespecifikke klippemetoder og kan arbejde bevidst med lyd- og  

 billedkomposition og kontinuitet i forhold til et givent oplæg.
5)	Programtilrettelæggelse og journalistik 2

Niveau: Rutine   

 Eleven behersker programtilrettelæggelse og journalistiske grundregler,  

 metoder og principper.
Eleven kender til research, kildekritik og  

 væsentlighedskriterier samt etiske problemstillinger.
6)	Programdesign 2
Niveau: Rutine
  

 Eleven kender til konceptudvikling og programstil og kan anvende dette  

 bevidst i relation til tilrettelæggelse og gennemførelse af  

 givne produktioner til et givet publikum.
Eleven kan foretage  

 grundlæggende dramaturgiske, æstetiske og perceptuelle  

 overvejelser over programdesignets betydning for det samlede audio-visuelle  

 udtryk.
 7)	Produktionsplanlægning 2
Niveau: Rutine
  

 Eleven kan planlægge et produktionsforløb med udgangspunkt i et  

 givent oplæg, herunder medvirke ved fremskaffelse af udstyr,  

 tilladelser, rekvisitter og medvirkende under hensyntagen til  

 produktionsøkonomien og den udtryksmæssige fordring i en given  

 opgave.
 Stk. 2. De i stk. 1 nævnte fag varer 7,9 uger.
 § 14. Til specialet film- og  

 tv-produktionstekniker er knyttet følgende bundne  

 specialefag:
 1)	Produktionsteknik
  

 Eleven kan, med udgangspunkt i et givent oplæg, selvstændigt og  

 kreativt arbejde med ideudvikling, research og planlægning af et  

 produktionsforløb, herunder medvirke ved fremskaffelse af udstyr,  

 tilladelser, rekvisitter og medvirkende.
 Stk. 2. Det i stk. 1 nævnte fag varer 5 uger.
 § 15. Til specialet film- og tv-assistent er  

 knyttet følgende bundne specialefag:
 1)	Produktion
Niveau: Rutine
  

 Eleven har kendskab til samtlige faser og processer i realisering af en  

 større film- eller tv-produktion, herunder ideudvikling,  

 manuskriptudarbejdelse, finansiering, forproduktion, optagelse, efterarbejde,  

 lancering og distribution.
 Stk. 2. Det i stk. 1 nævnte fag varer 3 uger.
 § 16. Undervisningen i hovedforløbet  

 omfatter desuden valgfri specialefag, der repræsenterer en række  

 variable muligheder for elevens yderligere specialisering inden for det  

 enkelte speciale.
Stk. 2. For specialet film- og tv-produktionstekniker er de  

 valgfri specialefag opdelt i følgende to grupper: Gruppe 1, der  

 indeholder filmteknologi, tv-teknologi og integrerede digitale medier og  

 gruppe 2, der indeholder kamera/belysning, lyd og redigering.
Eleven  

 vælger et fag fra hver af grupperne.
For specialet film- og  

 tv-assistent vælger eleven specialefag inden for et af de 4  

 områder, der er nævnt i § 2, stk. 5.
Stk. 3. Senest ved udgangen af hovedforløbets 3.  

 skoleperiode træffer eleven og virksomheden i samråd med skolen  

 beslutning om hvilke valgfri specialefag, eleven skal gennemføre i  

 hovedforløbets 4. skoleperiode for specialet film- og  

 tv-produktionstekniker.
Skolen fastsætter en frist for valg og omvalg  

 af specialefag, jf. hovedbekendtgørelsen.
Eleven og virksomheden  

 vælger i øvrigt specialefag efter anvisningerne i vejledningen  

 til bekendtgørelsen, jf. hovedbekendtgørelsen.
 Stk. 4. De valgfri specialefag varer 8 uger.
§ 17. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer for specialet film- og  

 tv-produktionstekniker 12,8 uger og for specialet film- og tv-assistent 6,2  

 uger.
Praktikuddannelsen § 18. Praktikuddannelsen for specialet film- og  

 tv-produktionstekniker omfatter følgende arbejdsområder og  

 funktioner:
 1)	Kamera-arbejde on location.
 2)	Kamera-arbejde i studie.
 3)	Belysning on location.
 4)	Belysning i studie.
 5)	Lydoptagelse.
 6)	Lydbearbejdning.
 7)	Redigering.
 8)	Integreret medieproduktion.
 9)	Programtilrettelæggelse og journalistik.
 10)	Programdesign.
 11)	Produktionsplanlægning.
 Stk. 2. Praktikuddannelsen for specialet film- og tv-assistent  

 omfatter følgende arbejdsområder og funktioner:
 1)	Assistance ved tilrigning og up-lining af kameraer med  

 tilbehør samt under optagelse.
 2)	Assistance ved opstilling af belysningsudstyr, filtrering og  

 formning af lys samt udarbejdelse af belysnings- og belastningsplaner.
 3)	Assistance ved tilrigning af kamerabevægelsesmidler og andet  

 grip-udstyr samt under optagelse.
 4)	Assistance ved produktionsplanlægning samt under  

 pre-produktion, optagelser og efterarbejde.
 § 19. Målene med praktikuddannelsen inden  

 for specialet film- og tv-produktionstekniker er:
 1)	Eleven skal på avanceret niveau kunne udføre alle de  

 funktioner, der typisk forekommer i tv-produktion vedrørende kamera,  

 belysning, lyd og redigering.
 2)	Eleven skal på rutineniveau kunne udføre funktioner  

 vedrørende integreret medieproduktion, programtilrettelæggelse  

 og journalistik, programdesign og produktionsplanlægning.
 3)	Eleven skal have kendskab til aktuelle udviklingstendenser inden for  

 branchen og dens teknologi.
 4)	Eleven skal desuden have mulighed for at dygtiggøre sig inden  

 for funktioner og områder, der knytter sig til de valgfri  

 spcecialefag.
 Stk. 2. Målene med praktikuddannelsen inden for  

 specialet film- og tv-assistent er:
 1)	Eleven skal på rutineniveau kunne udføre de funktioner,  

 der typsik forekommer i film- og tv-produktion vedrørende assistance  

 inden for et af følgende områder: Kamera-uplining, belysning,  

 grip, produktionskoordinering.
 2)	Eleven skal have kendskab til aktuelle udviklingstendenser inden for  

 branchen og dens teknologi.
 3)	Eleven skal desuden have mulighed for at dygtiggøre sig inden  

 for valgfri specialefag.
 Uddannelsesbog m.v.
§ 20. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 21. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 22. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en standpunktskarakter.
Hvis faget afsluttes med eksamen,  

 er den afsluttende karakter eksamenskarakteren; ellers er den en  

 standpunktskarakter.
 Afsluttende prøver (eksamen) m.v.
 § 23. Den afsluttende eksamen, der samtidig  

 udgør en svendeprøve, finder sted i det pågældende  

 speciales sidste skoleperiode som en del af undervisningen.  

 Bekendtgørelse om eksamensordning ved erhvervsskolerne m.v. finder  

 anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 i specialet film- og tv-produktionstekniker af en lærer, udpeget af  

 skolen, og 4 censorer udpeget af det faglige udvalg.
 Stk. 4. Elevernes løsning af opgaverne bedømmes  

 i specialet film- og tv-assistent af en lærer, udpeget af skolen, og 2  

 censorer udpeget af det faglige udvalg.
 Stk. 5. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
 § 24. I specialet film- og tv-produktionstekniker  

 består eksamen af 3 prøver:
 1)	En individuel, skriftlig opgave af 4 timers varighed.
 2)	En mundtlig eksamination over elevens portfolio, (indsamlede  

 arbejder gennem hele uddannelsesforløbet) af 45 minutters  

 varighed.
 3)	En fri, praktisk projektopgave, der udarbejdes i løbet  

 af 5. skoleperiode.
Stk. 2. Ved bedømmelsen giver læreren og  

 censorerne en karakter for henholdsvis den skriftlige opgave, den mundtlige  

 eksamination over portfolio og for den frie, praktiske projektopgave.
Den  

 endelige karakter for hver af opgaverne fremkommer som et gennemsnit af de  

 afgivne karakterer.
 Stk. 3. For at bestå eksamen skal eleven have  

 opnået mindst karakteren 6 for henholdsvis den skriftlige opgave og den  

 praktiske projektopgave samt have opnået "bestået" for  

 den mundtlige eksamination over portfolio.
 § 25. I specialet film- og tv-assistent  

 består eksamen af følgende prøver:
 1)	En individuel, skriftlig prøve af 3 timers varighed.
 2)	En mundtlig eksamination af 30 minutters varighed med udgangspunkt i  

 en case inden for det specialefag, eleven har valgt.  

 Spørgsmålene fordeles ved lodtrækning, og eleven har 45  

 minutters forberedelsestid.
Stk. 2. Ved bedømmelsen giver læreren og de to  

 censorer hver en karakter.
Den endelige karakter fremkommer som et gennemsnit  

 af de 3 afgivne karakterer.
For at bestå eksamen, skal eleven have  

 opnået mindst karakteren 6.
Sygeeksamen og ny eksamen (eller prøve) § 26. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6, henholdsvis "ikke bestået" eller "ikke  

 godkendt".
Skolebevis og afsluttende praktikerklæring § 27. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og når følgende  

 betingelser er opfyldt:
 1)	Eleven har opnået mindst karakteren 6 ved skolens  

 bedømmelse efter § 22, stk. 3.
 2)	Eksamen, jf. §§ 23-25, skal være bestået.
 § 28. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 29. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 30. Bekendtgørelsen træder i kraft  

 den 11. januar 2001.
 Stk. 2. Samtidig ophæves bekendtgørelse nr. 945  

 af 1. november 1996 om uddannelsen til film-, tv- og videomedarbejder.
 Stk. 3. Den i stk. 2 nævnte bekendtgørelse  

 finder dog anvendelse for elever, der på  

 ikrafttrædelsestidspunktet er begyndt på et uddannelsesforhold i  

 henhold til uddannelsesaftale, og som vil kunne afslutte  

 uddannelsen inden 1. juli 2005.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen til film-, tv- og videomedarbejder efter  

 bekendtgørelsen nævnt i stk. 2, og som efter aftale med  

 praktikvirksomheden ønsker at overgå til film- og  

 tv-produktionsuddannelsen efter denne bekendtgørelse.
