Indledning Denne anvisning knytter sig til Arbejdstilsynets bekendtgørelse nr. 746 af  

 26. november 1987 om trykbeholdere og rørsystemer under tryk.
 Brugsvandvarmere omfattes af bekendtgørelsens regler for trykbeholdere  

 (kapitel 3-11), og i denne anvisning gives nærmere retningslinier for,  

 hvorledes bekendtgørelsen finder anvendelse på de almindeligt anvendte typer  

 af brugsvandvarmere, se pkt. 1.1, og i forbindelse hermed visse lempelser fra  

 bekendtgørelsen.
Følges retningslinierne i anvisningens punkt 2-7, stilles der ikke andre  

 krav ifølge bekendtgørelsen til disse brugsvandvarmere og forrådsbeholdere.  

 Det betyder, at de ikke skal godkendes og kontrolleres af Arbejdstilsynet, og  

 ikke undersøges periodisk.
Dog skal det straks anmeldes til Arbejdstilsynet,  

 hvis der sker sprængning, brand eller andet alvorligt uheld i forbindelse med  

 brugsvandvarmeren.
Følges retningslinierne i punkt 2-7 ikke, finder bekendtgørelsens kap.  

 2-11 anvendelse fuldt ud.
Herefter skal brugsvandvarmere og forrådsbeholdere  

 henføres til en kontrolklasse efter reglerne i bekendtgørelsens kap. 2 og  

 underkastes den heraf følgende godkendelse, kontrol m.v. efter kap. 5, 6 og  

 10. Reglerne i kap. 7, 8 og 11 skal opfyldes på en måde, der er lige så  

 forsvarlig, som fastsat i anvisningens punkter 2-7.
 Brugsvandvarmere, der opfylder de hidtil gældende forskrifter og som er  

 taget i brug forinden udsendelsen af denne anvisning, kræves ikke ændret.
 Det bemærkes, at anvisningen ikke omhandler de krav, der ifølge anden  

 lovgivning, som fx Bygningsreglementet, Stærkstrømsreglementet og  

 Gasreglementet, stilles til brugsvandvarmere.
 Anvisningen er udarbejdet under medvirken af Trykbeholderudvalget.
1. Område 1.1 Denne anvisning gælder for:
- vand i temperaturområdet 100 grader C til 120 grader C - kondenserende vanddamp, hvor damptemperaturen ikke overstiger 200 grader  

 C - andre væsker og dampe heraf, der ikke er giftige, ætsende eller  

 brændbare, og hvis temperatur ikke overstiger 100 grader C - sammentrykkede luftarter, der ikke er giftige, ætsende eller brændbare,  

 og som indeholder højst 23 Vol % oxygen.
2. Definitioner og måleenheder 2.1 Definitioner 2.1.1 Brugsvand: Vand, der tappes til forbrug.
2.1.2 Brugsvandvarmer: Beholder (herunder pladevarmevekslere) eller rørsystem,  

 der tilføres varme med henblik på opvarmning af brugsvand til en temperatur,  

 der er mindre end 95 grader C.
2.1.3 Åben brugsvandvarmer: Brugsvandvarmer, hvis vandrum står i åben,  

 uafspærrelig forbindelse med atmosfæren.
2.1.4 Lukket brugsvandvarmer: Brugsvandvarmer, hvis vandrum ikke står i  

 forbindelse med atmosfæren.
2.1.5 Varmtvandsbeholder: Brugsvandvarmer, hvori vandet opvarmes og opbevares,  

 før det tappes.
2.1.6 Forrådsbeholder; Beholder uden hedeflade til opbevaring af varmt  

 brugsvand.
2.1.7 Gennemstrømningsbrugsvandvarmer: Brugsvandvarmer, hvor vandet kun  

 opvarmes, mens det tappes.
2.1.8 Fyret brugsvandvarmer: Brugsvandvarmer, der tilføres varme ved  

 forbrændingsprocesser eller elektricitet.
2.1.9 Ufyret brugsvandvarmer: Brugsvandvarmer, der tilføres varme indirekte.
2.1.10 Brugsvandvarmerens primærside: Den del af brugsvandvarmeren, hvor  

 opvarmningsmediet strømmer.
2.1.11 Brugsvandvarmerens sekundærside: Den del af brugsvandvarmeren, hvor  

 brugsvandet opvarmes.
2.1.12 Brugsvandvarmerens hedeflade: Den del af brugsvandvarmeren, hvorigennem  

 varmen overføres fra primærsiden til sekundærsiden.
Hedefladens areal:  

 Arealet af den største af hedefladens to sider, eventuelle ribbers overflade  

 medregnet.
2.1.13 Nominel varmeydelse: Den af fabrikanten påregnede afgivne effekt,  

 mærkepladeydelsen, ved den anvendte opvarmningsmetode og de nominelle  

 (forudsatte) driftsforhold med rene varmeflader.
2.2 Måleenheder 2.2.1 Tryk måles som overtryk i bar. 1 bar = 0,1 MPa.
2.2.2 Temperatur måles i grader C.
2.2.3 Rumfang måles i liter (l).
2.2.4 Varmeydelse måles i kW eller Mcal/h.
Omregning i henhold til DS 2001.3.  

 efter hvilken 1 Mcal/h = 1,163 kW eller 1 kW = 0,860 Mcal/h.
3. Konstruktion, fremstilling og fremstillingskontrol 3.1 Konstruktion og fremstilling 3.1.1 Konstruktion og fremstilling skal opfylde reglerne i bekendtgørelsens  

 kapitel 3.
3.1.2 Sekundærsiden på lukkede brugsvandvarmere og forrådsbeholdere skal være  

 udført med et beregningstryk på 10 bar.
3.2 Fremstillingskontrol 3.2.1 Brugsvandvarmere og forrådsbeholdere skal være kontrolleret af  

 fremstillingsvirksomheden eller anden sagkyndig inden levering til brug.
3.2.2 Kontrollen skal ske i overensstemmelse med de anvendte fremstillingsregler  

 og skal som minimum omfatte kontrol af, at materialer og samlingsmåder er i  

 overensstemmelse med konstruktionsplanerne, og at den færdige konstruktions  

 form og væsentlige mål ligger inden for de tolerancer, der er foreskrevet i  

 de anvendte konstruktionsregler.
Hver konstruktion skal endvidere trykprøves  

 med et prøvningstryk på 1,3 gange det tryk, beholderen er beregnet for.
3.2.3 Kontrol og trykprøvning skal være foretaget med tilfredsstillende  

 resultat, inden beholderen mærkes efter punkt 4.
3.2.4 Attestation for den foreskrevne kontrol skal medfølge ved leveringen.
4. Mærkning 4.1 Brugsvandvarmere og forrådsbeholdere skal fra fabrikanten være forsynet  

 med en let tilgængelig, holdbar og forsvarligt anbragt mærkeplade, som på  

 dansk tydeligt angiver følgende:
4.1.1 For brugsvandvarmere:
4.1.2 for forrådsbeholdere:
4.2 Brugsvandvarmere og forrådsbeholdere, der er fremstillet i udlandet, skal  

 endvidere være mærket med importørens navn og adresse.
5. Armatur 5.1 Alment 5.1.1 Brugsvandvarmere skal under brugen være udstyret med armatur, som anført  

 nedenfor i punkterne 5.2-5.7, jf. dog de under punkt 5.8 nævnte undtagelser.
5.1.2 Armaturet skal være egnet til brug på brugsvandvarmere og være  

 konstrueret, fremstillet og afprøvet til driftsforholdene efter teknikkens  

 almindeligt anerkendte regler.
5.1.3 Armatur skal være tydeligt mærket, således at dets oprindelse og  

 anvendelsesområde kan fastslås, jf. dog mærkningskravet for  

 sikkerhedsventiler i punkt 5.2.4.
5.2 Sikkerhedsventil 5.2.1 Lukkede brugsvandvarmere skal have mindst 1 sikkerhedsventil på  

 sekundærsiden med et indstillingstryk på højst 10 bar.
5.2.2 Sikkerhedsventilen skal som ny være indstillet af fabrikanten eller  

 importøren og være sikret mod utilsigtet ændring af indstillingstrykket.
5.2.3 Sikkerhedsventilen skal have letteanordning, være fjederbelastet og være  

 uden styr på vandsiden.
Fjederen og alle bevægelige dele skal være beskyttet  

 mod skadelige påvirkninger og belægninger fra brugsvandet efter afblæsning  

 eller gennemsivning.
Beskyttelsesindretningen (membran, kompensationsbælg  

 e.l.) skal være udført og indbygget, således at den med sikkerhed kan modstå  

 driftsforholdene.
5.2.4 Sikkerhedsventilen skal være afprøvet, kapacitetsbestemt for afblæsning af  

 vand og mærket efter International Standard (ISO) 41262. udg. eller  

 AD-Merkblatt A2 udgave februar 1980.
 Afprøvning og kapacitet skal kunne dokumenteres af fabrikanten/importøren.  

 Dokumentationen skal være en rapport over en højst 5 år gammel typeafprøvning  

 af sikkerhedsventilen udført af en uvildig sagkyndig instans samt en protokol  

 med resultaterne af fabrikantens løbende afprøvninger.
5.2.5 Sikkerhedsventilen skal være dimensioneret således, at trykket i  

 brugsvandvarmeren ikke kan blive større end 11 bar under fuld afblæsning.
Den  

 fri gennemstrømningsdiameter skal dog mindst være 20 mm.
5.2.6 På fyrede brugsvandvarmere samt på ufyrede brugsvandvarmere, hvor  

 opvarmningsmediets temperatur kan overstige 170 grader C, dimensioneres  

 sikkerhedsventilen for afblæsning af et vandvolumen svarende til det højst  

 mulige dannede dampvolumen ganget med 1,5, jf. dog punkt 5.2.5.
5.2.7 På ufyrede brugsvandvarmere, hvor opvarmningsmediets temperatur ikke kan  

 overstige 170 grader C, dimensioneres sikkerhedsventilen alene for afblæsning  

 af den termiske udvidelse af vandet, jf. dog punkt 5.2.5.
5.3 Overtrykssikring 5.3.1 Ufyrede brugsvandvarmere, hvor trykket på primærsiden kan overstige 13  

 bar, skal på sekundærsiden udstyres med en overtrykssikring, der afspærrer  

 for tilførslen til primærsiden, således at trykket på sekundærsiden ikke kan  

 overstige 13 bar ved brud på hedefladen.
5.4 Temperatursikring 5.4.1 Brugsvandvarmere skal have en driftstermostat, der styres af brugsvandets  

 temperatur og hindrer denne i at overstige 95 grader C inkl. termostatens  

 fejlmåling, og en overkogningssikring, der afbryder varmetilførslen senest  

 ved brugsvandstemperaturen 120 grader C.
5.4.2 Driftstermostat og overkogningssikring skal funktionsmæssigt være  

 uafhængige af hinanden i såvel temperaturføling som brydefunktion.
5.4.3 Overkogningssikringen skal være således indrettet, at varmetilførslen ikke  

 kan genoptages automatisk efter udkobling.
5.4.4 Overkogningssikringen må ikke umiddelbart kunne sættes ud af funktion.
5.4.5 Hvis overkogningssikringen er afhængig af ydre servokraft (elektricitet,  

 trykluft e.l.), skal varmetilførslen automatisk afbrydes, hvis servokraften  

 svigter (hvilestrømsprincip).
5.5 Afspærringsanordning 5.5.1 Brugsvandvarmere skal have en afspærringsanordning i  

 koldtvandstilgangsledningen, jf. dog punkt 6.3.
5.6 Tømmeanordning 5.6.1 Brugsvandvarmere med et rumfang på mere end 15 liter skal kunne tømmes  

 uden demontering.
5.7 Luftudladere 5.7.1 Brugsvandvarmere, der er forsynet med elektrolyseanlæg med påtrykt  

 spænding for korrosionsbeskyttelse, skal udstyres med automatisk virkende  

 luftudlader foroven på beholderen.
Luftudladeren skal kunne betjenes manuelt.  

 Beholderen skal tillige være forsynet med manuel udluftning ved  

 vandpåfyldning.
5.8 Undtagelser 5.8.1 Sikkerhedsventil, jf. punkt 5.2, kræves ikke for:
5.8.2 Temperatursikring, jf. punkt 5.4, kræves ikke for åbne brugsvandvarmere og  

 for brugsvandvarmere, der opvarmes af vandet fra forskriftsmæssige  

 varmtvandsanlæg, hvis brugsvandstemperaturen ikke kan indstilles til en  

 temperatur højere end 95 grader C.
 5.8.3.
 Overkogningssikring, jf. punkt 5.4, kræves ikke for brugsvandvarmere, der  

 opvarmes med damp, hvis tryk ikke overstiger 1 bar, eller vand, hvis  

 temperatur ikke overstiger 120 grader C.
6. Opstilling 6.1 Brugsvandvarmere skal være opstillet således, at de ikke udsættes for  

 skadelige varme- og kuldepåvirkninger.
6.2 Armatur skal være let tilgængeligt for betjening og vedligeholdelse.
6.3 Sikkerhedsventilen, jf. punkterne 5.2 og 5.8.1, skal være anbragt på  

 koldtvandstilgangsledningen i umiddelbar nærhed af brugsvandvarmeren og være  

 uafspærrelig fra denne.
6.4 Forbindelsesrøret mellem sikkerhedsventilen og brugsvandvarmeren samt  

 overløbsrøret fra sikkerhedsventilen skal overalt have et  

 gennemstrømningsareal, der mindst er lige så stort som sikkerhedsventilens  

 gennemstrømningsareal.
 Overløbsrøret skal udmunde synligt i et frostfrit rum, og udstrømningen  

 skal ske farefrit.
6.5 Brugsvandvarmere og forrådsbeholdere skal opstilles, så de kan renses og  

 tømmes for aflejringer og bundfældet slam.
6.6 Opstillingen skal i øvrigt ske i overensstemmelse med de anvisninger om  

 installationen, som gives af fabrikanten/importøren, jf. punkt 7.1.
7. Installations- og brugsanvisning 7.1 Brugsvandvarmere skal fra fabrikanten/importøren leveres med en  

 installationsanvisning affattet på dansk, der giver fornødne oplysninger om  

 brugsvandvarmerens anvendelse, sikring og opstilling.
7.2 Ud over den i punkt 7.1 forlangte installationsanvisning skal der med  

 brugsvandvarmeren leveres en brugsanvisning, der affattet på dansk giver  

 oplysninger om brugsvandvarmerens forsvarlige brug og vedligeholdelse.
 Brugsanvisningen skal mindst give oplysninger om:
- anbefalede tidsterminer for kontrol og afprøvning af sikkerhedsventilen,  

 for at sikre dens rette funktion - at bemaling af sikkerhedsventilens bevægelige dele kan forhindre dens  

 rette funktion - korrekt afbrydelse af varmetilførslen til brugsvandvarmeren, hvis der  

 konstateres uregelmæssigheder i dens drift og om tilkaldelse af sagkyndig  

 assistance - tømning af brugsvandvarmeren, hvis den er ude af brug om vinteren,  

 medmindre den på anden måde er sikret mod isdannelser.
 For fyrede brugsvandvarmere skal anvisningen desuden indeholde oplysninger  

 om:
- korrekt og fuldstændig udluftning inden idriftsætning, og for brugsvandvarmere, der er forsynet med elektrolyseanlæg med påtrykt  

 spænding for korrosionsbeskyttelse, oplysning om:
 - korrekt og fuldstændig udluftning af brintdannelser straks efter åbning,  

 og inden de besigtiges indvendigt, for at imødegå eksplosionsfare.
