 SD-cirkulære 1977-12 (bødecirkulæret) indeholder regler for administrative  

 bødefastsættelser for overtrædelser af skattekontrollovens § 13.
 I tilslutning hertil har ligningsrådet med skattedepartementets  

 tiltrædelse fastsat følgende supplerende retningsinier for behandling af  

 disse sager.
1. Overtrædelser af skattekontrollovens § 13 er kun  

 strafbare, hvis der foreligger et forsætligt eller groft uagtsomt forhold.  

 Simpel uagtsomhed, der kan defineres som tilsidesættelse af almindelig  

 agtpågivenhed, er straffri.
Skattemyndighederne har bevisbyrden for, at der  

 foreligger et strafbart forhold.
Såfremt der er tvivl herom, skal enhver  

 berettiget tvivl komme skatteyderen til gode.
Hvis der foreligger berettiget  

 tvivl, skal bødekrav ikke rejses.
Er der tvivl om, hvorvidt der foreligger et  

 forsætligt eller alene groft uagtsomt forhold, skal tvivlen på samme vis  

 komme skatteyderen til gode, hvilket må iagttages ved bevisbedømmelsen.
2. Hvor det drejer sig om relativt ubetydelige  

 indkomstdifferencer, har domstolene i stigende grad henført  

 skatteunddragelser, der af skattemyndighederne har været anset som  

 forsætlige, til grov uagtsomhed.
Der vil derfor, hvor forholdene ved  

 unddragelsen taler for, at der ikke foreligger et åbenbart forsætligt  

 forhold, og hvor indtægtsdifferencen ikke overstiger 10.000 kr., være en  

 formodning for, at der alene kan statueres grov uagtsomhed, og der beregnes  

 bøde efter denne sats.
3. I alle ikke helt ubetydelige regnskabssager skal  

 der udfærdiges en revisionsrapport, hvori der redegøres for den talmæssige  

 regulering, og rapporten skal være bilagt bevisligheder for de foreslåede  

 korrektioner.
Skatteyderen skal have lejlighed til at komme med bemærkninger  

 til rapporten.
4. Ved fastsættelsen af bøden kan der tages hensyn til  

 følgende i straffeloven nævnte nedsættelsesgrunde: a.
Når skatteyderen har  

 handlet i undskyldelig uvidenhed om eller undskyldelig misforståelse af  

 retsregler, der forbyder eller påbyder handlingens foretagelse.
Straffen kan  

 under i øvrigt formildende omstændigheder helt bortfalde, straffelovens § 84,  

 stk. 1, nr. 3, jf. stk. 2. b.
Når skatteyderen, efter at den strafbare  

 handling er fuldbyrdet, frivilligt har afværget den af hans handling flydende  

 fare.
Straffen kan også her under i øvrigt formildende omstændigheder helt  

 bortfalde, straffelovens § 84, stk. 1, nr. 6, jf. stk. 2. c.
Når  

 skatteyderen, efter at den strafbare handling er fuldbyrdet, fuldtud har  

 genoprettet den ved gerningen forvoldte skade, straffelovens § 84, stk. 1,  

 nr. 7. Bestemmelsen kan især få betydning ved forskydningsdifferencer, hvor  

 differencen efterfølgende er taget til indtægt. d.
Når skatteyderen i øvrigt  

 frivilligt har bestræbt sig for at forebygge fuldbyrdelsen eller genoprette  

 den ved gerningen forvoldte skade, straffelovens § 84, stk. 1, nr. 8. Denne  

 bestemmelse kan også især få betydning ved forskydningsdifferencer, hvor  

 differencen efterfølgende delvis er taget til indtægt. e.
Når skatteyderen  

 frivilligt har angivet sig selv og aflagt fuldstændig tilståelse  

 (selvmeldersituationen), straffelovens § 84, stk. 1, nr. 9. Ifølge  

 bødecirkulæret skal bøden nedsættes til en trediedel.
Ved en af østre  

 landsret den 26. november 1979 afsagt dom har retten pålagt  

 anklagemyndigheden bevisbyrden for, at den pågældende skatteyder ikke var  

 selvmelder.
I konsekvens af denne dom må det antages, at det påhviler  

 skattemyndighederne at påvise, at skatteyderens henvendelse ikke er sket  

 frivilligt. f.
Ved bødefastsættelsen skal der tillige tages hensyn til  

 lovovertrædelsens grovhed og til oplysninger om skatteyderens person,  

 herunder om hans almindelige personlige og sociale forhold, hans forhold før  

 og efter gerningen samt hans bevæggrunde til denne, straffelovens § 80, stk.  

 1. Herunder falder f.eks. ung alder, jf. også straffelovens § 84, stk.1,  

 nr.2, samt høj alder, jf. nedenfor under 5. Der kan også tages hensyn til  

 skatteyderens uddannelse, regnskabsmæssige indsigt samt sociale niveau. g.  

 Endelig kan der ved bødefastsættelsen tages hensyn til skatteyderens  

 betalingsevne, straffelovens § 51, stk. 3.
5. Ifølge bødecirkulærets punkt 9 kan sager mod  

 skatteydere, der har gjort sig skyldige i forsætlige forhold, og hvor den  

 unddragne statsskat overstiger 15.000 kr., afsluttes administrativt, såfremt  

 den pågældendes alder eller sygdom gør det overvejende sandsynligt, at en  

 eventuel idømt frihedsstraf ikke kommer til afsoning.
I tilslutning til denne  

 bestemmelse vil alle sager, hvor skatteydere er fyldt 70 år ved sagens  

 afslutning, kunne afsluttes administrativt med en bøde på 2 gange den  

 unddragne skat.
Foreligger der alene grov uagtsomhed, kan normalbøden på 1,50  

 gang nedsættes til 1 gang.
 6. Vedrører en bødesag alene forhold, der ved sagens  

 afslutning er ældre end 5 år, kan bøden nedsættes til halvdelen af normal  

 bøde eller eventuelt under særligt formildende omstændigheder helt bortfalde.
