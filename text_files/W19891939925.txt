 Tilbagebetalingspligten vedrørende lån ydet i henhold til  

 bistandslovens § 42 indtræder efter praksis først ved uddannelsens afslutning  

 uden hensyn til om der er ydet hjælp i henhold til bistandslovens § 42 helt  

 frem til dette tidspunkt.
K's uddannelsesforløb, hvortil der blev ydet hjælp efter  

 bistandslovens § 42 i forbindelse med påbegyndelse af flere forskellige  

 uddannelser, måtte betragtes som et sammenhængende forløb og ikke som 3  

 adskilte perioder. (* 1) REDEGØRELSE FOR SAGEN:
 K fik med virkning fra 1. august 1979 bevilget hjælp i henhold til  

 bistandslovens § 42 til gennemførelse af en allerede påbegyndt  

 læreruddannelse.
 K afbrød den 1. februar 1981 læreruddannelsen.
 Fra marts - maj 1981 var hun på højskole.
 Den 1. august 1981 genoptog K læreruddannelsen, men afbrød uddannelsen  

 endeligt ved årsskiftet 1981/82.
 K påbegyndte den 1. august 1982 med støtte i henhold til bistandslovens §  

 42 en HH-uddannelse med henblik på en uddannelse til lægesekretær.
 K afbrød HH-uddannelsen i april 1983.
 K begyndte forfra på HH-uddannelsen den 1. august 1983. Hun afsluttede  

 uddannelsen i juni 1984.
 K søgte herefter forgæves optagelse på lægesekretæruddannelsen.
 K modtog kontanthjælp fra juni 1984 til 15. juli 1985.
 Fra 15. juli - 1. september 1985 arbejdede K som lægesekretærvikar.
Den 1. september 1985 påbegyndte K uddannelsen til lægesekretær.
Frem til  

 juni 1986 modtog K supplerende hjælp efter bistandslovens § 42 til  

 elevlønnen.
 Fra juni 1986 og indtil august 1987, hvor uddannelsen blev afsluttet,  

 klarede K sig for den udbetalte elevløn.
 Socialforvaltningen opgjorde i september 1987 tilbagebetalingskravet  

 vedrørende § 42-hjælp ydet som lån i perioden 1. august 1979 - 31. december  

 1981 til 26.152 kr.
 K gjorde indsigelse mod tilbagebetalingskravet, da hun fandt, at gælden  

 var forældet.
 AFGØRELSEN, DER KLAGES OVER:
 Amtsankenævnet fandt ikke, at tilbagebetalingskravet vedrørende  

 uddannelseshjælp ydet i perioden 1. august 1979 - 31. december 1981 var  

 forældet.
 Nævnet begrundede sin afgørelse med, at tilbagebetalingspligten først var  

 indtrådt ved afslutningen af lægesekretæruddannelsen, uanset at K ved  

 udgangen af 1981 ophørte med læreruddannelsen, og uanset at der ikke var ydet  

 støtte helt frem til afslutningen af lægesekretæruddannelsen.
Nævnet anførte at have truffet afgørelsen under hensyn til den af Ankestyrelsen i SM 0-1-88 anlagte fortolkning af bistandslovens § 42.
 Nævnet fandt ikke, at det i henseende til tidspunktet for  

 forældelsesfristens indtræden var af betydning, at K i en periode på ca. 1  

 1/2 måned i sommeren 85 havde haft erhvervsarbejde umiddelbart inden  

 påbegyndelsen af lægesekretæruddannelsen.
 Da forældelsesfristen herefter først ville være at regne fra omkring  

 august 1987 fandt nævnet det unødvendigt at tage stilling til, om  

 tilbagebetalingskravet helt eller delvist var omfattet af den 3- årige  

 forældelsesfrist, som var gældende indtil 1. januar 1981.
 KLAGEN TIL ANKESTYRELSEN:
 Afgørelsen blev anket af K, der anførte, at hendes studieforløb ikke  

 mindede ret meget om det i SM 0-1-88 beskrevne, som amtsankenævnet  

 sammenlignede hende med.
K fandt, at hendes studieforløb skulle ses som 3 adskilte perioder.
K  

 henviste i den forbindelse til SM 0-56-88.
 Antaget til principiel behandling:
 Ankestyrelsen antog sagen til principiel behandling med henblik på  

 afklaring af, om afbrydelserne mellem studierne var tilstrækkelig til, at  

 studieperioderne måtte vurderes særskilt.
 LOVGRUNDLAG:
 Bistandslovens § 42.
 Socialministeriets vejledning af 26. juni 1987 om hjælp efter  

 bistandslovens § 42, pkt. 51.
 ANKESTYRELSENS AFGØRELSE:
Tilbagebetalingspligten vedrørende lån ydet i henhold til bistandslovens §  

 42 indtræder efter praksis først ved uddannelsens afslutning uden hensyn til,  

 om der er ydet hjælp i henhold til bistandslovens § 42 helt frem til dette  

 tidspunkt.
Til grund herfor ligger en generel formodning om, at låntageren  

 tidligst på dette tidspunkt vil være i stand til at påbegynde  

 tilbagebetalingen af lånet.
 K's uddannelsesforløb måtte betragtes som et sammenhængende forløb og den  

 i henhold til bistandslovens § 42 givne bevilling om økonomisk hjælp som en  

 fortløbende bevilling, og ikke som 3 adskilte perioder.
 Ankestyrelsen lagde herved bl.a. vægt på, at der på intet tidspunkt før  

 august 1987, hvor K afsluttede lægesekretæruddannelsen, havde været økonomisk  

 mulighed for fastsættelse af en afdragsordning, samt på, at K havde været  

 vidende om, at den til hende som lån ydede hjælp under læreruddannelsen på et  

 tidspunkt ville blive krævet tilbagebetalt.
 Ankestyrelsen fandt det uden betydning, at K i perioden juni 1984 - august  

 1985 havde været arbejdsløs samt kortvarigt i arbejde som lægesekretærvikar i  

 tiden 15. juli - 1. september 1985.
 Ankestyrelsen tiltrådte således amtsankenævnets afgørelse.
 (* 1) Om forældelse af tilbagebetalingskrav se tillige SM 0-44-85, 0-  

 34-86, 0-89-86, 0-1-88, 0-72-88 samt SM vedr. 10344-88.
