Subjektiv skattepligt - Subjektiv skattepligt - forening eller udloddende investeringsforening Referencer:  LV 1994 S.A.1.6  S.A.1.8 og SL § 1 Sagens omstændigheder var følgende:
 Spørgsmål:
Er Foreningen skattepligtig efter selskabsskattelovens § 1, stk. 1, nr. 6,  

 og dermed skattefri af renter, aktieudbytter, kursgevinster på  

 værdipapirer og aktieavancer, idet foreningen ikke driver  

 erhvervsvirksomhed? Svar:
 Ja.
 Sagsfremstilling og begrundelse:
A A-S planlægger som led i en kapitaltilførsel at udstede  

 konvertible obligationer i medfør af aktieselskabslovens § 41. Der  

 udstedes nom. (100) kr. konvertible obligationer, der kan konverteres til  

 nom. (20) kr. aktier, svarende til ombytningsforholdet 5 obligationer for 1  

 aktie.
Udstedelseskursen er (100), indfrielseskursen er (100) med en kupon  

 på 16,875 pct.
Obligationerne kan indfries 5 år efter emissionen  

 eller kan kræves konverteret de sidste 10 børsdage i  

 x-måned 1994, 1995, 1996, 1997 og 1998.
Emissionen er rettet mod en afgrænset gruppe af institutionelle  

 investorer, men da A A/S er børsnoteret, skal de konvertible  

 obligationer noteres på Københavns Fondsbørs.
I  

 forbindelse med emissionen påtænkes etableret en  

 certifikatudstedende udloddende investeringsforening (Foreningen), hvor  

 igennem de institutionelle investorer, der ikke måtte ønske at  

 aftage de konvertible obligationer direkte fra A A/S, som medlemmer af  

 foreningen kan foretage investering i de konvertible obligationer.
 Formålet med at anvende en udloddende investeringsforening er at  

 sikre, at de institutionelle investorer, der er omfattet af lov om  

 realrenteafgift § 2, stk. 1, kan investere i de konvertible obligationer  

 gennem den certifikatudstedende udloddende investeringsforening uden  

 realrenteafgift, jf. realrenteafgiftslovens § 3, stk. 3, nr. 8, samtidig med,  

 at investeringsforeningen ikke er skattepligtig af renter, kursgevinster,  

 aktieavancer og udbytter af de konvertible obligationer, jf. selskabsskat  

 telovens § 1, stk. 1, nr. 6.
 Det fremgår af realrenteafgiftslovens § 3, stk. 3, nr. 8, at  

 udbytte, kursværdiændringer og realiserede kursgevinster og -tab  

 vedrørende certifikater i udloddende investeringsforeninger er  

 undtaget for realrenteafgift, når foreningen ifølge  

 vedtægterne kun kan investere i aktiver, hvis afkast helt eller delvis  

 er undtaget for afgiftspligt.
Urealiserede ændringer i kursværdien og realiserede  

 kursgevinster og -tab på konvertible obligationer er undtaget for  

 realrenteafgift, jf. lovens § 3, stk. 3, nr. 4, mens renteindtægten af  

 de konvertible obligationer er afgiftspligtig, jf. lovens § 3, stk. 2, nr. 1.  

 Afkastet fra konvertible obligationer er således delvis fritaget for  

 afgift.
Afkastet af certifikater i en udloddende investeringsforening  

 omfattet af lovens § 3, stk. 1, nr. 8, er dermed afgiftsfritaget, hvis der  

 udelukkende investeres i konvertible obligationer.
 Sammenfattende medfører dette, at en institutionel investor ved at  

 erhverve de konvertible obligationer indirekte gennem et certifikat i den  

 udloddende investeringsforening kan opnå fuldstændig  

 realrenteafgiftsfritagelse og fritagelse for selskabsskat i selve den  

 udloddende investeringsforening, samtidig med at den institutionelle investor  

 selv kan være skattefritaget efter selskabsskattelovens § 3, stk.  

 1.
 Spørgsmålet er herefter, om den påtænkte  

 investeringsforening opfylder betingelserne for at kunne anses for en  

 udloddende investeringsforening i relation til selskabsskatteloven og  

 realrenteafgiftsloven.
 Da der ikke kan opnås bindende forhåndsbesked  

 vedrørende realrenteafgiftsloven, er dette spørgsmål  

 forelagt Told- og Skattestyrelsen.
 Foreningen vil ifølge udkast til vedtægter have  

 følgende karakteristika:
 1. Foreningens formål er at anbringe medlemmernes midler i  

 konvertible obligationer, der udstedes af A A/S i 1993 eller senere samt i  

 aktier heri, herunder aktier som måtte blive erhvervet ved konvertering  

 af obligationer.
 2. Investeringsforeningen er forpligtet til kun at placere sine midler i  

 de nævnte konvertible obligationer og aktier.
 Foreningen vil her udover alene have en mindre likvid arbejdskapital.
3. Foreningen må ikke optage lån bortset fra kortfristede  

 lån for at indløse certifikater eller for at udnytte  

 tegningsrettigheder.
Foreningen må ikke yde lån eller stille  

 garanti ud over det under 1. omfattede konvertible obligationslån.
 4. Foreningen er forpligtet til inden fristen for indgivelse af  

 selvangivelse for det pågældende indkomstår at udlodde de i  

 selskabsskattelovens § 1, stk. 1, nr. 5 a, nævnte indtægter og  

 avancer efter fradrag af administrationsomkostninger.
5. Foreningen henvender sig ikke til en videre kreds eller offentligheden,  

 idet medlemmerne ved stiftelsen udelukkende udgør en snæver  

 kreds af institutionelle investorer.
Antallet af medlemmer ved stiftelsen  

 antages at blive mindst 8.
 6. Generalforsamlingen har den højeste myndighed i alle foreningens  

 anliggender.
 7. Generalforsamlingen vælger en bestyrelse, der varetager den  

 overordnede ledelse af foreningen.
 8. Foreningen er ikke omfattet af lov om investeringsforeninger  

 (Industriministeriets lovbekendtgørelse nr. 85 af 12/2 1990).
9. Medlemmerne modtager certifikater for deres indskud.
Certifikaterne kan  

 kun overdrages med bestyrelsens samtykke.
Ved meddelelse af samtykke skal  

 bestyrelsen iagttage, at foreningen ved optagelse af nye medlemmer ikke  

 bliver omfattet af lov om investeringsforeninger.
10. Ingen investeringscertifikater har særlige rettigheder.
Intet  

 medlem af foreningen er pligtig at lade sine certifikater indløse helt  

 eller delvis.
11. Medlemmerne hæfter alene med det for deres certifikat indbetalte  

 beløb og har ingen hæftelse herudover for foreningens  

 forpligtelser.
Et datterselskab af A A/S skal være certifikatejer.  

 Datterselskabet hæfter dog personligt og direkte for foreningens  

 forpligtelser.
12. Et medlem kan til enhver tid på forlangende fordre sig  

 indløst.
Bestyrelsen afgør, om dette skal ske ved kontant  

 betaling eller ved vederlæggelse i form af udlevering af den til  

 certifikatet svarende andel af foreningens beholdning af konvertible  

 obligationer respektivt aktier, evt. med en kontant udligningssum.
 Det er forespørgerens opfattelse, at foreningen må anses for  

 et selvstændigt skattesubjekt omfattet af selskabsskattelovens § 1,  

 stk. 1, nr. 6. Til støtte herfor har forespørgeren bl.a.  

 anført følgende: Den foreliggende investeringsforening er ikke  

 omfattet af lov om investeringsforeninger, dels fordi foreningen alene har  

 til formål at investere i de af A A/S udstedte konvertible obligationer  

 (ingen risikospredning), og dels fordi foreningen ikke henvender sig til  

 offentligheden, men har et begrænset antal medlemmer.
 Som følge af hæftelsesreglen og certifikaternes  

 omsættelighed må foreningen efter forespørgerens  

 opfattelse anses for et selvstændigt skattesubjekt med karakter af en  

 investeringsforening, således at foreningen, når der sker  

 udlodning som anført i selskabsskattelovens § 1, stk. 1, nr. 5 a, vil  

 være omfattet af selskabsskattelovens § 1, stk. 1, nr. 6, og  

 således alene være skattepligtig af indtægter ved  

 erhvervsmæssig virksomhed.
 Ligningsrådet finder, at den påtænkte forening, uanset  

 at medlemskredsen evt. ikke kommer til at overstige 8, under de foreliggende  

 omstændigheder vil kunne anses for et selvstændigt skattesubjekt  

 med karakter af en investeringsforening i selskabsskattelovens forstand,  

 således at foreningen, når der sker udlodning som nævnt i  

 selskabsskattelovens § 1, stk. 1, nr. 5 a, vil være omfattet af  

 selskabsskattelovens § 1, stk. 1, nr. 6, og således alene være  

 skattepligtig af indtægter ved erhvervsmæssig virksomhed.  

 På baggrund af foreningens karakter af investeringsforening vil  

 afkastet af de værdipapirer, hvori foreningens formue kan anbringes  

 ifølge vedtægterne, ikke udgøre indtægt ved  

 erhvervsmæssig virksomhed.
