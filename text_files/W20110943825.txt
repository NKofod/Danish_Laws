Pressenævnets kendelse i sag nr. 11-70/128 Resumé Klager  en person  klagede over artiklen KVINDERNE ER MEGET VOLDELIGE i Ekstra Bladet.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt den 31. juli 2011, og nævnet først har modtaget klagen den 6. september 2011, er klagen indgivet efter klagefristens udløb.
Klagen over Ekstra Bladet afvises derfor som for sen, jf. medieansvarsloven § 43, stk. 3.
 [Klager] har klaget til Pressenævnet over artiklen KVINDERNE ER MEGET VOLDELIGE i Ekstra Bladet den 31. juli 2011, idet hun mener, at god presseskik er tilsidesat.
 Klagen er modtaget i Pressenævnet den 6. september 2011.
[Klager] har til støtte for klagen bl.a. anført, at hun indvilligede i at deltage i de dengang journaliststuderendes hovedopgave.
Hun afviste efterfølgende at medvirke i en artikel i Ekstra Bladet.
Alligevel fremgår hendes udtalelser til hovedopgaven af artiklen i avisen.
 Pressenævnets formand udtaler:
Fristen for klager over tilsidesættelse af god presseskik er fire uger efter offentliggørelsen i massemediet, jf. medieansvarsloven § 34, stk. 2. Da klagen vedrører en artikel bragt den 31. juli 2011, og nævnet først har modtaget klagen den 6. september 2011, er klagen indgivet efter klagefristens udløb.
Klagen over Ekstra Bladet afvises derfor som for sen, jf. medieansvarsloven § 43, stk. 3.
