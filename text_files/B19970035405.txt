(Matematik på matematisk linje) § 1 I bekendtgørelse nr. 319 af 19. maj 1993 om gymnasiet, studenterkursus og  

 enkeltfagsstudentereksamen (Gymnasiebekendtgørelsen), som ændret ved  

 bekendtgørelse nr. 853 af 14. november 1995, foretages følgende ændringer:
 1. § 1, stk. 4, sidste pkt., ophæves og i stedet  

 indsættes:
 »Matematik findes på matematisk linje som et 3-årigt forløb  

 (A-niveau) og som et 1-årigt forløb (A-niveau), der bygger oven på det  

 2-årige forløb (B-niveau). Matematik på højt niveau for elever på sproglig  

 linje (B-niveau) svarer til det 2-årige forløb på matematisk linje  

 (B-niveau), men undervisningen finder normalt sted på særskilte hold.«.
 2. I § 1, stk. 5, indsættes efter »matematik« 2  

 steder: »(C-niveau)».
 3. I § 2, stk. 1, 3. pkt., indsættes efter »et  

 niveau«: », bortset fra matematik for elever på matematisk  

 linje«.
4. I § 4, stk. 2, ændres 5. I § 5, stk. 2, ændres »og fysik, kemi og  

 matematik« til: »samt fysik og kemi«.
 6. I § 5, stk. 2, indsættes som 4. og 5. pkt. :
»Matematik for elever på matematisk linje er fælles for klassens  

 elever i 1. gymnasieklasse.
Senest den 1. marts skal eleverne i 1.  

 gymnasieklasse meddele, om de vil have matematik i det 3-årige forløb  

 (A-niveau) eller i det 2-årige forløb (B-niveau). Alle elever på matematisk  

 linje har således matematik som obligatorisk fag i 1. og 2.  

 gymnasieklasse.«.
 7. I § 10, stk. 2, 2. pkt., indsættes efter »matematik  

 for matematikere« : »i et 3-årigt forløb (A-niveau) og i et 1-årigt  

 forløb (A-niveau)».
 8. I 13, stk. 3, affattes 2. pkt. således:
 »Efter 2. gymnasieklasse aflægger alle elever på den sproglige linje  

 skriftlig prøve i engelsk, og elever på den matematiske linje, der har valgt  

 matematik i det 2-årige forløb (B-niveau), skriftlig prøve i  

 matematik.«.
 9. I § 16, stk. 1, nr. 2, 2. pkt., indsættes efter  

 »matematik«: »i 2-årigt forløb (B-niveau)».
 10. § 34, stk. 1, nr. 2, affattes således:
 11. Bilag 22, MATEMATIK, Maj 1993, erstattes af Bilag  

 22, MATEMATIK, Maj 1997, som vist i bilaget til denne bekendtgørelse.
§ 2 Stk. 1.  Bekendtgørelsen træder i kraft den 1. august  

 1997 og har virkning for elever, der optages i 1. gymnasieklasse i skoleåret  

 1997/98 eller senere.
Undervisningsministeriet, den 26. maj  

 1997 Ole Vig Jensen / Mette Bogh Gymnasiebekendtgørelsen Bilag 22 MATEMATIK Maj 1997 Matematisk linje 3-årigt forløb til A-niveau Formålet 1. Formålet med undervisningen er, Undervisningen 2.1 Undervisningen skal sigte mod, at eleverne opnår matematisk  

 viden og matematiske færdigheder af almen og studieforberedende karakter.  

 Eleverne skal videreudvikle deres elementære matematiske færdigheder, og de  

 skal opnå forståelse for og fortrolighed med fagets deduktive natur ved at  

 arbejde med ræsonnementer og bevisførelse.
Eleverne skal blive fortrolige med  

 den abstraktion, der ligger i en matematisk begrebsdannelse, og med den  

 mulighed, matematik som sprog giver for at udtrykke komplicerede sammenhænge  

 i overskuelig form.
I forbindelse hermed skal eleverne blive i stand til at  

 genkende og uddrage en fælles matematisk struktur i problemer af ensartet  

 natur med forskellige iklædninger.
I undervisningen skal der arbejdes med  

 problemløsning såvel rent matematisk som i forbindelse med anvendelser.  

 Eleverne skal på den ene side være i stand til selv at udnytte matematiske  

 betragtningsmåder og på den anden side være i stand til at tage stilling til  

 andres anvendelse heraf.
Desuden skal undervisningen give eleverne mulighed  

 for at se faget i et historisk og nutidigt perspektiv.
For at styrke  

 elevernes kundskaber, færdigheder, arbejdsmetoder og udtryksmuligheder skal  

 der arbejdes med såvel fagets skriftlige som mundtlige dimension, således at  

 eleverne bliver i stand til at udtrykke sig mundtligt og skriftligt ved hjælp  

 af fagets begreber og metoder.
2.2 Skriftligt arbejde indgår som led i undervisningen.
Eleverne  

 skal jævnt fordelt over 3 år aflevere besvarelser af 77 opgavesæt, som i  

 arbejdsomfang hver svarer til 50-100 pct. af et eksamenssæt.
Besvarelserne  

 rettes og kommenteres af læreren.
Det skriftlige arbejde omfatter  

 træningsopgaver, løsning af mere sammensatte problemer samt andre former for  

 skriftligt arbejde, fx en mindre rapport eller en redegørelse for et emne  

 eller tema i tilknytning til et undervisningsforløb.
Sådanne andre former for  

 skriftligt arbejde kan erstatte et eller flere sædvanlige opgavesæt.
2.3 Edb skal inddrages i undervisningen fx ved brug af  

 værktøjsprogrammer eller programmer til belysning og indlæring af faglige  

 begreber og metoder.
Endvidere skal undervisningen omfatte eksempler på,  

 hvordan visse matematiske fremgangsmåder kan algoritmiseres.
2.4 I 1.g behandles sædvanligvis kun emner, som er fælles for alle  

 elever på gymnasiets matematiske linje.
På den enkelte skole skal lærerne i  

 1.g koordinere arbejdet, således at eleverne i de forskellige klasser får  

 samme grundlag for matematikundervisningen i 2.g.
Visse emner skal i 1.g  

 gives en sådan faglig dybde, at eleverne får mulighed for at vurdere de krav,  

 der i 2.g og 3.g stilles på det 3-årige forløb til A-niveau.
Undervisningens indhold 3.1 Undervisningen omfatter fem hovedemner, et valgfrit forløb og  

 tre aspekter.
 De fem hovedemner :
Undervisningen skal uddybe elevernes forståelse af talbegrebet og styrke  

 deres regnefærdighed.
Endvidere skal eleverne blive fortrolige med  

 regningsarternes hierarki samt opøve sikkerhed i at regne med brøker og  

 omforme symboludtryk.
Emner: Hele, rationale og reelle tal samt regneregler for disse.
Regning  

 med potenser og rødder.
Procentregning.
Undervisningen skal uddybe elevernes kendskab til grundlæggende  

 geometriske begreber, og eleverne skal erhverve fortrolighed med geometri og  

 trigonometri som beregningmæssige værktøjer.
Endvidere skal eleverne opnå  

 fortrolighed med vektorbegrebet i to og tre dimensioner og kunne benytte  

 vektorregning til behandling af analytisk-geometriske problemer.
Emner: Trekant, retvinklet trekant og ensvinklede trekanter.
Sinus,  

 cosinus og tangens.
Beregning af sider og vinkler i trekanter.
Vektorer i  

 planen og rummet, vektorers koordinater.
Regning med vektorer, herunder  

 skalarprodukt af to vektorer.
Tværvektor, determinant og vektorprodukt.  

 Projektion af vektor på vektor.
Analytisk beskrivelse af simple punktmængder  

 i planen og rummet.
Afstand, vinkel og skæring mellem punktmængder.  

 Parameterfremstillinger.
Keglesnit.
 Undervisningen skal udbygge elevernes kendskab til elementære funktioner  

 og disses egenskaber og gøre dem fortrolige med funktionsbegrebet som et  

 middel til at beskrive sammenhænge mellem variable størrelser.
Emner: Lineære funktioner.
Polynomier.
Trigonometriske funktioner.  

 Eksponential- og logaritmefunktioner samt potensfunktioner.
Løsning af simple  

 ligninger og uligheder, hvori de nævnte funktioner indgår.
 Eleverne skal erhverve indsigt i infinitesimalregningens teoribygning og  

 begreber samt opnå færdighed i at anvende infinitesimalregningens metoder og  

 modeller.
Emner: Grænseværdi, kontinuitet, differentialkvotient.
Tangent til graf,  

 approksimerende førstegradspolynomium.
Regneregler for differentiation.  

 Ekstremumsbestemmelse, monotoniforhold.
Sammenhæng mellem afledet funktion og  

 forløb af graf.
Stamfunktion, ubestemt og bestemt integral.
Det bestemte  

 integral som grænseværdi for summer.
Analytiske og numeriske metoder til  

 integration.
Beregning af areal og rumfang.
Differentialligninger, specielt  

 differentialligningerne y »= h ( x ) g (  

y ) og y«»=ky .
 Eleverne skal opnå forståelse af begreberne stokastisk eksperiment og  

 sandsynlighed og erhverve fortrolighed med udvalgte sandsynlighedsteoretiske  

 modeller samt praktiske anvendelser af disse.
Emner: Stokastisk eksperiment.
A priori og frekventielle sandsynligheder.  

 Sandsynlighedsfelt, sandsynlighed for hændelser.
Betinget sandsynlighed og  

 uafhængighed.
Stokastisk variabel.
Binomialfordeling, hypergeometrisk  

 fordeling og normalfordeling.
 Det valgfri forløb:
Omfanget af det valgfri forløb er mindst 20 lektioner.
Sigtet med det  

 valgfri forløb er at uddybe et af hovedemnerne, at tilgodese et af aspekterne  

 eller at arbejde med et nyt matematisk område.
 De tre aspekter:
 Eleverne skal opnå kendskab til elementer af matematikkens historie og  

 matematik i kulturel og samfundsmæssig sammenhæng.
 Eleverne skal opnå kendskab til opbygning af matematiske modeller som  

 repræsentationer af virkeligheden og indtryk af matematiske modellers  

 anvendelsesmuligheder og begrænsninger samt blive i stand til i simple  

 situationer selv at gennemføre en modelleringsproces.
 Eleverne skal opnå forståelse af de for matematik karakteristiske  

 tankegange og metoder og indsigt i, hvordan disse indgår i udvikling og  

 strukturering af matematiske emneområder.
 3.2 Uddybende indholdsangivelse til punkterne i 3.1:
 Ad 1) Tal:
Forskellige repræsentationer af tal behandles, herunder brøk, decimaltal,  

 eksponentiel notation samt talrepræsentation i datamaskiner.
Begrebet  

 numerisk værdi af et tal indføres.
Potensbegrebet udvides til potens med hel  

 og rational eksponent samt vilkårlig reel eksponent.
Rodbegrebet indføres, og  

 regneregler for potenser og rødder behandles.
Under procentregning behandles  

 fast procentfremskrivning og gennemsnitlig procent.
 Ad 2) Geometri og vektorer:
Begreberne højde, vinkelhalveringslinje, median og midtnormal indføres, og  

 simple geometriske egenskaber ved disse omtales.
Endvidere omtales kongruens  

 og ligedannethed af trekanter, og specielt behandles sinus, cosinus og  

 tangens til vinklerne i en retvinklet trekant.
For sinus og cosinus udledes  

 desuden additionsformlerne og formlerne for den dobbelte vinkel.
Til  

 beregning af sider og vinkler i vilkårlige trekanter udledes sinus- og  

 cosinusrelationerne.
Det illustreres, hvorledes geometriske problemer kan  

 formuleres og løses analytisk.
I den analytiske behandling af geometrien kan  

 vektorbegrebet spille en central rolle, og behandlingen af punktmængder i  

 planen og i rummet kan baseres på brug af vektorer.
Behandlingen skal omfatte  

 ret linje, cirkel, plan og kugleflade.
Vinkel mellem to linjer, mellem linje  

 og plan samt mellem to planer behandles som vinkel mellem to vektorer.  

 Skæring mellem linjer, mellem linje og cirkel, mellem linje og plan, mellem  

 linje og kugle samt mellem to planer behandles.
Afstande mellem punkter,  

 linjer og planer behandles.
Keglesnittene gives både en geometrisk og en  

 analytisk karakterisering, men der kræves ikke en egentlig behandling af  

 keglesnittenes geometriske egenskaber.
Der arbejdes med tegning af plane  

 kurver givet ved simple parameterfremstillinger.
Hastighedsvektoren til en  

 banekurve indføres som en vektor, hvis koordinater er de afledede til  

 stedvektorens koordinatfunktioner.
 Ad 3) Funktioner:
Funktionsbegrebet behandles, og der vises eksempler på funktioner, der er  

 fastlagt ved regneudtryk, ved tabeller, i form af algoritmer indbygget i en  

 regnemaskine og ved grafer.
Funktioner som middel til beskrivelse og analyse  

 af sammenhænge mellem variable størrelser fremhæves, og de idealiseringer,  

 der herved foretages, diskuteres.
Begreberne sammensat funktion og invers  

 (omvendt) funktion behandles.
De elementære funktioner gives en grundig  

 behandling med vægt på bl.a. karakteristiske træk ved deres grafer.  

 Andengradspolynomiet, dets rødder, faktorisering og graf behandles.  

 Algoritmen for polynomiers division indføres, og sammenhængen mellem et  

 polynomiums grad og højeste antal rødder behandles.
Principielle forhold  

 vedrørende grafers asymptotiske forløb illustreres, og den indbyrdes  

 størrelsesorden mellem logaritme-, eksponential- og potensfunktioner omtales.  

 Eksempler på parametriserede familier af funktioner omtales.
De  

 trigonometriske funktioner sinus, cosinus og tangens indføres dels med  

 gradtal, dels med reelle tal som argumenter.
Forløbet af graferne for  

 funktioner af formen A sin( ax + b ) illustreres.
Af  

 logaritmefunktioner behandles titalslogaritmefunktionen og den naturlige  

 logaritmefunktion.
I forbindelse med arbejdet med eksponentialfunktioner  

 behandles eksponentiel vækst som matematisk model.
Begreberne halverings- og  

 fordoblingskonstant indføres, og brug af enkeltlogaritmisk papir omtales.
I  

 tilknytning til behandlingen af potensfunktioner omtales brugen af  

 dobbeltlogaritmisk papir.
Lommeregnerens faciliteter til regression omtales.  

 I forbindelse med løsning af simple ligninger og uligheder, hvori de  

 elementære funktioner indgår, inddrages numeriske metoder til bestemmelse af  

 nulpunkter for funktioner.
 Ad 4) Infinitesimalregning:
Eleverne skal opnå fortrolighed med begreberne grænseværdi og kontinuitet  

 i det omfang, det er nødvendigt for at kunne arbejde med bekendtgørelsens  

 punkter.
Undervisningen omfatter regneregler for grænseværdi og kontinuitet  

 samt eksempler på beviser for differentialkvotient af simple funktioner,  

 herunder trigonometriske funktioner.
Metoder til grafisk og numerisk  

 differentiation omtales.
Undervisningen omfatter reglerne for differentiation  

 af sum, differens, produkt, kvotient, invers og sammensat funktion, idet  

 visse af reglerne, herunder produktreglen og kvotientreglen, udledes.
I  

 forbindelse med beskrivelse af funktioners variation og tegning af grafer  

 omtales sammenhængen mellem den afledede funktion og funktionens  

 monotoniforhold og ekstrema.
Undervisningen omfatter eksempler på tolkning af  

 differentialregningens begreber i forskellige sammenhænge, og der arbejdes  

 endvidere med simple optimeringsproblemer.
Det approksimerende  

 førstegradspolynomium og anvendelsen heraf til nulpunktsbestemmelse  

 (Newton-Raphsons metode) omtales.
Udvalgte dele af integralregningen skal gives en sammenhængende og  

 stringent behandling, og i tilknytning hertil gennemføres der beviser for  

 udvalgte, væsentlige sætninger.
Der arbejdes både med integralet som  

 grænseværdi af summer og med sammenhængen mellem integral og stamfunktion.  

 Beregning af areal og rumfang behandles.
Eksakte og numeriske metoder til  

 beregning af integraler skal behandles, herunder partiel integration,  

 integration ved substitution samt anvendelse af integraltabeller.
Numeriske  

 metoder til integration baseret på venstre-, højre- og midtsummer behandles.  

 Opfattelsen af differentialligninger som matematiske modeller skal omtales,  

 idet det illustreres, hvordan anvendelse af infinitesimale betragtninger  

 fører til opstilling af differentialligninger.
Der kræves ikke nogen almen  

 teori for løsning af differentialligninger, men i undervisningen behandles  

 eksempler på bestemmelse af den fuldstændige løsning til en  

 differentialligning.
Løsningsmetoder og løsninger til differentialligninger  

 af formen y«=h ( x ) g ( y ), specielt  

 løsningerne til differentialligningerne y'=ky , y'=b-ay samt  

y'=y ( b-ay ), skal indgå.
Desuden gennemføres der bevis for  

 den fuldstændige løsning til differentialligningen y'»=ky.
 Ad 5) Statistik og sandsynlighedsregning:
Sandsynlighedsfelter behandles som model for stokastiske eksperimenter, og  

 der gives eksempler på symmetriske og ikke-symmetriske sandsynlighedsfelter.  

 Begreberne uafhængige hændelser og betinget sandsynlighed, herunder  

 Bayes« formel, behandles.
Undervisningen skal omfatte simple  

 kombinatoriske beregninger af sandsynligheder ved hjælp af  

 multiplikationsprincippet.
Formlen for K(n,r) udledes, men den  

 egentlige kombinatorik behandles kun i det omfang, det er nødvendigt for  

 forståelsen af binomialfordelingen og den hypergeometriske fordeling.
Brug af  

 tabeller over binomialfordeling og normalfordeling samt brug af  

 normalfordelingspapir indøves.
Sammenhængen mellem de to fordelinger omtales.  

 Betydningen af i visse situationer at opfatte et givet talmateriale som  

 realiserede værdier af en stokastisk variabel fremhæves.
Til beskrivelse af  

 samspillet mellem observerede værdier og sandsynlighedsteoretisk model  

 inddrages frekvens- og fordelingsfunktion.
 Ad a) Det historiske aspekt:
 Visse af hovedemnerne perspektiveres ved at inddrage elementer af det  

 enkelte emnes historie og i mindre omfang træk af den epoke, den kultur eller  

 det samfund, hvori den behandlede matematik er udviklet.
 Ad b) Modelaspektet:
Elementer i modelopstilling og problemer knyttet til opstilling og brug af  

 matematiske modeller diskuteres.
I forbindelse med behandlingen af  

 hovedemnerne inddrages eksempler på modeller, fx lineære og eksponentielle  

 vækstmodeller.
 Ad c) Matematikkens indre struktur:
 Undervisningen skal fremhæve matematik som teoribygning og som sprog.  

 Begreber som abstraktion og generalisation diskuteres, og der arbejdes med  

 aksiomatisk-deduktiv teoriopbygning.
 3.3 Behandlingen af de tre aspekter sker i forbindelse med  

 behandlingen af de fem hovedemner og/eller gennem særlige undervisningsforløb  

 tilrettelagt med henblik på et eller flere af aspekterne.
 3.4 Der læses 500-700 sider, afhængigt af det valgte  

 undervisningsmateriale.
Eksamen 4. Der afholdes en mundtlig og to skriftlige prøver.
 5.1 Til den mundtlige prøve gives en forberedelsestid på ca. 30  

 minutter (inkl. instruktion og materialeudlevering). Der eksamineres (inkl.  

 censur) 2 elever i timen.
5.2 Eksamenspensum for elever på normale vilkår er ca. 1/3 af det  

 læste pensum, dvs. 170-240 sider.
Opgivelserne skal omfatte stof fra alle tre  

 gymnasieår, men hovedvægten lægges på stof fra 2.g og 3.g.
Stoffet udvælges  

 på en sådan måde, at centrale dele af det læste stof indgår med rimelig vægt,  

 og således at centrale dele af det valgfri forløb indgår.
 5.3 Eksamenspensum for selvstuderende/elever på særlige vilkår er  

 læsepensum.
 5.4 I forberedelsestiden er alle hjælpemidler tilladte, jf. dog de  

 begrænsninger, der fremgår af eksamensbekendtgørelsen.
5.5 Der gives hver eksaminand et spørgsmål.
Spørgsmålene udformes  

 således, at det er muligt at evaluere såvel eksaminandens evne til  

 selvstændigt at fremlægge væsentlige dele af et fagligt emne som  

 eksaminandens overblik over et fagligt område.
6. Bedømmelsen af en eksaminands præstation ved den mundtlige  

 prøve foretages som en helhedsvurdering.
Der gives en karakter.
7.1 Til den ene skriftlige prøve gives der 4 timer.
Der forelægges  

 et opgavesæt, hvori en eller flere af opgaverne er valgfrie.
I opgavesættet  

 er det angivet, hvor mange af de valgfrie opgaver der må afleveres til  

 bedømmelse.
Såfremt der afleveres flere end det angivne antal, vil der ved  

 bedømmelsen blive set bort fra den eller de opgaver, der står sidst i  

 besvarelsen.
Opgaverne stilles inden for centrale områder i de fem hovedemner  

 og er udarbejdet ud fra den forudsætning, at eksaminanderne råder over en  

 lommeregner med grafisk display, Matematisk Formelsamling for A-niveau  

 (udgivet af Gymnasieafdelingen) samt en tabelsamling omfattende tabeller over  

 binomialkoefficienter, kumulerede binomialfordelinger og  

 standardnormalfordeling.
 7.2 Til den skriftlige prøve efter pkt. 7.1 må eksaminanderne  

 benytte alle hjælpemidler, jf. dog de begrænsninger, der fremgår af  

 eksamensbekendtgørelsen.
7.3 Til den anden skriftlige prøve gives der 2 timer.
Prøven  

 foregår uden hjælpemidler.
 7.4 Under begge prøver kan eksaminanderne få udleveret  

 millimeterpapir, enkeltlogaritmisk papir med 3 dekader på andenaksen,  

 dobbeltlogaritmisk papir med 2 dekader på førsteaksen og 3 dekader på  

 andenaksen samt normalfordelingspapir.
 7.5 Gymnasieafdelingen udsender vejledende eksempler på  

 eksamensopgaver.
8. Ved bedømmelsen af en eksaminands besvarelse af den enkelte  

 opgave lægges der vægt på, at eksaminandens tankegang klart fremgår af  

 besvarelsen, samt på de anvendte metoders og beregningers korrekthed.
Ved  

 fastsættelsen af en eksaminands karakter indgår såvel bedømmelsen af de  

 enkelte opgaver som en helhedsvurdering af besvarelsen af de to opgavesæt.  

 Der gives en karakter.
Matematisk og sproglig linje 2-årigt forløb til B-niveau Formålet 9. Formålet med undervisningen er, Undervisningen 10.1 Undervisningen skal sigte mod, at eleverne opnår matematisk  

 viden og matematiske færdigheder af almen og studieforberedende karakter.  

 Eleverne skal videreudvikle deres elementære matematiske færdigheder, og de  

 skal opnå forståelse af fagets deduktive natur ved at arbejde med  

 ræsonnementer og bevisførelse.
Eleverne skal blive fortrolige med den  

 abstraktion, der ligger i en matematisk begrebsdannelse, og med den mulighed,  

 matematik som sprog giver for at udtrykke komplicerede sammenhænge i  

 overskuelig form.
I undervisningen skal der arbejdes med problemløsning såvel  

 rent matematisk som i forbindelse med anvendelser.
Eleverne skal på den ene  

 side være i stand til selv at udnytte matematiske betragtningsmåder og på den  

 anden side være i stand til at tage stilling til andres anvendelse heraf.  

 Desuden skal undervisningen give eleverne mulighed for at se faget i et  

 historisk og nutidigt perspektiv.
For at styrke elevernes kundskaber,  

 færdigheder, arbejdsmetoder og udtryksmuligheder skal der arbejdes med såvel  

 fagets skriftlige som mundtlige dimension.
10.2 Skriftligt arbejde indgår som led i undervisningen.
Eleverne  

 skal jævnt fordelt over 2 år aflevere besvarelser af 51 opgavesæt, som i  

 arbejdsomfang hver svarer til 50-100 pct. af et eksamenssæt.
Besvarelserne  

 rettes og kommenteres af læreren.
Det skriftlige arbejde omfatter  

 træningsopgaver, løsning af mere sammensatte problemer samt andre former for  

 skriftligt arbejde, fx en mindre rapport eller en redegørelse for et emne  

 eller tema i tilknytning til et undervisningsforløb.
Sådanne andre former for  

 skriftligt arbejde kan erstatte et eller flere sædvanlige opgavesæt.
10.3 Edb skal inddrages i undervisningen fx ved brug af  

 værktøjsprogrammer eller programmer til belysning og indlæring af faglige  

 begreber og metoder.
Endvidere skal undervisningen omfatte eksempler på,  

 hvordan visse matematiske fremgangsmåder kan algoritmiseres.
10.4 På matematisk linje kan der i 1.g sædvanligvis kun behandles  

 emner, som er fælles for alle elever på denne linje.
På den enkelte skole  

 skal lærerne i 1.g koordinere arbejdet, således at eleverne i de forskellige  

 klasser får samme grundlag for matematikundervisningen i 2.g.
Visse emner  

 skal i 1.g gives en sådan faglig dybde, at eleverne får mulighed for at  

 vurdere de krav, der i 2.g, og 3.g stilles på det 3-årige forløb til  

 A-niveau.
 10.5 På sproglig linje skal der ved undervisningens  

 tilrettelæggelse tages hensyn til de matematikfaglige forudsætninger, som  

 eleverne erhverver gennem undervisningen i naturfag.
Undervisningens indhold 11.1 Undervisningen omfatter fem hovedemner og tre aspekter.
 De fem hovedemner :
Undervisningen skal uddybe elevernes forståelse af talbegrebet og styrke  

 deres regnefærdighed.
Endvidere skal eleverne blive fortrolige med  

 regningsarternes hierarki samt opøve sikkerhed i at regne med brøker og  

 omforme symboludtryk.
Emner: Hele, rationale og reelle tal samt regneregler for disse.
Regning  

 med potenser og rødder.
Procentregning.
 Undervisningen skal uddybe elevernes kendskab til grundlæggende  

 geometriske begreber, og eleverne skal erhverve fortrolighed med geometri og  

 trigonometri som beregningsmæssige værktøjer.
Emner: Trekant, retvinklet trekant og ensvinklede trekanter.
Analytisk  

 beskrivelse af simple punktmængder i planen.
Afstande i planen.
Sinus,  

 cosinus og tangens.
Beregning af sider og vinkler i trekanter.
 Undervisningen skal udbygge elevernes kendskab til elementære funktioner  

 og disses egenskaber og gøre dem fortrolige med funktionsbegrebet som et  

 middel til at beskrive sammenhænge mellem variable størrelser.
Emner: Lineære funktioner.
Polynomier.
Trigonometriske funktioner.  

 Eksponential- og logaritmefunktioner samt potensfunktioner.
Løsning af simple  

 ligninger og uligheder, hvori de nævnte funktioner indgår.
 Eleverne skal erhverve indsigt i differentialregningens begreber og deres  

 tolkning samt opnå færdighed i at anvende differentialregningens metoder og  

 modeller.
Emner: Differentialkvotient.
Tangent til graf, approksimerende  

 førstegradspolynomium.
Regneregler for differentiation.  

 Ekstremumsbestemmelse, monotoniforhold.
Sammenhæng mellem afledet funktion og  

 forløb af graf.
 Eleverne skal opnå forståelse af begreberne stokastisk eksperiment og  

 sandsynlighed og erhverve fortrolighed med de sandsynlighedsteoretiske  

 modeller binomialfordeling og normalfordeling samt praktiske anvendelser af  

 disse.
Emner: Stokastisk eksperiment.
A priori og frekventielle sandsynligheder.  

 Sandsynlighedsfelt, sandsynlighed for hændelser.
Stokastisk variabel.  

 Binomialfordeling og normalfordeling.
 De tre aspekter :
 Eleverne skal opnå kendskab til elementer af matematikkens historie og  

 matematik i kulturel og samfundsmæssig sammenhæng.
 Eleverne skal opnå kendskab til opbygning af matematiske modeller som  

 repræsentationer af virkeligheden og indtryk af matematiske modellers  

 anvendelsesmuligheder og begrænsninger samt blive i stand til i simple  

 situationer selv at gennemføre en modelleringsproces.
 Eleverne skal opnå forståelse af de for matematik karakteristiske  

 tankegange og metoder og indsigt i, hvordan disse indgår i udvikling og  

 strukturering af matematiske emneområder.
 11.2 Uddybende indholdsangivelse til punkterne i 11.1:
 Ad 1) Tal:
Forskellige repræsentationer af tal behandles, herunder brøk, decimaltal,  

 eksponentiel notation samt talrepræsentation i datamaskiner.
Begrebet  

 numerisk værdi af et tal indføres.
Potensbegrebet udvides til potens med hel  

 og rational eksponent samt vilkårlig reel eksponent.
Rodbegrebet indføres, og  

 regneregler for potenser og rødder behandles.
Under procentregning behandles  

 fast procentfremskrivning og gennemsnitlig procent.
 Ad 2) Geometri:
Begreberne højde, vinkelhalveringslinje, median og midtnormal indføres, og  

 simple geometriske egenskaber ved disse omtales.
Endvidere omtales kongruens  

 og ligedannethed af trekanter, og specielt behandles sinus, cosinus og  

 tangens til vinklerne i en retvinklet trekant.
Til beregning af sider og  

 vinkler i vilkårlige trekanter udledes sinus- og cosinusrelationerne.
På  

 analytisk grundlag behandles ret linje og cirkel samt afstand mellem punkter  

 og mellem punkt og linje.
Det illustreres, hvorledes geometriske problemer  

 kan formuleres og løses analytisk.
Herunder behandles sammenhængen mellem  

 hældningskoefficient og ortogonalitet af rette linjer og mellem  

 hældningskoefficient og vinkel med førsteaksen samt metoder til beregning af  

 skæringspunkter mellem linjer og mellem linje og cirkel.
 Ad 3) Funktioner:
Funktionsbegrebet behandles, og der vises eksempler på funktioner, der er  

 fastlagt ved regneudtryk, ved tabeller, i form af algoritmer indbygget i en  

 regnemaskine og ved grafer.
Funktioner som middel til beskrivelse og analyse  

 af sammenhænge mellem variable størrelser fremhæves, og de idealiseringer,  

 der herved foretages, diskuteres.
Begreberne sammensat funktion og invers  

 (omvendt) funktion behandles i det omfang, det er nødvendigt for at kunne  

 arbejde med bekendtgørelsens øvrige punkter.
De elementære funktioner gives  

 en grundig behandling med vægt på bl.a. karakteristiske træk ved deres  

 grafer.
Andengradspolynomiet, dets rødder, faktorisering og graf behandles.  

 Sammenhængen mellem et polynomiums grad og højeste antal rødder omtales.  

 Principielle forhold vedrørende grafers asymptotiske forløb illustreres.  

 Eksempler på parametriserede familier af funktioner omtales.
De  

 trigonometriske funktioner sinus, cosinus og tangens indføres dels med  

 gradtal, dels med reelle tal som argumenter.
Af logaritmefunktioner behandles  

 titalslogaritmefunktionen og den naturlige logaritmefunktion.
I forbindelse  

 med arbejdet med eksponentialfunktioner behandles eksponentiel vækst som  

 matematisk model.
Begreberne halverings- og fordoblingskonstant indføres, og  

 brug af enkeltlogaritmisk papir omtales.
I tilknytning til behandlingen af  

 potensfunktioner omtales brugen af dobbeltlogaritmisk papir.
Lommeregnerens  

 faciliteter til regression omtales.
I forbindelse med løsning af simple  

 ligninger og uligheder, hvori de elementære funktioner indgår, inddrages  

 numeriske metoder til bestemmelse af nulpunkter for funktioner.
 Ad 4) Differentialregning:
Begreberne kontinuitet og grænseværdi behandles i fornødent omfang, men  

 det er ikke tanken, at de i sig selv skal gives en egentlig behandling.  

 Eksempler på stringent bestemmelse af differentialkvotient for simple  

 funktioner behandles, og metoder til grafisk og numerisk differentiation  

 omtales.
Undervisningen omfatter reglerne for differentiation af sum,  

 differens, produkt, kvotient og sammensat funktion, idet visse af reglerne,  

 herunder produktreglen, udledes.
Sammenhængen mellem differentialkvotient og  

 (vækst)hastighed skal belyses.
Herunder præsenteres simple eksempler på  

 ligninger, hvori væksthastighed og funktionsværdi indgår.
Begrebet  

 stamfunktion omtales.
I forbindelse med beskrivelse af funktioners variation  

 og tegning af grafer omtales sammenhængen mellem den afledede funktion og  

 funktionens monotoniforhold og ekstrema.
Der arbejdes endvidere med simple  

 optimeringsproblemer.
Det approksimerende førstegradspolynomium og  

 anvendelsen heraf til nulpunktsbestemmelse (Newton-Raphsons metode) omtales.
 Ad 5) Statistik og sandsynlighedsregning:
Sandsynlighedsfelter behandles som model for stokastiske eksperimenter, og  

 der gives eksempler på symmetriske og ikke-symmetriske sandsynlighedsfelter.  

 Begrebet uafhængige hændelser behandles, og betinget sandsynlighed omtales.  

 Undervisningen skal omfatte simple kombinatoriske beregninger af  

 sandsynligheder ved hjælp af multiplikationsprincippet.
Den egentlige  

 kombinatorik, herunder K ( n , r ), behandles kun i det  

 omfang, det er nødvendigt for forståelsen af binomialfordelingen.
Brug af  

 tabeller over binomialfordeling og normalfordeling samt brug af  

 normalfordelingspapir indøves.
Det er ikke tanken, at normalfordelingen skal  

 behandles analytisk.
Sammenhængen mellem de to fordelinger omtales.  

 Betydningen af i visse situationer at opfatte et givet talmateriale som  

 realiserede værdier af en stokastisk variabel fremhæves.
Til beskrivelse af  

 samspillet mellem observerede værdier og sandsynlighedsteoretisk model  

 inddrages frekvens- og fordelingsfunktion.
 Ad a) Det historiske aspekt:
 Visse af hovedemnerne perspektiveres ved at inddrage elementer af det  

 enkelte emnes historie og i mindre omfang træk af den epoke, den kultur eller  

 det samfund, hvori den behandlede matematik er udviklet.
 Ad b) Modelaspektet:
Elementer i modelopstilling og problemer knyttet til opstilling og brug af  

 matematiske modeller diskuteres.
I forbindelse med behandlingen af  

 hovedemnerne inddrages eksempler på modeller, fx lineære og eksponentielle  

 vækstmodeller.
 Ad c) Matematikkens indre struktur:
 Undervisningen skal fremhæve matematik som teoribygning og som sprog.  

 Begreber som abstraktion og generalisation diskuteres, og der arbejdes med  

 aksiomatisk-deduktiv teoriopbygning.
11.3 Behandlingen af de tre aspekter sker i forbindelse med  

 behandlingen af de fem hovedemner og gennem særlige undervisningsforløb  

 tilrettelagt med henblik på et eller flere af aspekterne.
Omfanget af sådanne  

 forløb er tilsammen mindst 20 lektioner, idet mindst 10 af disse skal udgøre  

 et sammenhængende forløb.
 11.4 Der læses 280-440 sider, afhængigt af det valgte  

 undervisningsmateriale.
Eksamen 12. Der afholdes en mundtlig og en skriftlig prøve.
 13.1 Til den mundtlige prøve gives en forberedelsestid på ca. 25  

 minutter (inkl. instruktion og materialeudlevering). Der eksamineres (inkl.  

 censur) 21/2 elev i timen.
13.2 Eksamenspensum for elever på normale vilkår er ca. halvdelen  

 af det læste pensum, udvalgt på en sådan måde, at centrale dele af det læste  

 stof indgår med rimelig vægt, og således at det sammenhængende  

 undervisningsforløb inden for aspekterne indgår.
Afhængigt af det valgte stof  

 og undervisningsmaterialets art opgives 140-220 sider.
 13.3 Eksamenspensum for selvstuderende/elever på særlige vilkår er  

 læsepensum.
 13.4 I forberedelsestiden er alle hjælpemidler tilladte, jf. dog  

 de begrænsninger, der fremgår af eksamensbekendtgørelsen.
13.5 Der gives hver eksaminand et spørgsmål.
Spørgsmålene udformes  

 således, at det er muligt at evaluere såvel eksaminandens evne til  

 selvstændigt at redegøre for en afgrænset del af et fagligt emne som  

 eksaminandens overblik over et fagligt område.
Ved eksaminationen skal  

 eksaminanden dels have lejlighed til selv at fremlægge en afgrænset del af  

 spørgsmålet, dels deltage i en samtale med eksaminator.
14. Bedømmelsen af en eksaminands præstation ved den mundtlige  

 prøve foretages som en helhedsvurdering.
Der gives en karakter.
15.1 Til den skriftlige prøve gives der 4 timer.
Prøven er  

 opbygget således, at den første del skal besvares uden brug af hjælpemidler.  

 Til denne del af prøven gives der 1 time.
Under den anden del af prøven må  

 eksaminanderne benytte alle hjælpemidler, jf. dog de begrænsninger, der  

 fremgår af eksamensbekendtgørelsen.
15.2 Der forelægges et opgavesæt, hvori en eller flere af  

 opgaverne er valgfrie.
I opgavesættet er det angivet, hvor mange af de  

 valgfrie opgaver der må afleveres til bedømmelse.
Såfremt der afleveres flere  

 end det angivne antal, vil der ved bedømmelsen blive set bort fra den eller  

 de valgfrie opgaver, der står sidst i besvarelsen.
Opgaverne stilles inden  

 for centrale områder i de fem hovedemner og er i anden del af prøven  

 udarbejdet ud fra den forudsætning, at eksaminanderne råder over en  

 lommeregner med grafisk display, Matematisk Formelsamling for B-niveau  

 (udgivet af Gymnasieafdelingen) samt en tabelsamling omfattende tabeller over  

 binomialkoefficienter, kumulerede binomialfordelinger og  

 standardnormalfordeling.
 15.3 Under prøven kan eksaminanderne få udleveret millimeterpapir,  

 enkeltlogaritmisk papir med 3 dekader på andenaksen, dobbeltlogaritmisk papir  

 med 2 dekader på førsteaksen og 3 dekader på andenaksen samt  

 normalfordelingspapir.
 15.4 Gymnasieafdelingen udsender vejledende eksempler på  

 eksamensopgaver.
16. Ved bedømmelsen af en eksaminands besvarelse af den enkelte  

 opgave lægges der vægt på, at eksaminandens tankegang klart fremgår af  

 besvarelsen, samt på de anvendte metoders og beregningers korrekthed.
Ved  

 fastsættelsen af karakteren for en eksaminands opgavebesvarelse indgår såvel  

 bedømmelsen af besvarelsen af de enkelte opgaver som en helhedsvurdering.
Der  

 gives en karakter.
Matematisk linje 1-årigt forløb til A-niveau Formålet 17. Formålet med undervisningen er, at eleverne på baggrund af  

 matematikundervisningen på det 2-årige forløb til B-niveau Undervisningen 18.1 Undervisningen er en fortsættelse af undervisningen på det  

 2-årige forløb til B-niveau.
For at tilgodese formålet på det 1-årige forløb  

 til A-niveau skal der sigtes mod, at eleverne opnår en dybere forståelse af  

 fagets deduktive natur ved at arbejde med ræsonnementer og bevisførelse.  

 Problemløsningsteknikker videreføres i nye faglige sammenhænge, og eleverne  

 skal blive i stand til at genkende og uddrage en fælles matematisk struktur i  

 problemer af ensartet natur med forskellige iklædninger.
Undervisningen skal  

 udbygge elevernes evne til at udtrykke sig mundtligt og skriftligt ved hjælp  

 af fagets begreber og til at anvende fagets metoder.
 18.2 Ved tilrettelæggelsen af undervisningen skal der tages  

 udgangspunkt i de faglige forudsætninger, eleverne har tilvejebragt gennem  

 deres tidligere undervisning i matematik på B-niveau.
18.3 Skriftligt arbejde indgår som led i undervisningen.
Eleverne  

 skal aflevere besvarelser af 26 opgavesæt, som i arbejdsomfang hver svarer  

 til 75-100 pct. af et eksamenssæt.
Besvarelserne rettes og kommenteres af  

 læreren.
Det skriftlige arbejde omfatter træningsopgaver, løsning af mere  

 sammensatte problemer samt andre former for skriftligt arbejde.
18.4 Edb skal inddrages i undervisningen fx ved brug af  

 værktøjsprogrammer eller programmer til belysning og indlæring af faglige  

 begreber og metoder.
Endvidere skal undervisningen omfatte eksempler på,  

 hvordan visse matematiske fremstillingsmåder kan algoritmiseres.
Undervisningens indhold 19.1 Undervisningen omfatter to hovedemner og tre aspekter.
 De to hovedemner :
Undervisningen skal udbygge elevernes kendskab til geometrisk og analytisk  

 beskrivelse af plane og rumlige punktmængder.
Eleverne skal opnå fortrolighed  

 med vektorbegrebet i to og tre dimensioner og kunne benytte vektorregning som  

 et beregningsmæssigt værktøj.
Emner: Vektorer i planen og rummet, vektorers koordinater.
Regning med  

 vektorer, herunder skalarprodukt af to vektorer.
Tværvektor, determinant og  

 vektorprodukt.
Projektion af vektor på vektor.
Analytisk beskrivelse af  

 simple punktmængder i planen og rummet.
Afstand, vinkel og skæring mellem  

 punktmængder.
Parameterfremstillinger.
Keglesnit.
Eleverne skal erhverve indsigt i begrebsdannelser knyttet til  

 integralregningens teoribygning og i vekselvirkningen mellem  

 differentialregning og integralregning.
Eleverne skal opnå færdighed i at  

 behandle problemer knyttet til differentialligninger som matematiske  

 modeller.
Emner: Stamfunktion, ubestemt og bestemt integral.
Det bestemte integral  

 som grænseværdi for summer.
Analytiske og numeriske metoder til integration.  

 Beregning af areal og rumfang.
Differentialligninger, specielt  

 differentialligningerne y »= h ( x ) g (  

y ) og y«»=ky .
 De tre aspekter :
 Eleverne skal udbygge deres kendskab til elementer af matematikkens  

 historie og matematik i kulturel og samfundsmæssig sammenhæng.
 Eleverne skal udbygge deres kendskab til opbygning af matematiske modeller  

 som repræsentationer af virkeligheden og indtryk af matematiske modellers  

 anvendelsesmuligheder og begrænsninger.
 Eleverne skal udbygge deres forståelse af de for matematik karakteristiske  

 tankegange og metoder og indsigt i, hvordan disse indgår i udvikling og  

 strukturering af matematiske emneområder.
 19.2 Uddybende indholdsangivelse til punkterne i 19.1:
Ad 1) Plan- og rumgeometri.
Vektorer:
Beskrivelsen af plane punktmængder udbygges til at omfatte en vektoriel  

 beskrivelse, herunder karakterisering af ret linje ved retnings- og  

 normalvektor.
Beskrivelsen af punktmængder i rummet skal omfatte ret linje,  

 plan og kugleflade.
Vinkel mellem linje og plan samt mellem to planer  

 behandles som vinkel mellem to vektorer.
Skæring mellem linjer, mellem linje  

 og plan, mellem linje og kugle samt mellem to planer behandles.
Afstande  

 mellem punkter, linjer og planer behandles.
Keglesnittene gives både en  

 geometrisk og en analytisk karakterisering, men der kræves ikke en egentlig  

 behandling af keglesnittenes geometriske egenskaber.
Der arbejdes med tegning  

 af plane kurver givet ved simple parameterfremstillinger.
Hastighedsvektoren  

 til en banekurve indføres som en vektor, hvis koordinater er de afledede til  

 stedvektorens koordinatfunktioner.
Ad 2) Integralregning.
Differentialligninger:
Eleverne skal videreudvikle deres forståelse af begreberne grænseværdi og  

 kontinuitet i det omfang, det er nødvendigt for arbejdet med integralregning  

 og differentialligninger.
Udvalgte dele af integralregningen skal gives en  

 sammenhængende og stringent behandling, og i tilknytning hertil arbejdes der  

 med bevisførelse for udvalgte, væsentlige sætninger.
Der arbejdes både med  

 integralet som grænseværdi for summer og med sammenhængen mellem integral og  

 stamfunktion.
Beregning af areal og rumfang behandles.
Eksakte og numeriske  

 metoder til beregning af integraler skal behandles, herunder partiel  

 integration, integration ved substitution samt anvendelse af  

 integraltabeller.
Numeriske metoder til integration baseret på venstre-,  

 højre- og midtsummer behandles.
Opfattelsen af differentialligninger som  

 matematiske modeller skal omtales, idet det illustreres, hvordan anvendelse  

 af infinitesimale betragtninger fører til opstilling af  

 differentialligninger.
Der kræves ikke nogen almen teori for løsning af  

 differentialligninger, men i undervisningen behandles eksempler på  

 bestemmelse af den fuldstændige løsning til en differentialligning.  

 Løsningsmetoder og løsninger til differentialligninger af formen  

y«=h ( x ) g ( y ), specielt løsningerne til  

 differentialligningerne y'=ky , y'=b-ay, y'=y ( b-ay )  

 samt y'»=ky skal indgå.
 Ad a) Det historiske aspekt:
 Visse af hovedemnerne perspektiveres ved at inddrage elementer af det  

 enkelte emnes historie og i mindre omfang træk af den epoke, den kultur eller  

 det samfund, hvori den behandlede matematik er udviklet.
 Ad b) Modelaspektet:
Elementer i modelopstilling og problemer knyttet til opstilling og brug af  

 matematiske modeller diskuteres.
I forbindelse med behandlingen af  

 hovedemnerne inddrages eksempler på modeller.
 Ad c) Matematikkens indre struktur:
 Undervisningen skal fremhæve matematik som teoribygning og som sprog.  

 Begreber som abstraktion og generalisation diskuteres, og der arbejdes med  

 aksiomatisk-deduktiv teoriopbygning.
19.3 Behandlingen af de tre aspekter sker i forbindelse med  

 behandlingen af de to hovedemner og gennem særlige undervisningsforløb  

 tilrettelagt med henblik på et eller flere af aspekterne.
For at tilgodese  

 modelaspektet skal mindst 10 timer benyttes til at gennemføre et  

 sammenhængende forløb med henblik på anvendelser af integralregning og/eller  

 differentialligninger.
 19.4 Der læses 170-260 sider, afhængigt af det valgte  

 undervisningsmateriale.
Eksamen 20. Der afholdes en mundtlig og en skriftlig prøve.
 21.1 Til den mundtlige prøve gives en forberedelsestid på ca. 30  

 minutter (inkl. instruktion og materialeudlevering). Der eksamineres (inkl.  

 censur) 2 elever i timen.
 21.2 Eksamenspensum for elever på normale vilkår er ca. 2/3 af det  

 læste pensum, dvs. 115-175 sider, udvalgt på en sådan måde, at centrale dele  

 af det læste stof indgår med rimelig vægt, og således, at det sammenhængende  

 undervisningsforløb inden for modelaspektet indgår i eksamenspensum.  

 Afhængigt af det valgte stof og undervisningsmaterialets art opgives 115-175  

 sider.
 21.3 Eksamenspensum for selvstuderende/elever på særlige vilkår er  

 læsepensum.
 21.4 I forberedelsestiden er alle hjælpemidler tilladte, jf. dog  

 de begrænsninger, der fremgår af eksamensbekendtgørelsen.
21.5 Der gives hver eksaminand et spørgsmål.
Spørgsmålene udformes  

 således, at det er muligt at evaluere såvel eksaminandens evne til  

 selvstændigt at fremlægge væsentlige dele af et fagligt emne som  

 eksaminandens overblik over et fagligt område.
22. Bedømmelsen af en eksaminands præstation ved den mundtlige  

 prøve foretages som en helhedsvurdering.
Der gives en karakter.
23.1 Til den skriftlige prøve gives der 4 timer.
Prøven er  

 opbygget således, at den første del skal besvares uden brug af hjælpemidler.  

 Til denne del af prøven gives der 1 time.
Under den anden del af prøven må  

 eksaminanderne benytte alle hjælpemidler, jf. dog de begrænsninger, der  

 fremgår af eksamensbekendtgørelsen.
23.2 Der forelægges et opgavesæt, hvori en eller flere af  

 opgaverne er valgfrie.
I opgavesættet er det angivet, hvor mange af de  

 valgfrie opgaver der må afleveres til bedømmelse.
Såfremt der afleveres flere  

 end det angivne antal, vil der ved bedømmelsen blive set bort fra den eller  

 de valgfrie opgaver, der står sidst i besvarelsen.
Opgaverne stilles inden  

 for centrale områder i de to hovedemner og er i anden del af prøven  

 udarbejdet ud fra den forudsætning, at eksaminanderne råder over en  

 lommeregner med grafisk display.
 23.3 Under prøven kan eksaminanderne få udleveret millimeterpapir,  

 enkeltlogaritmisk papir med 3 dekader på andenaksen samt dobbeltlogaritmisk  

 papir med 2 dekader på førsteaksen og 3 dekader på andenaksen.
 23.4 Gymnasieafdelingen udsender vejledende eksempler på  

 eksamensopgaver.
24. Ved bedømmelsen af en eksaminands besvarelse af den enkelte  

 opgave lægges der vægt på, at eksaminandens tankegang klart fremgår af  

 besvarelsen, samt på de anvendte metoders og beregningers korrekthed.
Ved  

 fastsættelsen af karakteren for en eksaminands opgavebesvarelse indgår såvel  

 bedømmelsen af besvarelsen af de enkelte opgaver som en helhedsvurdering.
Der  

 gives en karakter.
