Orlovsydelse, skattefri  

 kørselsgodtgørelse Spørgsmålet går konkret på den situation, hvor  

 arbejdsgiveren har bevilget uddannelsesorlov til efteruddannelse, og hvor den  

 ansatte i orlovsperioden får fuld løn og  

 pensionsanciennitet.
 Både for så vidt angår det almindelige  

 befordringsfradrag i ligningslovens § 9 C og den skattefri  

 befordringsgodtgørelse efter 60-dages-reglen i ligningslovens § 9 B,  

 er det en betingelse, at der er tale om befordring imellem sædvanlig  

 bopæl og en arbejdsplads.
Ved arbejdsplads forstås et sted, hvor der udføres et arbejde  

 for en arbejdsgiver, som man får løn for.
Et uddannelsessted kan  

 også betragtes som en arbejdsplads, hvis arbejdsgiveren sender den  

 ansatte på et kursus m.v. i arbejdstiden, som har forbindelse med den  

 pågældendes daglige arbejde, jf.
Skatteministeriets  

 cirkulære nr. 23 af 31. januar 1994 om den skattemæssige  

 behandling af privat og erhvervsmæssig befordring, pkt. 2.1.2.
 Når en medarbejder er på orlov, vil den pågældende  

 imidlertid ikke have kørsel til et arbejdssted.
Dette er begrundet i den afgørende omstændighed, at  

 arbejdsgiveren ikke har adgang til at udøve de sædvanlige  

 arbejdsgiverbeføjelser - herunder instruktionsbeføjelsen over  

 medarbejderen i orlovsperioden.
En medarbejder på orlov udfører  

 således ikke arbejde for arbejdsgiveren og har som følge heraf  

 heller ikke en arbejdsplads i perioden.
 Dette forhold påvirkes ikke af, at medarbejderen får fuld  

 løn eller bevarer pensionsanciennitet under orloven eller efter  

 orlovsophør vender tilbage til det samme arbejde.
 Tilsvarende vil der heller ikke kunne udbetales skattefrie  

 godtgørelser efter statsskattelovens § 5 d til offentligt ansatte  

 medarbejdere på orlov.
Der blev i samme forbindelse rejst spørgsmål om den ansattes  

 skattemæssige stilling i relation til afholdelse af udgifter til  

 kursusafgift, bøger og materialer m.v.
Det er Styrelsens opfattelse,  

 at dette spørgsmål må vurderes konkret og uafhængigt  

 af problemstillingen vedrørende  

 kørselsgodtgørelse/befordringsfradrag i relation til  

 uddannelsesorlov.
Vurderingen må endvidere ske på baggrund af de  

 retningslinjer, der gælder på dette område: Er der tale om  

 udgifter til efteruddannelse, vil sådanne kunne fratrækkes eller  

 afholdes af en arbejdsgiver uden skattepligt for modtageren, når  

 udgifter e er forbundet med en løbende indtægt for den  

 pågældende.
Er der derimod tale om udgifter til videreuddannelse,  

 vil den ansatte være skattepligtig af værdien heraf efter  

 ligningslovens § 16, hvis arbejdsgiveren afholder udgifterne hertil, ligesom  

 den ansatte ikke selv vil kunne få fradrag herfor, idet sådanne  

 udgifter betragtes som private udgifter (etablering).
