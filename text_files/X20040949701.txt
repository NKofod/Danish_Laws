Omgørelse efter skattestyrelseslovens § 37 A og B ejede i  

 forholdet 1:2 interessentskabet X I/S.
Interessentskabet ejede samtlige  

 aktier  

 i rutebilselskabet Y A/S, som havde et 100 %-ejet datterselskab, Z A/S.
Begge  

 aktieselskaber drev rutebilvirksomhed, mens interessentskabet var uden anden  

 aktivitet end aktiebesiddelsen.
Med virkning fra  

 1. januar 1998 omdannede interessenterne interessentskabet til et  

 aktieselskab,  

 X A/S.
Det var hensigten, at omdannelsen skulle ske efter reglerne i lov om  

 skattefri virksomhedsomdannelse.
Den 5. april 2001  

 sendte den skatteansættende myndighed agterskrivelser vedrørende indkomståret  

 1998 til de to interessenter, hvoraf det fremgik, at fortjeneste ved salg af  

 aktierne i Y A/S til selskabet X A/S skulle beskattes som aktieindkomst.
I  

 agterskrivelsen var bl.a. anført:
"Anparter i et selskab kan ikke overdrages til et  

 nystiftet selskab efter reglerne om skattefri virksomhedsomdannelse, da der  

 ikke er tale om overdragelse af den virksomhed, RR 1984 SM 13, se tillige TfS  

 1987, 262." Efter  

 forhandlinger mellem klagernes daværende repræsentant og den skatteansættende  

 myndighed beskrev repræsentanten i brev af 3. maj 2001 til kommunen, hvordan  

 en  

 genoptagelse/omgørelse ville kunne gennemføres ved, at man ansøgte Told- og  

 Skatteregionen om tilladelse til, at aktieombytningen af aktierne i Y A/S med  

 aktier i det nystiftede X A/S blev gjort skattefri efter  

 aktieavancebeskatningslovens  

 § 13.
 Den 28. juni 2001  

 traf den skatteansættende myndighed imidlertid afgørelse om, at betingelserne  

 for omgørelse efter skattestyrelseslovens § 37 C ikke ansås for opfyldt, med  

 følgende begrundelse:
 "Reglerne om skattefri virksomhedsomdannelse, jf.  

 virksomhedsomdannelsesloven, anses ikke at kunne finde anvendelse, da der  

 ikke  

 er overdraget en bestående virksomhed, men udelukkende værdipapirer.
Opløsningen af et interessentskab, der ejer en post  

 aktier, hvor hver interessent bliver ejer af aktier svarende til sin ideelle  

 anpart af interessentskabets aktiebesiddelse, anses for hver enkelt  

 interessent  

 som et salg af den enkelte interessents ideelle anpart i aktier, der  

 tilfalder  

 medinteressenterne, jf.
Højesterets dom af 11. februar 1983, offentliggjort i  

 SKD.66.315. Samtidig har den enkelte interessent købt medinteressenternes  

 ideelle anpart af de aktier, der tilfalder vedkommende, jf.  

 Ligningsvejledningen  

 1993, afsnit S.G.1.3.
 Der foreligger en Bindende forhåndsbesked fra  

 Ligningsrådet af 24.08.1994:
 Spørgsmål:
Vil opløsningen af I/S ES medføre beskatning af  

 interessentskabet for de via I/S X ejede aktier i BBC A/S, når aktierne  

 deles/udlægges i det ideelle ejerforhold? Svar: Ja.
 I Deres revisors anmodning er der ikke givet en  

 konkret forretningsmæssig begrundelse for de ønskede transaktioner ud over  

 den  

 skattebesparelse som fremkommer, såfremt Deres revisors anmodning om at der  

 af  

 Told- og Skatteregionen gives tilladelse til skattefri aktieombytning efter  

 aktieavancebeskatningslovens § 13 samtidig med at den kommunale  

 ligningsmyndighed godkender en tilladelse til omgørelse i forbindelse med den  

 selvangivne skattefri virksomhedsomdannelse.
 Da det ikke er muligt at gennemføre en skattefri  

 aktieombytning med skatteudskydelse eller -undgåelse som hovedformål eller et  

 af hovedformålene anses betingelserne på det foreliggende grundlag, blandt  

 andet den manglende forretningsmæssige begrundelse, ikke at være opfyldt.
Ved overtrædelse af betingelserne i lov om skattefri  

 virksomhedsomdannelse er der i øjeblikket ingen dispensationsmuligheder.
Det  

 betyder, at en overtrædelse af en af betingelserne i loven vil medføre, at  

 omdannelsen i stedet skal behandles som en skattepligtig omdannelse.
I denne  

 forbindelse er omgørelsesinstituttet, ifølge praksis, uanvendelig, da der er  

 tale om en selskabsstiftelse, der ikke kan tilbageføres til stifter.
Der henvises til reglerne i skattestyrelseslovens § 37  

 C og til TS-cirkulære nr. 2000-28 med Ligningsrådets generelle retningslinier  

 for tilladelse til omgørelse, herunder blandt andet til skattestyrelses punkt  

 37 C, stk. 2, der betinger, at der betales et gebyr, samt til punkt 4, der  

 anviser hvorledes der skal redegøres i detaljer for hvilke ændringer, der  

 skal  

 ske i de privatretlige dispositioner, herunder talmæssige  

 specifikationer." Ligeledes den 28.  

 juni 2001 sendte kommunen de to klagere ændringer af skatteansættelserne for  

 indkomståret 1998.
 Den 27. september  

 2001 indsendte klagernes revisor ansøgning til Told- og Skatteregionen om  

 skattefri  

 aktieombytning.
Samme dag  

 indsendte revisoren anmodning til Ligningsrådet om tilladelse til omgørelse  

 efter skattestyrelseslovens § 37 C.
Behandlingen af denne ansøgning blev  

 stillet i bero på den skatteansættende myndigheds behandling af  

 omgørelsesspørgsmålet som 1. instans.
 Kommunen traf den  

 5. marts 2003 afgørelse om, at anmodningen om tilladelse til  

 genoptagelse/omgørelse  

 ikke kunne imødekommes, med følgende begrundelse:
 "Reglerne for om skattefri virksomhedsomdannelse,  

 jf. virksomhedsomdannelsesloven, anses ikke at kunne finde anvendelse, da der  

 ikke er overdraget en bestående virksomhed, men udelukkende værdipapirer.
Ved overtrædelse af betingelserne i lov om skattefri  

 virksomhedsomdannelse er der i øjeblikket ingen dispensationsmuligheder.
Det  

 betyder, at en overtrædelse af en af betingelserne i loven vil medføre, at  

 omdannelsen i stedet skal behandles som en skattepligtig omdannelse.
I denne  

 forbindelse er omgørelsesinstituttet, ifølge praksis uanvendelig, da der er  

 tale om selskabsstiftelse, der ikke kan tilbageføres til stifter.
 Der kan ikke tillades omgørelse, hvis en virksomhed  

 ønskes tilbageført fra et aktieselskab til et interessentskab, modsætningsvis  

 i  

 TfS.1994.694.
Der henvises til reglerne i skattestyrelseslovens § 37  

 C og til TS-cirkulære nr. 2000-28 med Ligningsrådets generelle retningslinier  

 for tilladelse til omgørelse, herunder bl.a. til skattestyrelses punkt 37C,  

 punkt 4, der anviser hvorledes der skal redegøres i detaljer for hvilke  

 ændringer,  

 der skal ske i de privatretlige dispositioner, herunder talmæssige  

 specifikationer.
Endvidere kan der henvises til TfS 2000,740, Notat om  

 betalingskorrektion  

 og omgørelse.
 Den kommunale ligningsmyndighed er af den opfattelse,  

 at Deres revisors redegørelse for dispositionerne indebærer, at der ikke kun  

 ønskes en fuldstændig tilbageførsel af de foretagne dispositioner, men at der  

 også ønskes en ny disposition ved at man med tilbagevirkende kraft vil ophæve  

 samejet I/S X pr. 01.01.1998.
 Omkring omdannelsestidspunktet var der ikke længere  

 nogen erhvervsmæssig aktivitet i interessentskabet, som der var i starten af  

 90'erne.
 I brev af 03.05.2001 fremkom skattekonsulent X med sin  

 model til afbødning af de skattemæssige konsekvenser af selskabsomdannelsen  

 pr.  

 31.05.1998:
 "Som omtalt på mødet er den eneste legale  

 mulighed, at man ansøger Told- og skatteregionen om, at aktieombytningen  

 bliver  

 skattefri efter reglerne i aktieavancebeskatningslovens § 13, hvilket efter  

 bestemmelsen indhold og Ligningsrådets afgørelse godt kan ske efterfølgende.
For at kunne opfylde § 13's krav om vederlæggelse i  

 aktier anmodes der om, at stiftertilgodehavendet bortfalder, og overkursen  

 bliver tilsvarende større." Denne model er man tilsyneladende gået bort fra, da  

 der ikke kan tillades aktieombytning med tilbagevirkende kraft til den  

 01.01.1998, jf.
ABL § 13, stk. 4, da den skattefri aktieombytning ikke kan  

 ske  

 med tilbagevirkende kraft og i øvrigt skal ske senest 6 måneder fra første  

 ombytningsdag.
Den kommunale ligningsmyndighed, anser ikke  

 betingelserne for omgørelse efter skattestyrelseslovens § 37 C for opfyldt,  

 således at Deres revisors anmodning om tilladelse til genoptagelse/omgørelse  

 kan imødekommes." Klagernes revisor  

 har påklaget afslaget til Ligningsrådet den 15. marts 2002. I klagen anføres  

 det, at skatteforvaltningen har begrundet afvisningen med, at man ikke kan  

 tilbageføre et selskab til stifter, idet selskabet består rent juridisk, men  

 at  

 denne begrundelse ikke er korrekt, idet selskabet skal bevares, og de  

 selskabsretlige justeringer vil være fuldt lovlige.
Med hensyn til  

 tidspunktet  

 for den skitserede aktieombytning skal denne regnes fra gennemførelsen.
 I brev af 19.  

 december 2002 har klagernes revisor anmodet om en tilkendegivelse om, hvornår  

 sagen  

 kan forventes afgjort af Ligningsrådet, og samtidig anmodet om et møde med  

 Ligningsrådet.
 Den 5. februar  

 2003 meddelte Told- og Skattestyrelsen klagernes revisor, at sagen fortsat  

 var  

 stillet i bero grundet principielle overvejelser.
Den 28. januar  

 2004 tilsendte Told- og Skattestyrelsen klagernes revisor et udkast til  

 forelæggelse  

 for Ligningsrådet med anmodning om bemærkninger hertil.
I udkastet  

 indstillede  

 styrelsen til Ligningsrådet, at der skulle træffes følgende afgørelse:
"Ligningsrådet giver afslag på anmodningen i  

 henhold til skattestyrelseslovens § 37 C, idet der ikke anses at være  

 tilstrækkelig hjemmel i lovbestemmelsen for, at Ligningsrådet kan tillade det  

 ansøgte. " Den nærmere  

 begrundelse herfor var, at ansøgningen ikke alene gik ud på, at parterne  

 skulle  

 stilles, som om virksomhedsomdannelsen ikke var gennemført, men tillige gik  

 ud  

 på, at der som alternativ til virksomhedsomdannelsen skulle gennemføres to  

 andre dispositioner, nemlig dels en for interessenterne skattepligtig  

 opløsning  

 af interessentskabet pr. 1. januar 1998 og dels en aktieombytning af de  

 ansøgerne tilhørende aktier i Y A/S med aktier i X A/S; det bemærkes, at der  

 er  

 indgivet ansøgning om tilladelse til skattefri aktieombytning, jf. ovenfor.  

 Efter Told- og Skattestyrelsens opfattelse var der hjemmel i  

 skattestyrelseslovens § 37 C til at stille parterne, som om  

 virksomhedsomdannelsen  

 ikke var sket, men ikke hjemmel til at tillade hverken en opløsning af  

 interessentskabet eller en skattefri aktieombytning.
På grundlag heraf  

 anmodede klagernes revisor om et møde med Told- og Skattestyrelsen.
På mødet,  

 hvori tillige deltog klagernes advokat, drøftedes den mulighed, at klagerne  

 indskrænkede deres omgørelsesanmodning til alene at være en anmodning om, at  

 klagerne stilles, som om virksomhedsomdannelsen ikke var blevet gennemført;  

 det  

 vil sige, at anmodningerne om opløsning af interessentskabet og  

 aktieombytning  

 udgår af omgørelsesanmodningen.
 I brev af 25.  

 februar 2004 til Told- og Skattestyrelsen skrev advokaten herefter bl.a.:
"Med tak for mødet i dag bekræfter jeg for en  

 ordens skyld, at vor anmodning til Told- og Skattestyrelsen alene angår en  

 fuldstændig omgørelse, hvorfor spørgsmålet om en opløsning af  

 interessentskabet  

 respektive en aktieombytning ikke er omfattet af sagen for  

 Ligningsrådet." Den  

 skatteansættende myndigheds udtalelse af 23 marts 2004 til Told- og  

 Skattestyrelsens udkast var:
 "Udtalelse vedrørende klage til Ligningsrådet  

 over kommunens afslag på en anmodning om omgørelse efter  

 skattestyrelseslovens  

 § 37 C.
 Skattemyndigheden i kommunen ser ikke at have modtaget  

 nye oplysninger i det fremsendte materiale (modtaget den 12.03.2004) der kan  

 begrunde en ændret afgørelse.
 Ved overtrædelse af betingelserne i lov om skattefri  

 virksomhedsomdannelse findes for tiden ingen dispensationsmuligheder, når der  

 er tale om at en virksomhed ønskes tilbageført fra et aktieselskab til et  

 interessentskab, jf. afgørelse fra Ligningsrådet i TfS 1994.694,  

 modsætningsvis.
 I øvrigt henvises til brev af 03.05.2001 fra  

 skattekonsulent X fremkom med sin model til afbødning af de skattemæssige  

 konsekvenser af selskabsomdannelsen pr. 31.05.1998. Det blev fremført, at den  

 eneste legale mulighed var, at der blev søgt om skattefri aktieombytning  

 efter  

 aktieavancebeskatningslovens § 13. Denne model var dog ikke anvendelig, idet  

 den skattefri aktieombytning ikke kunne ske med tilbagevirkende kraft.
Skattemyndigheden i kommunen kan derfor fortsat  

 tilslutte sig det af styrelsen udarbejdede udkast af 16.03.2004 til  

 forelæggelse for Ligningsrådet samt styrelsens foreløbige indstilling til  

 sagens afgørelse." Told- og Skattestyrelsen indstilling og begrundelse Indledningen til  

 skattestyrelseslovens § 37 C lyder:
"I det omfang  

 en skatteansættelse hviler på en privatretlig disposition, kan  

 skatteministeren  

 tillade, at en efterfølgende ændring af dispositionen tillægges virkning for  

 skatteansættelsen (omgørelse), hvis - - - " Det indgår således  

 i definitionen af omgørelsesbegrebet, at der skal være foretaget en  

 privatretlig  

 disposition, og at denne ændres.
Formålet med  

 omgørelse er at undgå tilfælde, hvor en skattepligtig beskattes på grundlag  

 af  

 en privatretlig disposition, der har uforudsete skattemæssige virkninger, der  

 er væsentlige og uheldige.
Meningen med omgørelse er således, at den  

 skattepligtige ved at ændre den oprindelige privatretlige disposition helt  

 eller delvis skal kunne opnå at blive stillet skattemæssigt, som om  

 dispositionen enten slet ikke var blevet foretaget (fuldstændig omgørelse),  

 eller som om dispositionen ganske vist var blevet foretaget, men på andre  

 vilkår end de én gang aftalte (såkaldt "reparationsomgørelse"). Jf.  

 herved Processuelle regler på ToldSkats område 2004-1, afsnit O.1. samt Told-  

 og Skattestyrelsens notat om betalingskorrektion og omgørelse, TfS 2000.740,  

 afsnit 3.2., hvor begge typer af omgørelse beskrives.
Told- og  

 Skattestyrelsen finder, at der foreligger en privatretlig disposition, som  

 består i, at ansøgerne har omdannet deres interessentskab til et aktieselskab  

 pr. 1. januar 1998. Ved omdannelsen er reglerne i lov om skattefri  

 virksomhedsomdannelse søgt overholdt.
Der er imidlertid efterfølgende enighed  

 om, at betingelserne for, at virksomhedsomdannelsen kan være skattefri, ikke  

 er  

 og ikke vil kunne blive overholdt, idet interessentskabet ikke udgjorde en  

 virksomhed.
Under disse  

 omstændigheder konkluderer Told- og Skattestyrelsen, at det i relation til  

 skattestyrelseslovens § 37 C alene har mening at ansøge om fuldstændig  

 omgørelse af virksomhedsomdannelsen, således at parterne stilles, som om  

 omdannelsen ikke var gennemført.
Det har derimod ikke mening at ansøge om  

 reparationsomgørelse, således at virksomhedsomdannelsen opretholdes, men med  

 et  

 andet indhold end det oprindelig aftalte.
 Ansøgningen går  

 efter den præcisering, der er sket ved advokatens brev af 25. februar 2004,  

 alene ud på, at parterne skal stilles, som om virksomhedsomdannelsen ikke var  

 gennemført.
Efter Told- og  

 Skattestyrelsens opfattelse er der hjemmel i skattestyrelseslovens § 37 C  

 til,  

 at man - ved en fuldstændig omgørelse - stiller parterne, som om  

 virksomhedsomdannelsen ikke var sket.
Det vil aktuelt betyde, at aktierne i Y  

 A/S må tilbageføres fra X A/S til interessentskabet.
I relation til den af  

 kommunen omtalte afgørelse i TfS 1994.694.LR bemærkes, at selve stiftelsen af  

 aktieselskabet efter Told- og Skattestyrelsens opfattelse ikke er således  

 integreret  

 i virksomhedsomdannelsen, at en omgørelse af virksomhedsomdannelsen  

 nødvendigvis må medføre, at selskabet opløses ved likvidation.
Told- og  

 Skattestyrelsen ser sig ikke i stand til at vurdere eller udtale sig om,  

 hvilke  

 selskabsretlige konsekvenser det måtte have, at samtlige aktier tilbageføres  

 fra aktieselskabet til interessentskabet med den virkning, at aktieselskabet  

 tømmes for værdier.
Dette spørgsmål henhører imidlertid ikke under Told- og  

 Skattestyrelsens eller Ligningsrådets kompetence.
 Derimod er der  

 efter Told- og Skattestyrelsens opfattelse ikke hjemmel i  

 skattestyrelseslovens  

 § 37 C til at tillade hverken en opløsning af interessentskabet eller en  

 skattefri aktieombytning som led i en omgørelse af virksomhedsomdannelsen,  

 hvilket der imidlertid efter den skete præcisering af anmodningen heller ikke  

 er anmodet om.
 Sammenfattende  

 indstiller Told- og Skattestyrelsen således, at anmodningen om omgørelse i  

 henhold  

 til skattestyrelseslovens § 37 C imødekommes.
 En rekonstruktion,  

 der stiller parterne, som om virksomhedsomdannelsen ikke var sket, indebærer  

 i  

 øvrigt reguleringer af såvel klagernes som aktieselskabets skatteansættelser.  

 Sådanne reguleringer bør efter Told- og Skattestyrelsens opfattelse foretages  

 af den skatteansættende myndighed for de pågældende indkomstår.
 Det indstilledes  

 derfor, at Ligningsrådet i afgørelsen anmoder kommunen om at foretage det  

 videre fornødne i så henseende.
 Ligningsrådet  

  

 tiltrådte Told- og Skattestyrelsens  

 indstilling.
