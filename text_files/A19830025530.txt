 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om varmeforsyning, jfr. lovbekendtgørelse nr. 542 af 6. oktober  

 1982, foretages følgende ændringer:
 1. § 27, stk. 4, affattes således:
»Stk. 4.  Aftaler om salg af naturgas mellem  

 virksomheder, der har fået bevilling eller tilladelse i henhold til lov om  

 naturgasforsyning til indførsel, forhandling, transport og oplagring af  

 naturgas, og virksomheder, der driver anlæg til fremføring af naturgas, skal  

 indeholde bindende videresalgspriser og forbrugerpriser, herunder andre  

 betingelser.« 2. I § 28 indsættes efter stk. 5 som nyt stykke:
»Stk. 6.  Priser og andre betingelser for salg af  

 naturgas i forbindelse med levering til forbrugere med et aftag på over  

 300.000 kvardratmeter naturgas pr. år er ikke omfattet af stk. 2, 4 og  

 5.« 3. Efter § 36 indsættes:
»Kapitel 9 A OM NATURGASSELSKABER § 36 a.  Energiministeren kan med virkning for Dansk  

 Olie og Naturgas A/S og andre virksomheder, der driver anlæg til fremføring  

 af naturgas, fastsætte regler eller træffe afgørelse om § 36 b.  Salg af naturgas til forbrugere med et aftag  

 på over 300.000 kvardratmeter pr. år varetages af  

 naturgasdistributionsselskaberne efter ensartede, landsdækkende  

 retningslinjer, som er aftalt med Dansk Olie og Naturgas A/S, og som er  

 godkendt af energiministeren.
I tilfælde af manglende enighed fastsætter  

 energiministeren retningslinjerne.
I tilfælde af uenighed om salget mellem  

 Dansk Olie og Naturgas A/S og et eller flere af  

 naturgasdistributionsselskaberne, eller såfremt energiministeren i øvrigt  

 finder det nødvendigt, kan energiministeren inden for rammerne af disse  

 retningslinjer træffe afgørelse herom.
§ 36 c.  De i § 36 a nævnte virksomheder skal efter  

 anmodning meddele energiministeren de oplysninger, der efter dennes skøn  

 findes nødvendige for udøvelsen af beføjelserne efter §§ 36 a og 36 b.« § 2 I lov nr. 294 af 7. juni 1972 om naturgasforsyning foretages følgende  

 ændring:
Overalt i loven ændres »handelsministeren« til:  

 »energiministeren« § 3 Loven træder i kraft dagen efter bekendtgørelsen i Lovtidende.
GIVET PÅ CHRISTIANSBORG SLOT, DEN 8.  

 JUNI 1983 Under Vor Kongelige Hånd og Segl MARGRETHE R.
