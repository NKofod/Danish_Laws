Landsskatteretskendelse Fagforeningssekretær - godtgørelse efter fratræden (ikke  

 genvalgt) Referende:
LL § 7 0, SL § 4, jf.
KL § 43, stk. 2 A klagede for indkomståret 1996 over, at  

 skatteankenævnet havde anset godtgørelse udbetalt fra  

 fagforening efter udløb af valgperiode, 201.381 kr., for  

 løn.
Det fremgik af sagen, at klageren havde været  

 fagforeningssekretær fra 1. august 1988 til 30. juni 1996. Valget af  

 fagforeningssekretærer skete på foreningens generalforsamling.
I  

 forbindelse med at hun ikke opnåede genvalg som  

 tillidsrepræsentant på generalforsamlingen, fratrådte  

 klageren sit hverv som fagforeningsskretær og fik i den anledning  

 udbetalt at beløb på 201.381 kr.
 Det fremgik, at fagforeningssekretærer  

 aflønnedes med en fast månedsløn afhængig af  

 anciennitet vedrørende funktionen som valgt.
 Følgende fremgik af regler vedrørende  

 fratrædelse, der var vedtaget på forbundets kongres i 1994:
"Opsigelse/Fratrædelsesløn Forretningsudvalget er valgt af kongressen og kan kun  

 afsættes af kongressen.
 Rejsesekretærer er valgt er hovedbestyrelsen og kan  

 kun afsættes af hovedbestyrelsen.
 Fagforeningssekretærer vælges/afsættes  

 efter regler fastsat af fagforeningerne.
 For alle de nævnte grupper af tillidsfolk  

 gælder det, at de kun er omfattet af reglerne om  

 fratrædelsesgodtgørelse, hvis de i hele beregningsperioden har  

 været aktive medlemmer af B eller C.
 Såfremt den pågældende  

 tillidsrepræsentant i forbindelse med varetagelsen af sine  

 arbejdsopgaver har foretaget handlinger, der i henhold til  

 funktionærloven kunne have medført bortvisning, kan  

 hovedbestyrelsen bestemme, at der ikke udbetales  

 fratrædelsesgodtgørelse til den pågældende.
 Fratræden sker ved udgangen af den måned, hvor  

 tillidsrepræsentanten ikke opnår genvalg, og den  

 pågældende har pligt til at stå til rådighed for  

 afviklings- og/eller specielle arbejdsopgaver indtil  

 fratrædelsesdatoen.
Fratræden kan dog efter aftale udsættes til  

 udgangen af den efterfølgende måned, såfremt  

 rådighedspligten taler herfor.
Der optjenes kun  

 fratrædelsesgodtgørelse til og med udgangen af den måned,  

 hvor tillidsrepræsentanten ikke opnår genvalg.
 Der udbetales ikke løn efter fratræden,  

 heller ikke til rejsesekretærer eller andre, der er omfattet af  

 funktionærloven, idet lønnen i opsigelsesvarslet betragtes som  

 indeholdt i fratrædelsesgodtgørelsen.
 For alle tillidsrepræsentanter gælder det, at  

 de opnår ret til fratrædelsesgodtgørelse efter de  

 nedenstående regler, uanset om deres fratræden skyldes manglende  

 genvalg, afsættelse eller eget ønske om fratræden.
- Ved fratræden efter 12 måneders  

 ansættelse men indefor 3 års ansættelse udbetales  

 fratrædelsesgodtgørelse svarende til 3 måneders  

 løn.
- For hvert påbegyndt ansættelsesår  

 herudover forhøjes fratrædelsesgodtgørelsen med 1  

 måneds løn, dog kun op til12 måneders løn i  

 alt.
 Ved anciennitetsbregningen medregnes på lige fod  

 perioder med ansættelse i arbejdsløshedskasse, på  

 fagforenings- og kartelkontor, som rejsesekretær/konsulent og som  

 forretningsudvalgsmedlem.
 Fratrædelsesgodtgørelse udbetales senest i  

 måneden efter tillidsrepræsentantens fratræden, og den  

 beregnes som løn ved fratrædelsestidspunktet inkl. tillæg  

 + pensionsbidrag + feriegodtgørelse 12,5 %.  

 Fratrædelsesgodtgørelse beskattes efter gældende regler  

 på tidspunktet for fratrædelse.
 Der indbetales ikke feriepenge af  

 fratrædelsesgodtgørelsen.
 En eventuel fratrædelsesgodtgørelse efter  

 funktionærloven er indeholdt i den foranstående  

 fratrædelsesgodtgørelse, og der udbetales således ikke  

 både godtgørelse efter funktionærloven om den  

 pågældende har anden indkomst eller påbegynder en  

 uddannelse efter sin fratræden.
Der udbetales dog ikke  

 fratrædelsesgodtgørelse, såfremt den  

 pågældende overgår til en anden ikke-valgt stilling i B,  

 såvel lokalt, som centralt i B. " Skatteankenævnet havde anset udbetaling af  

 fratrædelsesgodtgørelse som løn i en opsigelsesperiode,  

 da beløbet trådte i stedet for, hvad klageren ville have  

 modtaget i indtægt fra stillingen for tiden efter fratrædelsen og  

 indtil det tidspunkt, hvor han kunne være opsagt i henhold til kontrakt  

 eller efter funktionærlovens almindelige regler.
Beløbet var  

 skattepligtigt efter statsskattelovens § 4. jf. kildeskattelovens § 43, stk.  

 2, litra a.
 Ankenævnet havde lagt vægt på, at  

 klageren  havde været ansat i et funktionærlignende forhold,  

 hvorfor udbetalingen ikke kunne anses for at være omfattet af  

 ligningslovens § 7 0, stk 1, jf. bestemmelsen i punkt 2 sidste punkt.
Myndighederne havde endvidere henvist til  

 afgørelser fra told- og skatteregioner og Told- og Skattestyrelsen  

 vedrørende indeholdelse af A-skat og lønmodtagerbidrag af  

 beløbet.  Styrelsen havde ved afgørelsen anført, at den  

 udbetalte fratrædelsesløn for en periode i indtil 12  

 måneder efter fratrædelsestidspunktet skulle anses som løn  

 der svarede til løn i en aftalt opsigelsesperiode.
Udbetalingen for  

 denne periode var derfor ikke omfattet af ligningslovens § 7 O, stk. 3, jf.  

 samme lovs § 7 O, stk. 1, nr. 2, sidste pkt.
Hele godtgørelsen var  

 således A-indkomst efter kildeskattelovens § 43, stk. 2, litra a, jf.  

 kildeskattebekendtgørelsen nr. 768 af 19. september 1995, § 20, nr.  

 1.
 Klagerens repræsentant havde overfor  

 Landsskatteretten nedlagt påstand om, at den udbetalte  

 godtgørelse var fratrædelsesgodtgørelse, der var omfattet  

 af ligningslovens § 7 O.
Han havde til støtte herfor bl.a. anført, at  

 klageren i følge regelsættet gældende for valgte faglige  

 sekretærer i B skulle fratræde deres stilling ved udgangen af den  

 måned, hvor vedkommende ikke opnåede genvalg.
Han havde endvidere  

 henvist til, at Direktoratet for Arbejdsløshedsforsikring havde  

 udtalt, at der kunne udbetales arbejdsløshedsunderstøttelse fra  

 den første dag efter at vedkommende var fratrådt.
Han havde  

 yderligere henvist til Ligningsvejledningen, almindelig del side 66, hvoraf  

 det fremgik, at det var uden betydning hvorledes aflønningen var sket.  

 Det fremgik endvidere, at der ikke var stillet krav om et egentligt  

 tjenesteforhold, idet ansættelsen skulle have haft en vis fastere  

 karakter og være af en vis varighed.
Klageren havde været  

 fuldtidsansat, og der blev betalt ATP-bidrag mv. af lønnen.
Han havde  

 endvidere henvist til TfS. 1998.400.
 Han havde subsidiært gjort gældende, at  

 såfremt myndighedernes synspunkt om, at klageren måtte anses som  

 omfattet af funktionærlignende regler, at der alene skulle  

 overføres et beløb svarende til 6 måneders løn til  

 beskatning som løn.
 Landsskatteretten udtalte:
Reglerne vedrørende indkomstopgørelsen i  

 forbindelse med udbetaling af godtgørelse i anledning af  

 fratræden af stilling fremgår af ligningslovens § 7 O, Af ligningslovens § 7 O, stk 1  og 3 fremgik bl.a.:
 "Skattepligtige personer skal ved opgørelsen af den  

 skattepligtige indkomst medregne følgende indkomster efter reglerne i  

 stk. 3:
 ....godtgørelse i anledning af fratræden af  

 stilling.
 Af godtgørelser, der overstiger et  

 grundbeløb på 7.900 kr., medregnes 85% til den skattepligtige  

 indkomst.
Efter ligningslovens § 7 O, stk. 1, nr. 2  medregnes  

 fratrædelsesgodtgørelser til den skattepligtige indkomst i det  

 omfang, beløbet træder i stedet for, hvad modtageren ville have  

 oppebåret i indtægt af stillingen for tiden efter  

 fratrædelsen og indtil det tidspunkt, til hvilket modtageren kunne  

 være opsagt i henhold til sin kontrakt eller lovgivningens almindelige  

 regler, dog højst for en periode af et år. " Landsskatteretten bemærkede, at klageren i det  

 påklagede indkomstår var valgt til fagforeningssekretær i  

 henhold til regelsæt vedrørende lønforhold for valgte  

 lønnede tillidsrepræsententer i B, vedtaget på forbundets  

 kongres i november 1994. I henhold til dette regelsæt, skulle klageren  

 fratræde sit hverv ved udgangen af den måned, hvor hun ikke  

 opnåede genvalg og havde således ikke mulighed for 'glidende'  

 opsigelse.
Det bemærkedes herved, at det omhandlede vederlag var  

 fastsat som et kontraktbestemt eftervederlag, beregnet som  

 månedsløn i et antal måneder.
Ordningen måtte anses  

 etableret med henblik på at kompensere for den med hvervet forbundne  

 usikkerhed på samme måde som for andre, der var valgt til  

 tillidshverv, jf.
LSRM 1982.154. Under disse omstændigheder var  

 vederlaget en lønkompensation, der ikke var omfattet af bestemmelsen i  

 ligningslovens § 7 O, men var skattepligtig efter statsskattelovens § 4,  

 hvilket var tiltrådt af Told- og Skattestyrelsen.
Den påklagede  

 ansættelse blev ændret i overensstemmelse hermed.
