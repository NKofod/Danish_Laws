Bekendtgørelse om finansielle instrumenter omfattet af lov om kapitalmarkeder I medfør af § 4, stk. 2, i lov nr. 650 af 8. juni 2017 fastsættes:
 § 1. Andele i kapitalforeninger, hvor der efter foreningens vedtægter kun er mulighed for deltagelse af én investor, er omfattet af kapitel 31-35 i lov om kapitalmarkeder.
 § 2. Bekendtgørelsen træder i kraft den 3. januar 2018.
 Stk. 2. Bekendtgørelse nr. 33 af 22. januar 2015 om instrumenter omfattet af lov om værdipapirhandel m.v. ophæves.
