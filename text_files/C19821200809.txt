 I sommeren 1980 modtog ministeriet fra Den danske Præsteforening en  

 forespørgsel om, efter hvilke regler boligbidragene for de tjenesteboliger,  

 der havde været underkastet vurdering, skulle beregnes, efter at den 2-årige  

 maksimeringsperiode fra 1. juli 1978 til 30. juni 1980 var udløbet.
 Man har herefter brevvekslet med finansministeriet, lønnings- og  

 pensionsdepartementet, der i skrivelse af 30. april 1982 har meddelt, at de i  

 afsnit A, punkt 2, i cirkulære af 7. juni 1977 om fastsættelse af boligbidrag  

 for tjeneste- og lejeboliger ved vurdering fastsatte regler om maksimale  

 boligstørrelser vil være gældende efter maksimeringsperiodens udløb, således  

 at præster kommer til at betale boligbidrag i forhold til den lønramme, de er  

 aflønnet efter.
 De maksimale boligstørrelser sat i forhold til de lønrammer, efter hvilke  

 præsterne er aflønnet, fremgår af følgende tabel:
 Samtidig hermed ophæves de i ministeriets cirkulærskrivelse af 2. februar  

 1979 indeholdte regler fra 1. juli 1980.
 Hvilket herved meddeles til efterretning og videre bekendtgørelse samt  

 foranstaltning.
 Ministeriet afstår efter omstændighederne fra at kræve efterbetaling af  

 boligbidrag for de præster, der efter maksimeringsperiodens udløb har betalt  

 for lavt boligbidrag, medens man intet finder at indvende imod, at der sker  

 tilbagebetaling for så vidt angår de præster, der efter 1. juli 1980 måtte  

 have betalt for meget i boligbidrag.
 Man undlader ikke at henlede opmærksomheden på skrivelse herfra af 5.  

 april 1982 vedrørende de præster, der i lønnings- og klassificeringslovens §  

 30, stk. 3, er oprykket til lønramme 34 i tiden efter 1. april 1980.
 P.M.V.
 E.B.
J.
Gjerlev eksp.sekr.
 Til stiftsøvrighederne.
