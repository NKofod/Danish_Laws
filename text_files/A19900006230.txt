 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov af 6. marts 1869 om klasselotteriet og forbud mod andet lotteri  

 m.m., som ændret ved lov nr. 627 af 22. december 1976, indsættes i § 2  

 som stk. 3:
»Stk. 3.  For indgivelse af ansøgning om tilladelse  

 efter stk. 2 betales 1.000 kr.« § 2 I våbenloven, jf. lovbekendtgørelse nr. 529 af 11. december 1985, som  

 ændret ved lov nr. 861 af 23. december 1987, udgår § 6 b, og i stedet  

 indsættes:
» § 6 b.  For indgivelse af ansøgning om  

 tilladelse efter denne lov betales en afgift på 840 kr.
Justitsministeren kan  

 dog fastsætte regler om, at tilladelser til indkøb m.v. af særlige våben,  

 ammunition m.v. er fritaget for afgift.
 Stk. 2.  Afgiften nedsættes til det halve, hvis  

 ansøgeren i forvejen har en våbentilladelse, for hvilken der er betalt fuld  

 afgift.
 Stk. 3.  En våbentilladelse kan kun omfatte eet våben.  

 Justitsministeren kan dog fastsætte regler om, at visse tilladelser kan  

 omfatte flere våben.
 Stk. 4.  Såfremt indehaveren af en våbentilladelse til  

 et bestemt våben udskifter våbenet, skal der udstedes ny tilladelse.
 Stk. 5.  Skifter indehaveren af en våbentilladelse navn,  

 adresse eller skytteforening, kan der afgiftsfrit udstedes ny våbentilladelse  

 med samme gyldighed som den oprindelige tilladelse.
§ 6 c.  Justitsministeren kan fastsætte regler om  

 gebyr for meddelelse af samtykke efter loven eller de i medfør af denne  

 udfærdigede bestemmelser.« § 3 I færdselsloven, jf. lovbekendtgørelse nr. 58 af 17. februar 1986,  

 foretages følgende ændringer:
 1. I § 37, stk. 5, indsættes som 1. pkt.:
»For indgivelse af ansøgning efter stk. 1-3 betales 1.000 kr.« 2. I § 60, stk. 4, ændres »herunder om inddragelse af  

 førerretten i medfør af stk. 3.« til: »herunder om inddragelse af  

 førerretten i medfør af stk. 3 og om gebyr for prøven.« 3. I kapitel 13 indsættes efter § 86:
» § 86 a.  Justitsministeren kan fastsætte regler  

 om gebyr for indgivelse af ansøgning om tilladelse efter §§ 84-86.« § 4 I lov om restaurations- og hotelvirksomhed m.v., jf. lovbekendtgørelse nr.  

 186 af 25. marts 1988, indsættes i § 22, stk. 1, som 2. pkt.:
»For indgivelse af ansøgning om tilladelse efter 1. pkt. betales 500  

 kr.« § 5 Loven træder i kraft dagen efter bekendtgørelsen i Lovtidende.
§ 6 Loven gælder ikke for Færøerne og Grønland.
Givet på Christiansborg Slot, den 7.  

 februar 1990 Under Vor Kongelige Hånd og Segl MARGRETHE R.
