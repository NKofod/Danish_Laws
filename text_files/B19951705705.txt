 I medfør af § 54 og § 82 i lov om luftfart, jf. lovbekendtgørelse nr. 162  

 af 7. marts 1994, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste (BL 7-02), at følgende definitioner benyttes om  

 lufttrafiktjeneste:
 1. Følgende definitioner tilføjes:
 Air-Taxiing (Air-taxiing):
 En helikopters bevægelse normalt under jordeffekt (ground effect) over  

 flyvepladsens område med en fart mindre end 37 km/t (20 KT).
 Anm.: Den aktuelle højde kan variere, og nogle helikoptere kræver  

 air-taxiing over 8 m (25 FT) GND for at reducere jordeffekt-turbulence eller  

 for at sikre frigang for underhængende last.
 Afhængig, automatisk overvågning (Automatic Dependent Surveillance  

 (ADS)):
 En overvågningsteknik baseret på, at luftfartøjer via data link automatisk  

 fremsender data, der stammer fra deres navigations- og positionssystemer, og  

 som indeholder luftfartøjsidentifikation, positionsangivelse i fire  

 dimensioner samt yderligere relevante data.
 Formationsflyvning (Formation flights):
 Flyvning, hvor to eller flere luftfartøjer flyver med visuel reference til  

 hinanden, og hvor afstanden mellem luftfartøjerne er nedsat, således at  

 luftfartøjerne i forhold til anden lufttrafik udgør en sammenhængende  

 flyvning.
 Fast opkoblet forbindelse (Permanent dial line):
 En permanent forbindelse, der er etableret uden om det offentlige telenet,  

 og som forbinder to brugere med hinanden uden mellemliggende manuelle  

 omstillingsfaciliteter.
2. Ikrafttræden Denne BL træder i kraft den 27. april 1995.
