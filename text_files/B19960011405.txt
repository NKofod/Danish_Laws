 I henhold til § 6, stk. 3, i lov om kommunal aktivering, jf.
lovbekendtgørelse nr. 36 af 26. januar 1996 og efter forhandling med Undervisningsministeriet og Arbejdsministeriet, fastsættes:
 § 1.  En deltager i en særligt tilrettelagt  

 uddannelsesaktivitet efter § 6, stk. 1, eller i voksen- eller  

 efteruddannelsesforløb efter § 8, stk. 2, hvor deltageren er berettiget til  

 aktiveringsydelse efter § 18, stk. 1, har pligt til at deltage aktivt i  

 uddannelsesforløbet og de dertil knyttede aktiviteter m.m.
 § 2.  Uddannelsesstedet skal straks give meddelelse  

 til deltagerens opholdskommune, såfremt begyndelses- eller sluttidspunktet  

 for uddannelsen afviger fra, hvad der er blevet oplyst.
 Stk. 2.  Uddannelsesstedet kontrollerer løbende, om  

 deltageren overholder pligten efter § 1, jf. dog § 3, stk. 1. Overholder  

 deltageren ikke pligten efter § 1, skal uddannelsesstedet straks underrette  

 opholdskommunen herom.
 Stk. 3.  Foregår uddannelsesforløbet ved flere  

 uddannelsessteder, aftaler disse indbyrdes, hvilket uddannelsessted der  

 varetager opgaverne over for opholdskommunerne i henhold til stk. 1-2.
 Stk. 4.  Ved uddannelsesforløb, der er led i en  

 arbejdsmarkedsuddannelse, gælder pligten efter stk. 1-2 ikke.
§ 3.  Ved videregående uddannelser, hvor  

 uddannelsesstedet ikke har mulighed for at kontrollere, om deltageren følger  

 uddannelsesforløbet aktivt, er det alene deltageren selv, der er forpligtet  

 til at meddele opholdskommunen, hvis der sker afvigelser i forhold til  

 handlingsplanen med hensyn til uddannelsens påbegyndelse og endelige  

 afslutning.
Deltageren skal desuden selv straks underrette opholdskommunen,  

 såfremt pågældende ikke længere deltager aktivt i uddannelsen og de dertil  

 knyttede aktiviteter m.m.
 Stk. 2.  Ved deltagelse i Åben Uddannelse eller andre  

 uddannelser, hvor der opkræves betaling, har deltageren på forlangende pligt  

 til at dokumentere over for opholdskommunen, at deltagerbetaling er sket.
Stk. 3.  Ved deltagelse i arbejdsmarkedsuddannelser er  

 deltageren selv forpligtet til at meddele opholdskommunen, hvis der sker  

 afvigelser i forhold til uddannelsesforløbets påbegyndelse og endelige  

 afslutning.
Deltageren skal desuden selv straks underrette opholdskommunen,  

 såfremt pågældende ikke længere deltager aktivt i uddannelsesforløbet og de  

 dertil knyttede aktiviteter m.m.
 § 4.  Korte afbrydelser i uddannelsesforløbet i  

 forbindelse med ordinære ferieperioder eller andre korte afbrydelser medfører  

 ikke, at uddannelsesforløbet anses for afbrudt.
 Stk. 2.  Korte afbrydelser af deltagelse i  

 uddannelsesforløbet, som skyldes deltagerens forhold, og som kan betegnes som  

 lovligt forfald, medfører heller ikke, at uddannelsesforløbet anses for  

 afbrudt.
 Stk. 3.  I tilfælde af længerevarende sygdom eller  

 barsel skal deltageren straks selv sørge for underretning af såvel  

 uddannelsesstedet som opholdskommunen.
 Stk. 4.  Såfremt deltageren følger en uddannelse som  

 nævnt i § 3, stk. 1, gælder pligten til underretning kun over for  

 opholdskommunen.
 § 5.  Bliver opholdskommunen bekendt med  

 omstændigheder, der giver anledning til formodning om, at en deltager ikke  

 længere aktivt deltager i uddannelsesforløbet og de dertil knyttede  

 aktiviteter, uden at der dog foreligger underretning fra uddannelsesstedet i  

 henhold til § 2, stk. 2, kan opholdskommunen indhente oplysninger hos  

 uddannelsesstedet, om den pågældende deltager aktivt i uddannelsesforløbet,  

 jf. dog § 3, stk. 1.
 § 6.  Bekendtgørelsen træder i kraft den 1. april  

 1996.
