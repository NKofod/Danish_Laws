Fremsat den 23. marts 1999 af  

 Malene Vestergård (SF), Anne Baastrup (SF),  

 Jes Lunde (SF), Ole Sohn (SF), Jette Gottlieb (  

 EL) og Søren Kolstrup (EL) Forslag til folketingsbeslutning om elevers og studerendes arbejdsmiljø Folketinget opfordrer regeringen til at fremsætte  

 lovforslag, der sikrer, at elever og studerende får lige så  

 sikkert et arbejdsmiljø, som hvis de var omfattet af  

 arbejdsmiljøloven.
Bemærkninger til forslaget Beslutningsforslaget er en uændret  

 genfremsættelse senest af beslutningsforslag nr.
B 33 fra  

 folketingsåret 1997-98, 2. samling, jf.
Folketingstidende 1997-98, 2.  

 samling, Folketingets forhandlinger s. 1424 og tillæg A s. 1832 og  

 1833.
SF fremsatte i folketingsåret 1996-97 et  

 beslutningsforslag (B 28) om, at elever og studerende skulle være  

 omfattet af arbejdsmiljøloven, jf.
Folketingstidende  1996-97,  

 Folketingets forhandlinger s. 755, tillæg A s. 1151 og 1154. Et  

 tilsvarende forslag (B 18) af lidt mere omfattende rækkevidde blev  

 fremsat af Enhedslisten, jf.
Folketingstidende 1996-97, Folketingets  

 forhandlinger s. 768 og 7069, tillæg A s.1124 og 1126 og tillæg B  

 s. 862.
 De to partier foreslår nu i fællesskab, at  

 regeringen opfordres til at fremsætte forslag til lovgivning, der  

 sikrer, at elever og studerende får tilsvarende rettigheder, som var de  

 omfattet af arbejdsmiljøloven.
 Målsætningen er, at elevers og studerendes  

 arbejdsmiljø sikres i overensstemmelse med principperne i  

 arbejdsmiljøloven, således at elevers og studerendes  

 arbejdsmiljø er sikret i lighed med lønmodtageres, herunder at  

 elever og studerende får ret til at deltage i det lokale  

 sikkerhedsarbejde.
 Forslagsstillerne vil med forslaget  tage højde for  

 de indvendinger, som blev rejst mod de tidligere forslag, om, at man ikke  

 ønsker at risikere at udvande lønmodtagerbegrebet i  

 arbejdsmiljølovens forstand.
 Forslagsstillerne henviser i øvrigt til  

 bemærkningerne til de to beslutningsforslag fra folketingsåret  

 1996-97 og disses 1. behandling.
Som bilag er optrykt et notat udarbejdet af  

 Landssammenslutningen af Moderate Studerende støttet af en lang  

 række elev- og studenterorganisationer, der kalder sig SVARNU! Skriftlig fremsættelse Malene Vestergård (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om elevers og  

 studerendes arbejdsmiljø.
(Beslutningsforslag nr.
B 101).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige behandling.
Bilag Regulering af elevers og studerendes Arbejdsmiljø Landssammenslutningen af Moderate Studenter (LMS) Indholdsfortegnelse 1. Resumé 5 2. Kortlægning af elevers og studerendes  

 arbejdsmiljø 5 3. Retlig regulering af arbejdsmiljøet 7 4. Elevers og studerendes deltagelse i  

 sikkerhedsudvalgene 8 5. Opdeling mellem praktiske øvelser og  

 teoriundervisning 9 6. Udvidelse af arbejdsmiljøloven 10 7. Konklusion 14 Elev- og studenterorganisationerne støtter notatet Synspunkterne i notatet deles af elev- og studenterorganisationerne.  

 Notatet er udarbejdet af Folkeskoleelevernes Landsorganiation (FLO) og  

 Gymnasieelevernes Landsorganiation (GLO), Landssammenslutningen af  

 Handelsskoleelever (LH), Studierådet ved Danske Teknika (SR/DT) og  

 SVARNU!. SVARNU! består af: Danmarks Elevorganisation (DEO), Danske  

 Gymnasieelevers Sammenslutning (DGS), Erhvervsskolernes Elevorganisationer  

 (EEO), Foreningen af danske Lægestuderende (FadL),  

 Pædagogstuderendes Landssektion (PLS), Lærerstuderendes  

 Landskreds (LL), Danske Studerendes Fællesråd (DSF) og  

 Landssammenslutningen af Moderate Studenter (LMS).
1. Resumé Elever og studerende udsætter sig dagligt for  

 risici: Ventilationsanlæg, der ikke fungerer, giver dårligt  

 indeklima, utætte vinduer udsætter elever for træk og  

 kulde, og i enkelte tilfælde er studerende kommet alvorligt til skade  

 på grund af manglende instruktion og risikovurdering.
Elevers og studerendes arbejdsmiljø reguleres ved  

 udførelse af praktiske øvelser af arbejdsmiljølovens  

 udvidede område og ved modtagelse af teoretisk undervisning af  

 embedslægeinstitutionen.
Embedslægeinstitutionen er tillagt  

 rådgivende og vejledende opgaver af generel sundhedsmæssig  

 karakter   herunder smitsomme sygdomme og spørgsmål om  

 hygiejniske forhold.
 Opdelingen mellem teori og praksis virker  

 usammenhængende og giver nogle vanskeligheder ved afgrænsning.  

 Tydelige eksempler på dårligt arbejdsmiljø på  

 uddannelsesinstitutionerne vidner om, at reguleringen ikke effektivt sikrer  

 elever og studerende et sikkert og sundt arbejdsmiljø.
 I Sverige har man fundet en generel løsning ved  

 også at lade elever og studerende være omfattet af  

 arbejdsmiljøloven under modtagelse af teoriundervisning.
For at sikre elevmedvirken i sikkerhedsudvalgene fik  

 eleverne ved revidering af arbejdsmiljøloven i Sverige i 1990 krav  

 på deltagelse i det organiserede arbejdsmiljøarbejde i  

 sikkerhedsudvalgene.
I 1990 blev også folkeskoler og gymnasier omfattet  

 af arbejdsmiljøloven.
 Arbejdsskadestyrelsen i Sverige har efterfølgende  

 konstateret et fald i antallet af arbejdsulykker blandt mindreårige fra  

 ca. 1.600 ulykker i 1990 til 138 i 1995. De erfaringer kan der ikke ses bort  

 fra i en diskussion om elevers og studerendes arbejdsmiljø i  

 Danmark.
 For at sikre, at der på den enkelte  

 uddannelsesinstitution ved fordelingen af ressourcerne også tages  

 hensyn til elever og studerende og ikke kun lærerne og det  

 øvrige personale, skal kravene til et sikkert og sundt  

 arbejdsmiljø være ens.
 Det sikres ved, at elever og studerende har krav på  

 deltagelse i sikkerhedsudvalgene, et sikkert og sundt arbejdsmiljø ved  

 modtagelse af teoretisk undervisning, og at Arbejdstilsynet også  

 dækker elever og studerende.
 Det sker bedst ved at udvide arbejdsmiljøloven til  

 også at omfatte elever og studerende.
2. Kortlægning af elevers og studerendes arbejdsmiljø Meget få undersøgelser af elevers og studerendes  

 arbejdsmiljø Undersøgelser af elevers og studerendes  

 arbejdsmiljø er mangelfulde.
Enten er de iværksat ved  

 enkeltinitiativer fra kommuner eller amter ved undersøgelse af skoler,  

 eller også har de fokuseret på enkelte sundhedsområder som  

 eksempelvis Sundhedsstyrelsens undersøgelse af astma og børn i  

 1984 og Forebyggelsesrådet i 1984 med »rygproblemer og  

 skolebørn«.
Nedsættelse af tværministeriel arbejdsgrupppe om elevers og  

 studerendes sikkerhed og sundhed Efter Folketingets Uddannelsesudvalgs samråd i  

 januar 1995 med arbejdsministeren og undervisningsministeren om elevers og  

 studerendes arbejdsmiljø nedsatte regeringen en tværministeriel  

 arbejdsgruppe, der i kommissoriet bl.a. fik til opgave at kortlægge de  

 sikkerheds- og sundhedsmæssige forhold for elever og studerende.  

 Arbejdsgruppen havde ikke mulighed for selv at foretage undersøgelser  

 og indsamlede i stedet den allerede foreliggende viden med de  

 begrænsninger, det gav, at nogle områder ikke eller kun i  

 begrænset omfang var undersøgt.
Eksempler på problemer med arbejdsmiljøet Af de undersøgelser, arbejdsgruppens rapport  

 »Elevers og studerendes sikkerhed og sundhed« fra marts 1996 benyttede i  

 kortlægningen, fremgår det, at elever og studerende  

 udsættes for dårligt arbejdsmiljø. Fra rapporten skal  

 nævnes:
generet af indeklimasymptomer »En undersøgelse af indeklimaet på Peder Lykke Skolen i  

 København, der omfatter 735 elever fra 6 til 18 år,  

 konkluderede, at elever og personale i dagligdagen er generet af  

 indeklimasymptomer i større eller mindre grad«, s. 44.
træthed, hovedpine og koncentrationsbesvær Undersøgelse foretaget af HK-ungdom Nordjylland: »De mest  

 fremherskende symptomer syntes ifølge besvarelserne at være  

 træthed og tunghedsfornemmelse i hovedet samt hovedpine.
Herefter led  

 godt en tredjedel af smerter i nakke eller skulder og godt en tredjedel af  

 koncentrationsbesvær . . . Kredsen fandt det sandsynligt, at elevernes  

 problemer kunne skyldes indeklimaet eller andre forhold med tilknytning til  

 inventar og bygningens indretning«, s. 47.
ventilationsforhold ikke i orden »Således angiver flere kredse, at de studerendes arbejde med  

 stoffer og materialer indebærer en sundhedsmæssig risiko, fordi  

 ventilationsforholdene ikke er i orden, dvs. stinkskabene har ikke den  

 nødvendige effekt, oplagring foregår ikke under afsug, eller der  

 er ikke etableret anden form for nødvendig procesventilation«, s.  

 59.
Konkl.: risikofaktorer for elever og studerende I rapportens konklusion af kortlægningen  

 fremgår:
 »at elever og studerende kan være udsat for en række  

 risikofaktorer i forbindelse med skolegang og uddannelsesforløb, og at  

 disse risikofaktorer kan påvirke elevernes og de studerendes sikkerhed  

 og sundhed«, s. 10.
Videnskabelig undersøgelse på Rigshospitalet En videnskabelig undersøgelse af skoler og  

 gymnasier blev foretaget af Arbejdsmedicinsk Klinik på Rigshospitalet.  

 På baggrund af undersøgelse af bygningstilstanden og forekomsten  

 af indeklimasymptomer og allergiske lidelser hos elever og ansatte udkom i  

 september 1996 rapporten »Skoleundersøgelsen i København I«,  

 Arbejdsmedicinsk Klinik, Rigshospitalet.
 Kvalitativ vurdering:
 På baggrund af den kvalitative vurdering af skoler  

 fastslår rapporten, at:
træk- og kuldeproblemer »Næsten alle skoler (måske helt op til 90 pct.) havde  

 problemer med utætte vinduer og deraf følgende mulighed for  

 træk- og kuldeproblemer.
Generelt var vinduernes tilstand meget  

 dårlig som følge af manglende vedligehold.
På nogle skoler  

 var der ligefrem vinduer, man ikke turde åbne af frygt for, at ruder  

 skulle falde ud.
vandgennemtrængning På ca. 50-75 pct. af skolerne var der større  

 eller mindre problemer med vandgennemtrængning gennem taget«, s.  

 22.
 Konklusion:
 Af konklusionen fremgår det bl.a., at:
hyppigt forekommende »De her præsenterede data fra denne første del af  

 Skoleundersøgelser i København har vist, at indeklimarelaterede  

 symptomer var hyppigt forekommende i københavnske skoler, og at der  

 var en betydelig spredning mellem de forskellige skoler«, s. 59.
ventilationsanlæg skal renses Skolerne skal »sørge for, at ventilationsanlæg bliver  

 renset, vedligeholdt og styret efter forskrifterne, gerne uden recirkulation  

 eller perioder med slukket ventilation, sørge for, at forskrifterne om  

 antal kubikmeter luft og antal kvadratmeter per person bliver overholdt«, s.  

 60.
Der skal være årsagssammenhæng mellem symptomer og  

 dårlige bygninger Undersøgelser af uddannelsesinstitutioners  

 tilstande viser ofte eksempler på dårligt vedligeholdte  

 bygninger, men ikke alle tilfælde giver udslag i eksempelvis  

 dårligt indeklima og deraf arbejdsmiljørelaterede symptomer.
For  

 at sikre et sikkert og sundt arbejdsmiljø skal der kun stilles krav om  

 tiltag/forbedringer i de tilfælde, hvor der er en  

 årsagssammenhæng mellem skolernes indretning/tilstand og risiko  

 for skade eller sygdom.
Uheld på H.C. Ørsted på grund af manglende  

 instruktion og risikovurdering Omvendt har undersøgelser vist, at der uden tvivl  

 er problemer med elevers og studerendes arbejdsmiljø   eksempler  

 på skoler med skimmel, fugt og dårligt fungerende  

 ventilationsanlæg med deraf følgende indeklimaproblemer.  

 Manglende instruktion og risikovurdering ved udførelse af  

 forsøg har på H.C. Ørsted Institutet resulteret i en  

 ulykke, hvor en studerende har mistet halvanden finger og fået skade  

 på det ene øje, jf.
Berlingske Tidende 2/11-96.
Hvilken beskyttelse giver arbejdsmiljøloven? Spørgsmålet er, om der i reguleringen af  

 arbejdsmiljøet stilles krav om et sikkert og sundt arbejdsmiljø  

 for elever og studerende og sker et forebyggende arbejde på den enkelte  

 uddannelsesinstitution.
3. Regulering af elevers og studerendes arbejdsmiljø Arbejdsmiljøloven gælder kun for elever og studerende ved  

 udførelse af praktiske øvelser Som arbejdsmiljøloven er udformet i dag, kan  

 elevers og studerendes undervisning ikke indfortolkes i  

 arbejdsmiljølovens område: arbejde for en arbejdsgiver.
Ved  

 udførelse af praktiske øvelser er elever og studerende omfattet  

 af arbejdsmiljølovens udvidede område   det vil sige  

 arbejdsmiljølovens bestemmelser om arbejdets udførelse (kap.  

 5), Tekniske hjælpemidler (kap. 7) og Stoffer og materialer (kap.  

 8).
Eksempelvis ved omgang med farlige stoffer Det betyder, at maskiner skal indrettes, så de ikke  

 udgør en risiko for sikkerhed og sundhed, og at elever og studerende i  

 arbejdsprocesser med farlige stoffer effektivt skal sikres mod ulykker og  

 sygdom.
Ved teoretisk undervisning henvist til embedslægen Ved modtagelse af teoretisk undervisning er elever og  

 studerende derimod ikke omfattet af arbejdsmiljølovens krav om  

 eksempelvis arbejdsstedets indretning og er henvist til  

 embedslægeinstitutionen.
 Embedslægen sikrer kun, at sundhedslovgivningen overholdes, og .  

 . .
Embedslægeinstitutionen har til opgave at  

 følge sundhedsforholdene i amtet og sikre, at sundhedslovgivningen  

 overholdes, samt henlede myndighedernes opmærksomhed på mangler  

 ved de sundhedsmæssige foranstaltninger.
Embedslægen skal  

 endvidere fremkomme med forslag til forbedringer, jf. bekendtgørelse  

 om embedslægeinstitutionernes virksomhed.
. . . rådgiver og kommer med forslag Rådgivningen og forslag til forbedringer omhandler  

 generelle sundhedsmæssige forhold som smitsomme og hygiejniske forhold,  

 eksempelvis problemerne med asbest på skoler i begyndelsen af 80  

 erne.
Ikke samme krav som arbejdsmiljøloven Krav, som arbejdsmiljøloven stiller til et sikkert  

 arbejdsmiljø for ansatte, er ikke tilsvarende stillet til elevers og  

 studerendes arbejdsmiljø gennem embedslægeinstitutionen.  

 Embedslægens rådgivning og vejledning om sundhedsmæssige  

 forhold skal forstås som rådgivning om bekæmpelse af  

 smitsomme sygdomme og om hygiejniske forhold samt vejledning om  

 sundhedsproblemer af mere generel karakter.
Institutionen er tillagt  

 kompetence til at yde rådgivning og vejledning, men kan ikke som  

 Arbejdstilsynet udstede påbud.
Konkret klage til Stadslægen og Skolesundhedstjenesten, men blot  

 nedsættelse af referencegruppe På baggrund af rapporten »Skoleundersøgelsen  

 i København I«, hvor der bl.a. blev konstateret utætte vinduer,  

 skimmel, fugt og ventilationsanlæg, der ikke fungerede, henvendte LMS  

 sig på vegne af SVARNU! sig til Stadslægen og  

 Skolesundhedstjenesten.
Opfølgningen er overladt til en  

 referencegruppe, som vil komme med anbefalinger til Skoledirektoratets  

 ledelse og derigennem til det politiske system.
Arbejdsministeren håber blot på forbedringer I arbejdsministerens svar på spm. 9/1997 til  

 Folketingets Arbejdsmarkedsudvalg om eventuelle initiativer til forbedringer  

 går ministeren ud fra, at der er villighed i Københavns Kommune  

 til at følge rapporten op.
Vilje fra kommune, men det kniber med pengene . . . og dog »Vilje er der, men det kniber med pengene« udtalte  

 Københavns skoleborgmester, Jens Johansen, i Berlingske Tidende den 7.  

 februar.
Borgerrepræsentationen er nu på vej til  

 ekstraordinært at afsætte kr. 30 mio. til at renovere de skoler,  

 hvor det står særlig sløjt til.
Elevers og studerendes arbejdsmiljø afhænger af  

 »nærtstående kommunalvalg« Fordi elever og studerende ikke er omfattet af  

 arbejdsmiljøloven, afhænger et sikkert og sundt  

 arbejdsmiljø af vilje fra lokale myndigheder og institutioner, i  

 tilfældet med »Skoleundersøgelsen i København I« af  

 Borgerrepræsentationens vilje.
Ansatte i f.eks. offentlige  

 institutioner nyder arbejdsmiljølovens beskyttelse og er ikke  

 afhængige af »politiske stemninger« og »nærtstående  

 kommunalvalg«.
Afsmittende effekt fra lærernes krav på godt  

 arbejdsmiljø Når uddannelsesinstitutionernes lærere og  

 øvrige ansatte er omfattet af arbejdsmiljøloven og benytter  

 samme lokaler, kunne det tænkes at have en afsmittende effekt på  

 elevers og studerendes arbejdsmiljø.
Benytter ikke samme lokaler på de videregående  

 uddannelser Den afsmittende effekt er dog ikke stor på de  

 videregående uddannelser, hvor undervisningen ofte varetages af  

 eksterne undervisere, eller hvor fastansatte forskere ikke benytter samme  

 lokale og kun har få ugentlige forelæsninger.
På  

 gymnasierne har lærerne ikke lige så mange timer som  

 eleverne.
Forskellig symptomangivelse blandt elever og lærere »Skoleundersøgelsen i København I« viste  

 desuden, at der inden for flere symptomer kan være betydelig forskel i  

 symptomangivelse mellem elever og lærere.
Det vil samtidig være  

 betænkeligt indirekte at udvide lærernes ansvar til også at  

 omfatte elevers og studerendes arbejdsmiljø.
Lærer har i enkelte tilfælde hjulpet eleverne I få tilfælde har en lærer benyttet sin  

 beskyttelse i arbejdsmiljøloven til på vegne af eleverne at  

 kontakte Arbejdstilsynet   men tilfældene er enkeltstående og  

 vidner om, at der ikke gennem embedslægeinstitutionen stilles krav til  

 elevers og studerendes arbejdsmiljø.
Vidner om mangelfuld regulering Regulering af elevers og studerendes arbejdsmiljø  

 er med andre ord stærkt mangelfuld og i høj grad  

 tilfældig.
4. Elevers og studerendes deltagelse i sikkerhedsudvalgene Deltagelse i sikkerhedsudvalgene sikrer en forebyggende indsats og . .  

 .
Et sundt arbejdsmiljø sikres ikke alene ved, at der  

 i love eller centralt fastsatte bekendtgørelser og cirkulærer  

 stilles krav til arbejdsmiljøet.
Meget af arbejdet sker og skal ske  

 lokalt i sikkerhedsudvalgene, hvorfor det også er vigtigt, at der her  

 fokuseres på elevers og studerendes arbejdsmiljø. Eksempelvis  

 kan det omkostningsfrit sikres, at der ofte bliver luftet ud i  

 klasselokalerne, eller at ledninger, som eleverne let kan snuble i, bliver  

 hængt forsvarligt op.
. . . gør elever og studerende bevidste om arbejdsmiljøet  

 ved f.eks. omgang med farlige stoffer Specielt på de sundheds-, tekniske og  

 naturvidenskabelige videregående uddannelser er det vigtigt, at de  

 studerende er bevidste om arbejdsmiljøet ved omgang med farlige  

 stoffer.
Enkelte ulykker har kostet studerende fingre og øjenskader.  

 Alle ulykker kan desværre ikke undgås, men en forebyggende  

 indsats ved også at fokusere på de studerendes  

 arbejdsmiljø med deltagelse af studerende i sikkerhedsudvalgene kan i  

 højere grad sikre, at forsøgene foregår forsvarligt.
Novo Nordisk har kritiseret studerendes viden om  

 arbejdsmiljø Det er vigtigt, at elever og studerende allerede tidligt  

 under deres uddannelse gøres bevidste om arbejdsmiljøet,  

 så de er rustede til arbejdsmarkedet.
Sikkerhedschefen i Novo Nordisk  

 har blandt andet kritiseret de studerende for ikke at have den basale viden  

 om kræftfremkaldende stoffer og for ikke at kunne få noget  

 så simpelt som et stinkskab til at fungere.
Forsøg i Roskilde Kommune med elevsikkerhedsrepræsentanter  

 i hver klasse er en succes I Roskilde Kommune har man i et 2-årigt  

 udviklingsprojekt på 3 folkeskoler ladet eleverne vælge deres  

 egne elev-sikkerhedsrepræsentanter og deltage i skolernes  

 ordinære sikkerhedsgrupper.
Forsøget viser blandt andet, at  

 eleverne ser med andre øjne på problemerne end lærerne og  

 kan tilføre sikkerhedsarbejdet en ny dimension.
Eleverne er blevet  

 mere bevidste om arbejdsmiljøet og har måttet erkende, at nogle  

 arbejdsmiljøproblemer kan være så udgiftskrævende,  

 at en løsning ikke kan klares her og nu, men må prioriteres og  

 indarbejdes i en handlingsplan.
 Tværministeriel rapport anbefaler:
 Ovenstående eksempel i Roskilde Kommune har  

 også inspireret den af regeringen nedsatte arbejdsgruppe, der i sin  

 rapport »Elevers og studerendes sikkerhed og sundhed«, marts 1996,  

 anbefaler:
deltagelse af elever og studerende i sikkerhedsudvalg »Arbejdsgruppen finder, at elever og studerende bør inddrages i  

 skolernes og uddannelsesinstitutionernes sikkerhedsarbejde, således at  

 de kan sikre mulighed for i højere grad at påvirke de af  

 uddannelsesinstitutionernes beslutninger, som har betydning for deres  

 sikkerhed og sundhed«, Elevers og studerendes sikkerhed og sundhed, marts  

 1996.
 Arbejdstilsynet har opfordret sikkerhedsudvalgene til at  

 beskæftige sig med elevers og studerendes forhold, men . . .
 Rapporten peger ikke på en bestemt model, men  

 Arbejdstilsynet har i samarbejde med Undervisningsministeriet  

 efterfølgende skrevet til uddannelsesinstitutionerne og opfordret dem  

 til at beskæftige sig med elevers og studerendes forhold, ligesom  

 Branchesikkerhedsrådet for undervisning (BRS 12) har givet en kraftig  

 anbefaling om at inddrage eleverne i sikkerhedsarbejdet i videst muligt  

 omfang.
. . . ikke forpligtet Skolernes sikkerhedsudvalg er dog ikke forpligtet til at  

 beskæftige sig med sikkerheds- og sundhedsmæssige forhold, som  

 specifikt vedrører elever, ligesom eleverne ikke har krav på at  

 deltage i sikkerhedsorganisationen.
Studerende forsøgte at blive ligeværdigt medlem af  

 sikkerhedsudvalg, men blev kun tilbudt observatørstatus På nogle videregående uddannelser har man fra  

 de studerendes side forsøgt at få studerende med i  

 sikkerhedsudvalgene og er i de heldigste tilfælde blevet tilbudt en  

 observatørpost, men ikke fuldgyldigt medlemskab med stemmeret og  

 tilhørende § 9-uddannelse i arbejdsmiljø. Studerende er i de  

 styrende organer under universitetsloven ligeværdige medlemmer, hvorfor  

 et   i bedste fald   B-medlemskab af sikkerhedsudvalgene ikke fremmer  

 engagement og lyst til deltagelse.
Inkonsekvent, når elever og studerende er fuldt omfattet af  

 arbejdsmiljøloven ved udførelse af praktiske øvelser Når elever og studerende samtidig er omfattet af  

 arbejdsmiljølovens udvidede område, ville det være  

 inkonsekvent, hvis de ikke også deltog i det forebyggende arbejde i  

 sikkerhedsudvalgene i spørgsmål om udførelsen af  

 praktiske øvelser.
På sundheds-, tekniske og naturvidenskabelige  

 uddannelser er der ofte eksempler på professorer, lektorer m.v., der  

 ikke bekymrer sig om arbejdsmiljø og udsætter sig selv for store  

 risici.
Det er deres eget valg, men valget får også betydning for  

 elever og studerende.
I Sverige blev elever og studerende sikret krav på deltagelse i  

 sikkerhedsudvalgene Ved ændring af arbejdsmiljøloven i Sverige i  

 1990 blev elevmedvirken lovreguleret for at garantere eleverne ret til at  

 deltage i sikkerhedsudvalgene, som indtil da havde været frivillig.
Det  

 har blandt andet betydet, at der for klassetrin over 7. klasse vælges  

 en elev-sikkerhedsrepræsentant, der deltager i skolens  

 sikkerhedsarbejde.
Konklusion: Elever og studerende skal sikres krav på  

 deltagelse For at sikre, at elever og studerende reelt inddrages i  

 sikkerhedsarbejdet på den enkelte uddannelsesinstitution, skal det  

 anbefales, at de ligesom i den svenske arbejdsmiljølov sikres et krav  

 på deltagelse i sikkerhedsudvalgene.
Ved at give elever og studerende  

 et ansvar under deres uddannelse gøres de bevidste om vigtigheden af  

 at være opmærksomme på deres arbejdsmiljø.
5. Opdeling mellem praktiske øvelser og teoriundervisning Beskyttelse af elevers og studerendes arbejdsmiljø er opdelt  

 efter teoretiske og praktiske øvelser Som beskrevet er elever og studerende omfattet af  

 arbejdsmiljølovens udvidede område, når de udfører  

 praktiske øvelser med et vist faremoment.
Ved modtagelse af teoretisk  

 undervisning er elever og studerende henvist til  

 embedslægeinstitutionens rådgivning og anbefalinger over for  

 amter, kommuner og institutioner m.v.
 Opdelingen af praktisk og teoretisk arbejde giver nogle  

 vanskeligheder.
Afgrænsningsproblemer, og opdelingen virker skævt på  

 den enkelte uddannelsesinstitution Eksempelvis defineres skærmarbejde af  

 Arbejdstilsynet som praktisk øvelse.
Alligevel er studerendes arbejde  

 med edb ikke omfattet af bekendtgørelsen om arbejde ved  

 skærmterminaler.
På den enkelte uddannelsesinstitution virker  

 opdelingen også skævt.
Når eleverne i den ene time laver  

 mad i hjemkundskab, gælder arbejdsmiljøloven, men timen efter,  

 hvor de i edb-lokalet skriver tysk stil, gælder  

 arbejdsmiljøloven ikke.
I Sverige begrundes ændring med skævheden mellem praktik og  

 teori I Sverige er elever og studerende fuldt ud omfattet af  

 arbejdsmiljøloven.
I det svenske regeringsforslag begrundes udvidelsen  

 af arbejdsmiljøloven med, at opdelingen i praktisk og teoretisk  

 arbejde ikke er hensigtsmæssig, og derfor foreslås en mere  

 generel løsning.
»Den afgrænsning af personkredsen, som elevbeskyttelsen har i  

 den nuværende arbejdsmiljølov, kan efter udredningens opfattelse  

 næppe anses for hensigtsmæssig.
En adskillelse gøres  

 mellem praktisk og teoretisk arbejde, som ikke står i samklang med  

 arbejdsmiljøloven i øvrigt, og som også leder til  

 afgrænsningsproblemer ved tillempningen.
Det har desuden vist sig, at  

 elevbekendtgørelsen efter en tid bliver inaktuel ved, at  

 uddannelsesinstitutioner ophører og uddannelseslinjer ændres og  

 nye skoler, hvis elever bør omfattes af arbejdsmiljøloven,  

 etableres.
Udredningen ser derfor, at en mere generel løsning er at  

 foretrække«, oversættelse fra det svenske regeringsforslag  

 1976/77: 149 s. 41.
Opdeling er usaglig i Danmark, og spørgsmålet er, om  

 arbejdsmiljøloven kan udvides Opdelingen mellem teoretisk undervisning og praktiske  

 øvelser er ineffektiv og mangler en saglig begrundelse.  

 Spørgsmålet om en mere generel løsning på elevers  

 og studerendes arbejdsmiljø vil kunne fjerne opdelingen   eventuelt  

 ved at lade elever og studerende være omfattet af  

 arbejdsmiljøloven, som tilfældet er i Sverige.
6. Udvidelse af arbejdsmiljøloven Arbejdsmarkedets parter var imod udvidelsen i Sverige, men i dag ingen  

 modstand Under diskussion i Sverige om en udvidelse af  

 arbejdsmiljøloven til også at omfatte elever og studerende var  

 arbejdsmarkedets parter imod.
Bekymringerne gik blandt andet på, om  

 elever og studerende fik ret til at gå hjem, og om det ville give  

 problemer med 3 parter i sikkerhedsudvalgene.
I dag er der ingen modstand, og  

 arbejdstagerorganisationerne er meget tilfredse med ordningen.
Først kun erhvervsskoler og højere læreanstalter,  

 senere alle skoler Tidligere var det i Sverige kun elever og studerende  

 på erhvervsskoler, højere læreanstalter m.v., der var  

 omfattet af arbejdsmiljøloven, men ved revision af  

 arbejdsmiljøloven blev folkeskoler og gymnasier i 1990 også  

 omfattet af loven.
Forbedret arbejdsmiljø og færre arbejdsskader? Spørgsmålet er, om udvidelsen af  

 arbejdsmiljøloven i Sverige har resulteret i et forbedret  

 arbejdsmiljø og færre arbejdsskader.
I arbejdsministerens svar  

 til Folketingets Arbejdsmarkedsudvalg på, om der i Sverige er  

 konstateret forbedringer (spm. 7, marts 1997) skrives:
 »Arbetarskyddsstyrelsen oplyser, at spørgsmålet, om der  

 findes konstaterbare forbedringer i arbejdsmiljøet f.eks. i form af  

 nedgang i arbejdsmiljørelaterede symptomer, sygdomme, ulykker m.v.,  

 ikke lader sig besvare, da rapportering til Arbetarskyddsstyrelsens  

 Informationsenhet för arbetsskador (ISA) i hovedsagen sker gennem  

 forsikringskasser og gælder dem, der er omfattet af  

 arbejdsskadeforsikringen.
 Ved ulykker sker der dog direkte rapportering til Yrkesinspektionen.  

 Frekvensen er lav til ikke eksisterende.
Da der ikke findes en national statistik for rapportering af sygdom og  

 ulykker i skoler, eksisterer der ikke samlede tilgængelige  

 tal.« Drastisk fald på 91 pct. i antallet af arbejdsulykker blandt  

 mindreårige Rapporteringen til Arbejdsskadestyrelsens  

 Informationsenhed for Arbejdsskader (ISA) i Sverige viser imidlertid, at der  

 er sket et drastisk fald i antallet af arbejdsulykker blandt unge under 18,  

 fra ca. 1.600 ulykker i 1990 til 138 i 1995, det vil sige et fald på  

 ca. 91 pct.
 Faldet sket efter udvidelse af arbejdsmiljøloven.
 Antallet af ulykker er i væsentlig grad faldet i  

 perioden efter 1990, og udvidelsen af arbejdsmiljøloven i Sverige til  

 også at omfatte folkeskoler og gymnasier trådte i kraft i 1990.  

 Årsagen kan derfor næppe tilskrives andre faktorer end udvidelsen  

 af arbejdsmiljøloven og de positive effekter heraf.
Illustration Vil en udvidelse af arbejdsmiljøloven være en glidebane for  

 øvrige persongrupper? Selv om den danske arbejdsmiljølovs  

 hovedområde er arbejde for en arbejdsgiver, har der i  

 spørgsmålet, om elever og studerende skal være omfattet af  

 loven, været fremført det synspunkt, at en udvidelse vil  

 være en »glidebane« for andre områder af ikke arbejdsmæssig  

 karakter som f.eks. plejehjemsbeboere, indlagte på sygehuse og  

 børn i dag- og døgninstitutioner.
Børn, plejehjemsbeboere og indlagte på sygehuse er ikke en  

 del af deres beskæftigelse Børn i dag- og døgninstitutioner vil dog  

 næppe kunne deltage i sikkerhedsudvalgene, plejehjemmene er hjem for  

 ældre og ikke en beskæftigelse, ligesom indlagte på sygehus  

 næppe betragter deres indlæggelse som arbejde, men som udslag af  

 sygdom eller skade, og sikkerhedsudvalg for patienter er næppe muligt.  

 Personkredsen i arbejdsmiljøloven kunne endda begrænses til  

 ansatte i private virksomheder som modspil til virksomhedernes  

 profitmaksimerering, modsat at offentligt ansattes arbejdsmiljø er  

 udslag af en politisk prioritering af, hvor sikkert og sundt et  

 arbejdsmiljø de skal have.
Alene en politisk afvejning Afvejningen af, hvilke persongrupper der har krav på  

 et sikkert og sundt arbejdsmiljø, er alene en politisk afvejning.  

 Elever og studerende opfatter imidlertidig deres skolegang og studie som  

 deres »beskæftigelse«.
Rådsmøde i EU støttede fokus på elevers og  

 studerendes arbejdsmiljø Holland har i sit formandskab for EU foreslået fokus  

 på elevers og studerendes arbejdsmiljø. I forslag til  

 rådskonklusioner fremgår, at der ikke kan forventes en  

 tilstrækkelig høj kvalitet, hvis skolen ikke har et åbent  

 og sikkert miljø. Sigtet er i første omgang udveksling af  

 information og nedsættelse af en ad hoc-ekspertgruppe, som skal virke  

 frem til udgangen af 1999. På rådsmøde den 26. juni 1997  

 blev der opnået principiel enighed om forslaget til  

 rådskonklusioner.
Mål- og rammestyring og bevilling efter taxametersystemet  

 kræver lige krav på et godt arbejdsmiljø En udvidelse af arbejdsmiljøloven skal sammenholdes  

 med, at styring af uddannelsesinstitutionerne har bevæget sig mod  

 mål- og rammestyring, hvor bevillinger tildeles efter aktivitet gennem  

 et taxametersystem.
Ved »firmatiseringen« bliver ansvaret for vedligeholdelse  

 m.v. i højere grad lagt over på de enkelte  

 uddannelsesinstitutioner.
I prioriteringen af ressourcerne lokalt skal det  

 sikres, at der ikke kun er et hensyn at tage til undervisernes og det  

 øvrige personales lovsikrede krav på et sikkert og sundt  

 arbejdsmiljø, men også et hensyn at tage til elevers og  

 studerendes arbejdsmiljø   ved også at sikre elever og  

 studerende et krav på et sikkert og sundt arbejdsmiljø.
Øgede udgifter til Arbejdstilsynet og forbedringer på  

 uddannelsesinstitutioner? At lade elever og studerende være omfattet af  

 arbejdsmiljøloven kan imidlertid medføre udgifter til  

 øget tilsyn fra Arbejdstilsynet, forbedring af  

 uddannelsesinstitutioner og udgifter til uddannelse af  

 elevsikkerhedsrepræsentanter.
Ikke flere udgifter i Sverige I arbejdsministerens svar på spm. 5, marts 1997, til  

 Folketingets Arbejdsmarkedsudvalg om de økonomiske udgifter ved i 1990  

 at lade grundskolen, gymnasiet m.v. i Sverige blive omfattet af  

 arbejdsmiljøloven fremgår det, at lovændringen på elevområdet ikke har  

 medført øgede omkostninger til tilsyn, idet skoler allerede  

 inden betragtedes som arbejdspladser (lærerne er omfattet af  

 arbejdsmiljøloven), at kravene fra Yrkesinspektionens side til luftkvalitet og  

 ventilationsanlæg er øget som følge af, at stadig flere  

 elever og voksne rammes af overfølsomhed og allergi.
Det er tvivlsomt,  

 om omkostningerne kan henføres til den øgede lovgivning, og  

 hænger snarere sammen med, at skoler, som blev bygget i 60 erne og 70  

 erne, viser sig at have store mangler på disse områder, at det svenske Kommunförbundet ved en forespørgsel gav  

 udtryk for, at eventuelle omkostninger i forbindelse med  

 elevsikkerhedsrepræsentanters uddannelse og aktiviter er små og  

 ikke har medført diskussioner og omtale.
Undersøgelser i Danmark mangelfulde, men evt. udgifter  

 sammenholdes med prisen for at lade være Hvilke merudgifter til forbedringer af  

 uddannelsesinstitutioner en udvidelse af arbejdsmiljøloven i Danmark  

 vil medføre, er svært at anslå, idet  

 undersøgelserne af uddannelsesinstitutionernes arbejdsmiljø  

 på mange områder er mangelfulde.
Men erfaringerne fra Sverige  

 tyder ikke på større omkostninger.
Under alle  

 omstændigheder skal omkostningerne holdes op imod de fremtidige  

 udgifter, et dårligt arbejdsmiljø vil medføre for den  

 nuværende generation af børn og unge.
7. Konklusion Regulering er mangelfuld og tilfældig Regulering af elevers og studerendes arbejdsmiljø  

 er stærkt mangelfuld og i høj grad tilfældig.
Opdeling  

 mellem praktiske øvelser og teori virker på den enkelte  

 uddannelsesinstitution usammenhængende og giver nogle vanskeligheder  

 ved afgrænsning mellem praktiske øvelser og teori.
Elevers og studerendes viden om eget arbejdsmiljø skal  

 indgå i sikkerhedsarbejdet For at sikre elever og studerende et sikkert og sundt  

 arbejdsmiljø er det vigtigt, at de deltager i sikkerhedsudvalgene.
Det  

 vil sikre en forebyggende indsats og ansvar for eget arbejdsmiljø,  

 ligesom beslutninger i sikkerhedsudvalgene kan tages på baggrund af den  

 viden og indsigt, elever og studerende har om deres eget  

 arbejdsmiljø.
Embedslægen yder kun rådgivning Embedslægen yder kun rådgivning om  

 bekæmpelse af smitsomme sygdomme og om hygiejniske forhold samt  

 vejledning om sundhedsproblemer af mere generel karakter.
Det giver ikke  

 effektivt elever og studerende en beskyttelse og krav på et sikkert og  

 sundt arbejdsmiljø, som arbejdsmiljøloven giver ansatte.
Ligestilling mellem elever og lærere ved fordeling af ressourcer  

 på uddannelsesinstitutionerne Uddannelsesinstitutioner har bevæget sig mod  

 mål- og rammestyring, hvor den enkelte institution selv prioriterer de  

 tildelte midler.
Her er det vigtigt, at der ved prioritering af ressourcerne  

 ikke kun skal tages hensyn til lærernes og det øvrige personales  

 krav efter arbejdsmiljøloven, men at eleverne også sikres krav  

 på et sikkert og sundt arbejdsmiljø.
 Ændringer:
 For at sikre elever og studerende et sikkert og sundt  

 arbejdsmiljø skal:
1) Krav på deltagelse i sikkerhedsudvalg det sikres, at elever og studerende reelt inddrages i  

 sikkerhedsarbejdet på den enkelte uddannelsesinstitution ved at have  

 krav på deltagelse.
2) Krav til arbejdsmiljøet ved teoretisk undervisning embedslægens rådgivning om sundhedsproblemer generelt  

 afløses af et krav på et sikkert og sundt arbejdsmiljø  

 ved modtagelse af teoretisk undervisning.
3) Arbejdstilsynet være klageinstans arbejdstilsynet være instans, hvor elever og studerende kan  

 rette henvendelse om deres arbejdsmiljø.
 Ny lov om elevers og studerendes arbejdsmiljø som  

 løsningen, men . . .
I principppet kan den samme materielle beskyttelse i  

 arbejdsmiljøloven »kopieres« over i en lov om elevers og studerendes  

 arbejdsmiljø. Det vil eksempelvis være bestemmelser om  

 arbejdsstedets indretning (kap. 6.), Arbejdstilsynet (kap. 7) og  

 sikkerhedsudvalgene.
En sådan juridisk manøvre vil dog  

 være formålsløs, når vi nu engang har en  

 arbejdsmiljølov.
. . . når vi nu har en arbejdsmiljølov i Danmark Når erfaringerne i Sverige er så entydigt  

 positive med et markant fald i antallet af arbejdsulykker og meget få  

 økonomiske udgifter og udvidelsen af arbejdsmiljøloven i  

 Sverige ikke har givet problemer, vil det være naturligt, om  

 problemerne i Danmark løses ved også at lade elever og  

 studerende være omfattet af arbejdsmiljøloven her.
