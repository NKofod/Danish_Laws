 Told- og Skattestyrelsen fandt, at den pågældende forsætligt - men  

 uden et videregående forsæt til skatteunddragelse, jf.
skattekontrollovens § 16, stk. 3 - havde overtrådt skattekontrollovens  

 § 16, stk. 2. Valgbarhedsnævnet fandt, at den pågældende ikke var valgbar I brev af 27. juni 1994 har byrådet i henhold til § 101, stk. 4, i den  

 kommunale valglov indberettet, at byrådsmedlem NN har vedtaget et af Told- og  

 Skattestyrelsen meddelt bødeforelæg for overtrædelse af skattekontrollovens §  

 16, stk. 2.
Det fremgår af sagen, at den pågældende er ansat hos sin far, som ejer en  

 landbrugsejendom.
Den pågældende driver reelt gården.
Han har undladt at  

 reagere på kommunens for lave skatteansættelser af ham og har uden  

 hensyntagen til sin løns størrelse, der har varieret mellem 12.000 og 32.000  

 kr., fast trykket 1.528 kr. i A-skat pr. måned.
Den pågældende har ikke  

 indgivet selvangivelse.
Forholdet vedrører indkomstårene 1990-92.
De herved unddragne skatter udgør i alt 209.917 kr.
Det begåede forhold er  

 betragtet som forsætligt, men dog ikke som forsætlig skatteunddragelse, jf.  

 skatekontrollovens § 16, stk. 3. Bøden er en »normalbøde« for  

 forsætlig overtrædelse af skattekontrollovens § 16, stk. 2.
 Den pågældende var medlem af byrådet i det pågældende tidsrum.
