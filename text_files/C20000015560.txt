 Vejledning om indbetaling af ATP-bidrag for  

 medlemmer af arbejdsløshedskasser m.fl.
 De nærmere regler om indbetaling af bidrag til Arbejdsmarkedets  

 Tillægspension (ATP) for medlemmer af a-kasser m.fl. er fastsat i  

 Arbejdsministeriets bekendtgørelse nr. 592 af 22. juni 2000.
Medlemmer af a-kasser for lønmodtagere, der  

 får udbetalt dagpenge eller kursusgodtgørelse, er omfattet af  

 reglerne om obligatorisk indbetaling af bidrag til ATP.
Det samme  

 gælder medlemmer af a-kasser for lønmodtagere, som er over 25  

 år og får udbetalt uddannelsesgodtgørelse og medlemmer,  

 der får praktikydelse efter lov om en aktiv arbejdsmarkedspolitik.
Medlemmer, der får udbetalt overgangsydelse,  

 efterløn eller seniorydelse, er omfattet af reglerne om frivillig  

 indbetaling af bidrag til ATP.
Medlemmer af a-kasser for selvstændige  

 erhvervsdrivende kan kun foretage frivillig indbetaling for perioden fra 1.  

 juli 1999 til 31. december 2001.
 Personer der får overgangsydelse eller  

 efterløn, men som ikke er medlem af en dansk a-kasse, er også  

 omfattet af reglerne om frivillig indbetaling.
Obligatorisk indbetaling af ATP-bidrag Til § 1 Medlemmer, der får dagpenge under ferie, dagpenge  

 som lån (arbejdsløshedsforsikringslovens § 57,  

 stk. 2), udlagt dagpengegodtgørelse (lovens § 84) eller de  

 særlige ydelser fra a-kassen til uddannelse eller børnepasning  

 efter lov om orlov, er ikke omfattet af ordningen.
Til § 2 Medlemmets andel af ATP-bidraget, der svarer til 1/3 af  

 det samlede bidrag, tilbageholdes af a-kassen ved udbetaling af ydelser  

 på samme måde som ved opkrævning af kildeskat.
 Ved beregning af ATP-bidraget for en uge bruges det antal  

 timer, der ligger til grund for beregningen af ydelsen.
 Ved beregning af det ugentlige bidrag af ydelser, hvor der  

 foretages fradrag for indtægt krone for krone, beregnes det antal  

 timer, der skal betales ATP-bidrag for, ved at dividere bruttoydelsen med den  

 individuelle timesats.
 Det samme gælder for medlemmer, der får  

 suppleringsbeløb i aktivperioden efter  

 arbejdsløshedsforsikringslovens § 55, stk. 2.
 Bruttoydelsen er ydelsen efter fradrag for indtægt,  

 men før fradrag for skat.
 Medlemmets andel af timebidraget, som skal tilbageholdes  

 ved betaling af dagpenge eller kursusgodtgørelse er 1,08 kr. pr. time  

 i år 2000. For medlemmer, der får uddannelsesgodtgørelse  

 eller praktikydelse er medlemmets andel 0,54 kr. pr. time.
 Bidraget for en uge nedrundes til hele nærmeste  

 kronebeløb.
Til § 3 A-kasserne for lønmodtagere skal betale 1/3 af det  

 samlede ATP-bidrag for medlemmer, der får udbetalt dagpenge eller  

 kursusgodtgørelse.
Udgifterne til dækning af a-kassernes andel af  

 bidraget kan opkræves fra medlemmerne.
Der kan dog ikke opkræves  

 bidrag fra medlemmer, der får efterløn eller seniorydelse, eller  

 som er fritaget for betaling af bidrag efter  

 arbejdsløshedsforsikringslovens § 77, stk. 9.
 Direktoratet beregner det bidrag, der kan opkræves  

 pr. medlem i det kommende regnskabsår for henholdsvis  

 fuldtidsforsikrede og deltidsforsikrede og orienterer a-kasserne herom.  

 Bidraget er ens for alle a-kasser.
 A-kassernes andel af ATP-bidraget betales til direktoratet  

 sammen med medlemsbidraget til staten og efter samme regler.
Til § 5 Staten betaler 2/3 af det samlede ATP-bidrag for  

 medlemmer, der får udbetalt uddannelsesgodtgørelse eller  

 praktikydelse.
Frivillig indbetaling af ATP-bidrag Til § 6 Medlemmer, der får overgangsydelse, efterløn  

 eller seniorydelse, kan frivilligt betale ATP-bidrag i den periode, de  

 får en af de nævnte ydelser.
Til § 7 Det er en forudsætning for at indgå i  

 ordningen, at medlemmet skriftligt over for a-kassen udtrykker ønske  

 om frivilligt at bidrage til ATP.
 Medlemmer, der anmoder om at overgå til  

 efterløn eller seniorydelse, kan på ansøgningstidspunktet  

 eller senere tilmelde sig ordningen.
 Ved årsskiftet har modtagere af overgangsydelse,  

 efterløn eller seniorydelse mulighed for at ændre valg om  

 betaling af bidrag til ATP.
 Meddelelse om ændring skal være skriftlig og  

 være a-kassen i hænde senest den 10. januar. Ændringen har  

 virkning for den første udbetalingsperiode i kalenderåret.
 Ved skift mellem overgangsydelse, efterløn og  

 seniorydelse har medlemmerne mulighed for at ændre valg om betaling af  

 ATP.
Til § 8 Medlemmets andel af ATP-bidraget, 0,71 kr. pr. time  

 svarende til halvdelen af det samlede bidrag, tilbageholdes ved udbetaling af  

 ydelsen på samme måde som kildeskatten.
 Bidraget for en uge eller en måned nedrundes til  

 nærmeste hele kronebeløb.
Til § 10 Personer, der får overgangsydelse eller  

 efterløn, men som ikke længere er medlem af en dansk a-kasse,  

 kan frivilligt indbetale bidrag til ATP.
 Reglerne i § 6, stk. 2, og §§ 7-9 finder tilsvarende  

 anvendelse.
Fælles bestemmelser Til § 11 Bidraget til ATP skal indbetales kvartalsvis bagud.
Den  

 sidste rettidige betalingsdag er den 14. i måneden efter hvert kvartals  

 udløb.
For oktober kvartal er den sidste rettidige betalingsdag dog  

 den 20. januar.
 Hvis den sidste rettidige betalingsdag falder på en  

 lørdag, en søndag eller en helligdag, er sidste rettidige  

 betalingsdag den førstkommende hverdag.
Indbetalingen omfatter det samlede bidrag til ATP.
Det vil  

 sige de tilbageholdte bidrag ved udbetaling af ydelserne, tillige med  

 a-kassernes og arbejdsgivernes bidrag for så vidt angår dagpenge  

 og kursusgodtgørelse.
For uddannelsesgodtgørelse,  

 praktikydelse, overgangsydelse, efterløn og seniorydelse tillige med  

 statens andel.
Direktoratet anviser de samlede bidrag til ATP på  

 baggrund af indberetninger fra a-kasserne over de bidrag,  

 der er tilbageholdt i kvartalet.
Indberetningerne sendes i to eksemplarer og  

 skal være direktoratet i hænde senest den 10. i den måned,  

 ATP-bidraget forfalder til betaling.
I januar måned er sidste rettidige  

 indberetningsdag den 15. januar.
Indberetningen skal give oplysning om bidrag, der er  

 tilbageholdt i kvartalet.
Indberetningen skal være fordelt på  

 dagpenge, kursusgodtgørelse, uddannelsesgodtgørelse,  

 praktikydelse, overgangsydelse, efterløn og seniorydelse.  

 Indberetningen skal ske under 3 særskilte SE-numre for  

 henholdsvis:
1)	dagpenge og kursusgodtgørelse 2)	uddannelsesgodtgørelse og praktikydelse 3)	overgangsydelse, efterløn og seniorydelse.
 Desuden skal det af indberetningerne fremgå hvilke  

 beløb, der ud af de totale tilbageholdte ATP-bidrag i efterløn  

 og overgangsydelse er tilbageholdt for personer bosat i et andet  

 EØS-land.
A-kasser, der hidtil har indberettet  

 kursusgodtgørelse på særskilt SE-nummer, kan stadig  

 gøre dette.
Ligeledes kan de a-kasser, der hidtil har benyttet  

 SE-nummeret for dagpenge til indberetning af øvrige ydelser, der  

 udbetales gennem a-kassen, fortsat benytte dette til indberetning af de  

 ydelser, der ikke betales bidrag af til ATP.
 SE-nummeret til uddannelsesgodtgørelse og  

 praktikydelse samt SE-nummeret til overgangsydelse, efterløn og  

 seniorydelse må kun benyttes til indberetning af disse ydelser.
Indberetningerne skal være underskrevet  

 egenhændigt af mindst to bemyndigede personer.
Blanketter til brug ved  

 indberetning samt om fuldmagtsforhold udsendes af direktoratet.
På baggrund af indberetningerne beregner og anviser  

 direktoratet det samlede bidrag til Arbejdsmarkedets Tillægspension via  

 Danmarks Nationalbank.
Den del af det samlede bidrag, der er tilbageholdt ved  

 udbetaling af ydelserne, debiteres a-kassernes respektive konti over  

 udbetalte forskud/refusioner.
A-kassernes årlige indberetning til ATP Til § 12 A-kasserne skal hvert år i januar måned  

 indberette det samlede årlige ATP-bidrag, der er indbetalt for hvert  

 medlem.
Indberetningen foretages under de SE-numre, som de kvartalsvise  

 indbetalinger er foretaget under.
Indberetningen skal ske på den  

 årlige indberetningsseddel, der sendes til Told- og Skatteregionen.
 Det samlede ATP-bidrag, indbetalt for den enkelte modtager  

 af dagpenge, kursusgodtgørelse, uddannelsesgodtgørelse eller  

 praktikydelse opgøres ved at multiplicere det tilbageholdte ATP-bidrag  

 med 3. Det samlede ATP-bidrag, der er indbetalt for den enkelte modtager af  

 overgangsydelse, efterløn eller seniorydelse, opgøres ved at  

 multiplicere det tilbageholdte ATP-bidrag med 2.
 Told og Skat informerer Arbejdsmarkedets  

 Tillægspension om indberetningerne.
Tilbagebetaling af ATP-bidrag Til § 13 Når ydelser, af hvilke der er betalt ATP-bidrag,  

 skal betales tilbage af et medlem, skal det samlede indbetalte ATP-bidrag for  

 medlemmet tilbagebetales af Arbejdsmarkedets Tillægspension.
Når det bidrag, der skal betales tilbage,  

 vedrører en periode for hvilke den årlige indberetningsseddel er  

 indsendt (dvs. tidligere år), skal a-kassen skriftligt anmode  

 Arbejdsmarkedets Tillægspension om tilbagebetaling.
Der skal ikke  

 samtidig foretages supplerende indberetning til Told og Skat.
 Anmodningen, der sendes til ATP-Huset, Kongens Vænge  

 8, 3400 Hillerød, skal indeholde oplysning om: hvilken ydelse  

 tilbagebetalingen vedrører, medlemmets cpr.nummer, SE-nummeret  

 hvorunder bidraget er indberettet, tilbagebetalingsperioden, beløbets  

 størrelse (det samlede indbetalte ATP-bidrag), med angivelse af, at  

 beløbet skal anvises til Direktoratet for  

 Arbejdsløshedsforsikringen.
 Anmodningen kan fremsættes ved hvert kvartals  

 afslutning.
 Beløb svarende til medlemmets andel af det samlede  

 bidrag, der modtages retur fra Arbejdsmarkedets Tillægspension, vil  

 blive krediteret de respektive konti over modtagne forskud/refusion.
 Der kan ikke anmodes om tilbagebetaling af beløb,  

 der er mindre end et fuldt ATP-bidrag for en uge.
 Tilbagebetaling, der vedrører indeværende  

 regnskabsår, reguleres over de kvartalsvise indbetalinger.
 Direktoratets vejledning nr. 17 af 9. februar 2000 til  

 Arbejdsministeriets bekendtgørelse nr. 36 af 20. januar 2000 om  

 indbetaling af ATP-bidrag for medlemmer af arbejdsløshedskasser  

 ophæves hermed.
