INDHOLDSFORTEGNELSE 1. INDLEDNING 2. LOVGIVNINGEN 3. PERSONKREDSEN 4.  

 DISCIPLINARMIDLERNES ANVENDELSESOMRÅDE 5. DISCIPLINARMIDLERNE 6. UDSÆTTELSE  

 OG FORÆLDELSE AF IKENDTE DISCIPLINARMIDLER 7. DISCIPLINARMYNDIGHEDEN 8.  

 DISCIPLINARSAGENS GENNEMFØRELSE 9. REGISTRERING OG ARKIVERING 10. DISCIPLINARNÆVNET 11. ANKENÆVNET 12. INDBERETNING AF NÆVNENES AFGØRLSER 1. INDLEDNING Denne vejledning omhandler de bestemmelser, der gælder for anvendelsen af  

 disciplinarmidler på de til civilforsvarstjeneste indkaldte værnepligtige  

 m.fl.
 Formålet med vejledningen er især at give retningslinier for  

 administrationen af bestemmelserne og at beskrive den almindelige  

 fremgangsmåde ved en disciplinær forfølgning.
 Vejledningen skal tillige tjene som et meddelelsesmiddel for alle, der  

 berøres af bestemmelserne, og således bidrage til en bedre forståelse af  

 disciplinarmidlernes indhold og betydning for disciplinens opretholdelse  

 under tjenesten.
2. LOVGIVNINGEN Ved indenrigsministeriets bekendtgørelse nr. 469 af 20. september 1976  

 (bilag 1) blev lov nr. 325 af 26. juni 1975 om ændring af lov om  

 civilforsvaret (bilag 2) sat i kraft den 15. oktober 1976. Samtidig ophævedes  

 §§ 42-43 i lov om civilforsvaret (lov nr. 152 af 1. april 1949), jfr.  

 lovbekendtgørelse nr. 122 af 1. april 1962, som ændret ved § 18 i lov nr. 175  

 af 30. april 1969.
 Teksten i lov om civilforsvaret, jfr. ovenfor, og i ændringsloven af 26.  

 juni 1975 er sammenarbejdet i Indenrigsministeriets bekendtgørelse nr. 468 af  

 20. september 1976 (bilag 3).
 Med hjemmel i § 43b, stk. 3-4, og § 43d, stk. 5, i lov om civilforsvaret  

 har Indenrigsministeriet udfærdiget nedenstående bekendtgørelse, der  

 ligeledes blev sat i kraft den 15. oktober 1976:
 - Bekendtgørelse nr. 470 af 20. september 1976 om anvendelse af  

 disciplinarmidler over for værnepligtige i civilforsvaret (bilag 4).
 - Bekendtgørelse nr. 471 af 20. september1976 om myndighed til at anvende  

 disciplinarmidler over for værnepligtige i civilforsvaret (bilag 5).
 - Bekendtgørelse nr. 472 af 20. september 1976 om disciplinarnævn og  

 ankenævn for værnepligtige i civilforsvaret (bilag 6).
 Den af Civilforsvarsstyrelsen i maj 1969 udsendte cirkulærskrivelse om  

 retningslinier for disciplinarmidlers anvendelse ophæves samtidigt med  

 udsendelsen af denne vejledning.
3. PERSONKREDSEN Disciplinarmidler kan anvendes på de til civilforsvarstjeneste indkaldte  

 værnepligtige (CF-lovens § 42, stk. 1) og på de i CF-lovens § 13 omhandlede  

 frivillige (CF-lovens § 44, stk. 1). På andre frivillige kan  

 disciplinarmidler uden for hel eller delvis mobilisering ikke umiddelbart  

 anvendes (CF-lovens § 44, stk. 2, 1. pkt.).
 Under den normale uddannelsessituation i fredstid tager CF-lovens  

 bestemmelser om anvendelse af disciplinarmidler primært sigte på de efter  

 CF-lovens §§ 9 og 10, stk. 1, samt § 31 til civilforsvarstjeneste indkaldte  

 værnepligtige, dvs. menige og værnepligtige befalingsmænd.
 CF-lovens bestemmelser om anvendelse af disciplinarmidler gælder derimod  

 ikke for faste befalingsmænd, befalingsmænd af reserven og befalingsmænd til  

 frivillig tjeneste i CF-korpset eller for hermed sidestillet personel i  

 civilforsvaret uden for CF-korpset.
Bestemmelserne anvendes på værnepligtige ved CF-korpset og den statslige  

 amnulancetjeneste.
På de efter CF-lovens § 31 indkaldte værnepligtige og på  

 værnepligtige, der i henhold til CF-lovens § 7, stk. 1, overføres til det  

 lokale civilforsvar, finder bestemmelserne anvendelse med de fornødne  

 lempelser (bekendtgørelse nr. 470 § 8).
De efter CF-lovens § 31 indkaldte værnepligtige gennemgår dels en  

 grunduddannelse, der finder sted under kasernemæssige forhold (CF-lovens §  

 31, stk. 3), dels en fortsat lokal uddannelse (CF-lovens § 31, stk. 4). Under  

 grunduddannelsen behandles de værnepligtige på lige fod med værnepligtige ved  

 CF-korpset og den statslige ambulancetjeneste.
Dette gælder også de  

 værnepligtige, der i henhold til CF-lovens § 31, stk. 5, er udtaget til  

 befalingsmænd under deres supplerende uddannelse under kasernemæssige  

 forhold.
 Under den fortsatte lokale uddannelse må bestemmelserne tillempes den  

 særlige måde, hvorpå denne uddannelse afvikles (aften-/weekenduddannelse).  

 Det må fx således antages, at disciplinarmidler som VAGT ELLER ANDEN TJENESTE  

 UDEN FOR ORDEN, FRATAGELSE AF FRIHEDER og OVERFLYTNING TIL ANDEN TJENESTE  

 (andet tjenestested) ikke under den normale uddannelsessituation i fredstid  

 kan anvendes på værnepligtige til fortsat lokal uddannelse eller på  

 værnepligtige befalingsmænd til pligtig tjeneste i henhold til CF-lovens §  

 31, stk. 5.
4. DISCIPLINARMIDLERNES ANVENDELSESOMRÅDE Disciplinarmidler kan kun anvendes, når en strafbar handling er begået.  

 Her er alene tale om en lovfæstelse af hidtidig praksis.
Fx er det fortsat  

 ikke lovligt at pålægge en værnepligtig efterøvelse i en del af fritiden,  

 fordi vedkommende på grund af sygdom eller anden ham utilregnelig årsag ikke  

 er på højde med det øvrige mandskabs uddannelse.
 Disciplinarmidler skal anvendes i stedet for mindre straffe, medmindre  

 omstændighederne taler imod (CF-lovens § 43a, stk. 1). Denne udvikling  

 stemmer overens med nyere krimanalpolitiske synspunkter, hvorefter straf kun  

 bør anvendes, såfremt det, der ønskes opnået, ikke kan udvirkes ved mindre  

 indgribende foranstaltninger.
Det kan være vanskeligt i en regel at udtrykke, hvornår omstændighederne  

 taler imod at anvende disciplinarmidler.
Af lovens formulering fremgår, at  

 udgangspunktet ved mindre forseelser er anvendelse af disciplinarmidler, ikke  

 straf.
I visse tilfælde vil det dog være mere hensigtsmæssigt at anvende  

 straf i stedet for disciplinarmidler.
Fx kan en værnepligtigs tidligere  

 adfærd under tjenesten have skabt en begrundet formodning om, at vedkommende  

 ikke lader sig påvirke ved en fortsat anvendelse af disciplinarmidler,  

 hvorfor straf - også ved en ny, mindre forseelse - bør foretrækkes.
Hvis andet ikke følger af gældende bestemmelser eller omstændighederne i  

 øvrigt, kan de enkelte disciplinarmidler anvendes samtidig (bekendtgørelse  

 nr. 470 § 6). Der består en vid adgang til at kombinere forskellige  

 discipplinarmidler.
Fx vil det ofte være rimeligt at kombinere arbejde i en  

 del af fritiden med fratagelse af friheder eller belæring med et af de øvrige  

 disciplinarmidler, dog ikke med tilrettevisning.
Omvendt er det klart, at den  

 samtidige anvendelse af flere disciplinarmidler ikke må medføre større  

 indgreb i udgangsfriheden end tilladt (CF-lovens § 43b, stk. 2) eller en  

 anvendelse ud over den fastsatte forældelsesfrist på 14 dage (CF-lovens §  

 43b, stk. 2). Generelt kan siges, at kombination af disciplinarmidler ikke  

 bør finde sted, hvor dette kan føre til uheldige resultater.
5. DISCIPLINARMIDLERNE Som disciplinarmidler kan ifølge CF-lovens § 43b, stk. 1, anvendes:  

 Belæring Tilrettevisning Arbejde og efterøvelse i en del af fritiden  

 Fremstilling Vagt eller anden tjeneste uden for orden Fratagelse af friheder  

 Overflytning til anden tjeneste Opremsningen er udtømmende.
Anvendelse af andre disciplinære samktioner på  

 de i CF-lovens § 42, stk. 1, nævnte forseelser er ikke tilladt.
Det er heller  

 ikke tilladt, kollektivt at anvende disciplinarmidlerne uden forudgående  

 undersøgelse og konstatering af den enkeltes strafansvar.
 Disciplinarmidlerne er nærmere beskrevet i bekendtgørelse nr. 470 § 4.  

 Visse disciplinarmidler skal imidlertid kommenteres yderligere i det  

 følgende:
ARBEJDE I EN DEL AF FRITIDEN.
Disciplinarmidlet omfatter enhver inden for  

 tjenestestedet eller enheden relevant arbejdsopgave, hvis udførelse ikke  

 strider imod reglerne om værnepligtiges anvendelse eller imod  

 organsationsfaglige regler.
Arbejdet skal pålægges i form af en bestemt opgaves udførelse.
På dage med  

 normal daglig tjeneste må arbejdet ikke medføre tjeneste i mere end 2 timer  

 ud over den normale daglige tjeneste.
Ophører den daglige tjeneste fx kl.  

 17.00, må disciplinarmidlet ikke udstrækkes ud over kl. 19.00, uanset om den  

 værnepligtige fx på grund af spisning først tiltræder tjenesten kl. 17.30.  

 Påregnes opgavens udførelse at strække sig over 2 timer, bør varigheden af  

 disciplinarmidlets anvendelse så vidt muligt fastsættes ved ikendelsen.  

 Begrænsningen af indgreb i adgangen til at forlade tjenestestedet efter  

 tjenestens ophør (CF-lovens § 43b, stk. 2) gælder også for dette  

 disciplinarmiddel.
 Er den værnepligtige ved eget forhold årsag til, at opgaven ikke kan  

 udføres inden for det fastsatte tidsrum, afgøres det på sædvanlig måde, om  

 der er grundlag for at ikende et nyt disciplinarmiddel.
VAGT ELLER ANDEN TJENESTE UDEN FOR ORDEN.
Disciplinarmidlet omfatter al  

 vagttjeneste samt anden praktisk tjeneste.
FRATAGELSE AF FRIHEDER.
Anvendelsen af dette disciplinarmiddel medfører  

 indgreb i de friheder, der kan gives til værnepligtige i civilforsvaret,  

 nemlig: Udgangsfrihed (:frihed til at forlade tjenestestedet i tiden fra den  

 daglige tjenestes ophør til tjenestens begyndelse, normalt den følgende dags  

 morgen). Orlov (:frihed af mindst 1 døgns varighed). Tjenestefrihed (:frihed  

 i tjenestetiden af mindre end 1 døgns varighed).
 Anvendes dette disciplinarmiddel selvstændigt, dvs. uden samtidig  

 anvendelse af andre disciplinarmidler, består det i inddragelse af eller  

 indskrænkning i orlov eller tjenestefrihed, fx inddragelse af tjenestefrihed  

 på CF-korpsets stiftelsesdag.
 Fratagelse af udgangsfrihed kan ikke anvendes som selvstændigt  

 disciplinarmiddel.
 Fratagelse af ansøgt og bevilget frihed (orlov og tjenestefrihed) samt  

 ferieorlov kan ikke anvendes som disciplinarmiddel.
 Uberettiget opnåede fordele, som anført i bekendtgørelse nr. 470 § 4 nr.  

 6, andet ansnit, foreligger fx i tilfælde, hvor en værnepligtig ved urigtige  

 oplysninger opnår fritagelse for en bestemt tjeneste eller tildeles  

 tjenestefrihed, han ellers ikke ville være berettiget til.
OVERFLYTNING TIL ANDEN TJENESTE.
Disciplinarmidlet indebærer principielt,  

 at der kan ske flytning inden for samme tjenestested til anden tjeneste eller  

 flytning til nyt tjenestested til samme eller anden tjeneste.
Disciplinarmidlet er nyt.
Dets indførelse åbner mulighed for at kunne  

 reagere pædagogisk hensigtsmæssigt over for en værnepligtig, der har forset  

 sig, men hvor det må formodes, at forseelsen overvejende har sin årsag i  

 manglende vilje eller evne til at bestride tjenesten på fornuftig måde  

 og/eller til at tilpasse sig miljøet, samt at der er en grund til at antage,  

 at en flytning vil kunne rette forholdet op.
Medens flytning inden for samme tjenestested normalt ikke vil betyde  

 indgreb i den værnepligtiges livsvilkår under værnepligtens aftjening og  

 derfor navnlig vil være et egnet meddel i tilfælde af manglende vilje til at  

 bestride tjenesten på fornuftig måde, kan flytning til andet tjenestested  

 betyde et sådant indgreb.
Derfor kan denne del af disciplinarmidlet kun  

 anvendes efter bemyndigelse fra Civilforsvarsstyrelsen.
Til betryggelse af, at en afgørelse om flytning til andet tjenestested  

 ikke skaber umødigt strenge vilkår for den værnepligtige eller dennes  

 nærmeste pårørende, skal der - når forholdene taler derfor - inden afgørelsen  

 indhentes en udtalelse fra tjenestestedets læge og/eller socialrådgiver.  

 Hvornår forholdene taler derfor, må afgøres efter et konkret skøn af  

 tjenestestedets chef og/eller Civilforsvarsstyrelsen.
Det vil herved være  

 maturligt at tage hensyn til den værnepligtiges sociale baggrund, muligheden  

 for en stabilisering af hans karakter og risikoen for nye forseelser.
6. UDSÆTTELSE OG FORÆLDELSE AF IKENDTE  

 DISCIPLINARMIDLER Den, der er pålagt et disciplinarmiddel, kan uden begrundelse forlange  

 udståelsen af disciplinarmidlet udsat i indtil 2 x 24 timer efter meddelelsen  

 om disciplinarmidlet (CF-lovens § 43c). Bestemmelsen er ny.
Dens indførelse  

 skal ses i sammenhæng med det almindelige ønske om at sikre de værnepligtiges  

 retsbeskyttelse.
Ved anvendelse af disciplinarmidlerne BELÆRING og  

 TILRETTEVISNING har den ikke praktisk betydning.
Fristen af 2 x 24 timer er det maksimum af udsættelse, den værnepligtige  

 efter loven har ret til.
For at undgå usikkerhed med hensyn til beregningen  

 af fristens længde og udløb bør et pålagt disciplinarmiddel normalt først  

 iværksættes efter udløbet af de 2 x 24 timer.
Disciplinarmyndigheden vil dog  

 altid kunne imødekomme en værnepligtigs ønske om at påbegynde udståelsen af  

 et pålagt disciplinarmiddel straks eller inden for den lovbestemte frist.
Endvidere kan disciplinarmyndigheden udsætte iværksættelsen af et pålagt  

 disciplinarmiddel ud over de 2 x 24 timer.
Dette bør dog kun finde sted, når  

 særlige grunde taler derfor, fx tjenstlige årsager eller velfærdstruende  

 forhold for den værnepligtige eller dennes nærmeste pårørende, da formålet  

 med at anvende disciplinarmidler bl.a. er at tilvejebringe en hurtig  

 afgørelse af den sag, der er rejst som følge af forseelsen.
Dette formål  

 udviskes, jo længere tid der hengår mellem ikendelsen og udståelsen af  

 disciplinarmidlet.
Ved udsættelse med udståelsen af længere varighed, dvs. 8  

 dage og derover, skal der ske tilførsel til sagens akter om grunden hertil.
Også den, der er pålagt et disciplinarmiddel og som har påbegyndt  

 udståelsen heraf, kan af disciplinarmyndigheden i særlige tilfælde få  

 tilladelse til, at udståelsen afbrydes, således at denne fortsætter efter  

 udløbet af den periode, der er givet udsættelse for (bekendtgørelse nr. 470 §  

 7, stk. 4). Tilladelsen forudsætter vægtige grunde til at afbryde den engang  

 påbegyndte udståelse.
Dette gælder dog ikke tilladelsen til udsættelse i  

 forbindelse med ferieorlov eller julehelligdage (bekendtgørelse nr. 470 § 7,  

 stk. 4, sidste punktum).
 Endelig kan formanden for et disciplinarnævn eller ankenævnet bestemme, at  

 iværksættelse/fortsat udståelse af et pålagt disciplinarmiddel skal udsættes  

 (CF-lovens § 43 e, stk. 2).
Medfører et ikendt disciplinarmiddel indgreb i adgangen til at forlade  

 tjenestestedet efter den daglige tjenestes ophør (: indgreb i  

 udgangsfriheden), må dette ikke ske for længere perioder end 3 dage ad gangen  

 med mindst 1 dags mellemrum mellem perioderne (CF-lovens § 43b, stk. 2). Som  

 omtalt under afsnit 5. DISCIPLINARMIDLERNE kan fratagelse af udgangsfriheden  

 ikke anvendes som et selvstændigt disciplinarmiddel, men tjenesten må heller  

 ikke tilrettelægges således, at bestemmelsen om udgangsfrihed mellem  

 perioderne ikke kan virke efter hensigten.
Fx må en værnepligtig ikke på  

 »mellemdagen« sættes til ordinær tjeneste, der gør indgreb i hans  

 adgang til at forlade tjenestestedet efter den daglige tjenestes ophør. en  

 anden sag er, at udgangsfriheden på en »mellemdag« kan være  

 generelt begrænset eller ophævet.
I så fald skal vedkommende naturligvis ikke  

 stilles bedre end det øvrige mandskab.
Anvendelse af disciplinarmidler, der medfører indgreb i adgangen til at  

 forlade tjenestestedet, herunder samtidig anvendelse af flere sådanne  

 disciplinarmidler, må ikke udstrækkes ud over 14 dage fra  

 iværksættelsestidspunktet (CF-lovens § 43b, stk. 2). Dette er en speciel  

 regel om forældelse af ikendte disciplinarmidler, der griber ind i  

 udgangsfriheden.
Reglen gælder også i tilfælde af, at sådanne  

 disciplinarmidler ikke har kunnet afvikles på grund af fx sygdom, ulovligt  

 fravær, strafafsoning eller tjeneste, der ikke er omfattet af  

 disciplinarmidler.
7. DISCIPLINARMYNDIGHEDEN Myndighed til at anvende disciplinarmidler over for de til  

 civilforsvarstjeneste indkaldte værnepligtige m.fl. er for tiden tillagt  

 følgende: Chefen for CF-korpset Chefen for CF-korpsets Befalingsmandsskole  

 Chefen for Nordjydske CF-kolonne Chefen for Midtjydske CF-kolonne Chefen for  

 CF-korpsets Delingsførerskole Chefen for Sydjydske CF-kolonne Chefenb for  

 Fynske CF-sektion Chefen for Nordsjællandske CF-kolonne Chefen for  

 Sydsjællandske CF-kolonne Chefen for Civilforsvarets Ambulanceskole Chefen  

 for Bornholmske CF-sektion Chefen for CF-korpsets Materieltjeneste i Glostrup  

 Chefen for CF-korpsets Materieltjeneste i Aalborg Chefen for Civilforsvarets  

 Højskole Chefen for Civilforsvarets tekniske Skole designerede chefer for de  

 storkøbenhavnske CF-kolonner og Amager CF-sektion Chefer for  

 civilforsvarsregioner Civilforsvarschefer/-ledere Politimestre (i København  

 Politidirektøren) Der tilkommer den, der efter befaling midlertidigt varetager tjenesten som  

 chef for CF-korpset, for en kolonne, selvstændig sektion, skole eller  

 tilsvarende enhed, civilforsvarsregion, som civilforsvarschef/-leder eller  

 politimester (Politidirektør) samme myndighed til at anvende  

 disciplinarmidler, som i medfør af bekendtgørelse nr. 471 tillægges den, i  

 hvis sted han varetager tjenesten.
Dette vil navnlig være tilfældet som følge  

 af sygdom, ferie m.m.
Som noget særligt for visse disciplinarmyndigheder i CF-korpset åbner  

 bekendtgørelse nr. 471 § 1, stk. 2, mulighed for en begrænset  

 kompetencedelegation.
For tiden kan chefen for Nordjydske CF-kolonne  

 Midtjydske CF-kolonne Sydjydske CF-kolonne Fynske CF-sektion Nordsjællandske  

 CF-kolonne Sydsjællandske CF-kolonne Bornholmske CF-sektion tildele den ifølge korpsbefaling beordrede chef for uddannelsesstyrken  

 myndighed til under den første samlede uddannelse at anvende  

 disciplinarmidler, såfremt afvikling af disse kan ske inden for 7 dage.
Chefer for uddannelsesstyrker kan herefter ikke anvende et  

 disciplinarmiddel, herunder samtidig anvendelse af flere disciplinarmidler,  

 såfremt afvikling heraf strækker sig ud over 7 dage fra  

 iværksættelsestidspunktet.
Ved beregningen af dette tidsrum finder  

 bestemmelserne i bekendtgørelse nr. 470 § 7 sædvanlig anvendelse.
Tildeling og ophævelse af den omhandlede myndighed skal bekendtgøres,  

 normalt i en kolonne-/sektionsbefaling.
Myndigheden kan ikke delegeres  

 videre.
Bliver en chef for en uddannelsesstyrke forhindret i at udøve den ham  

 tildelte myndighed, går denne tilbage til chefen for kolonnen/sektionen.  

 Delegation af kompetence kan til enhver tid tilbagekaldes.
8. DISCIPLINARSAGENS GENNEMFØRELSE En disciplinarsag indledes normalt med en indberetning, der uden ugrundet  

 ophold afgives til vedkommende disciplinarmyndighed.
Indberetningen kan  

 afgives mundtligt, men skal af bevismæssige grunde i så fald følges op af en  

 skriftlig indberetning.
 Den, der indberettes for en forseelse, bør snarest underrettes om  

 indberetningen og om grunden hertil.
Afhøring skal foretages, inden der ikendes disciplinarmidler.
Den  

 indberettede skal forinden være gjort bekendt med indberetningens indhold og  

 i hovedtræk være orienteret om, hvad der i øvrigt måtte foreligge imod ham.  

 Der skal altid foretages afhøring af alle, hvis udtalelser efter  

 disciplinarmyndighedens skøn kan tænkes at være af betydning for sagens  

 opklaring.
Den indberettede har ret til at udtale sig og stille spørgsmål vedrørende  

 sagen.
Han kan nægte at udtale sig, men skal da gøres opmærksom på, at han  

 risikerer, at sagen i så fald afgøres uden yderligere bevisførelse.  

 Vedkommende disciplinarmyndighed kan give tilladelse til, at den indberettede  

 møder sammen med en talsmand.
 Disciplinarmyndigheden bestemmer, om sagen på det foreliggende grundlag er  

 tilstrækkeligt oplyst til, at en afgørelse kan træffes, eller om det findes  

 påkrævet at indhente yderligere oplysninger, fx i form af supplerende  

 indberetning(-er), høring af myndigheder eller udtalelser fra  

 læge/socialrådgiver.
Disciplinarmyndighedens afgørelse skal - uanset udfaldet - altid meddeles  

 den indberettede.
Går afgørelsen ud på anvendelse af dispiplinarmidler, skal  

 disciplinarmyndigheden samtidigt med meddelelsen om afgørelsen sikre sig, at  

 den indberettede er bekendt med reglerne om udsættelse og klage.
9. REGISTRERING OG ARKIVERING Det påhviler disciplinarmyndigheden at foretage registrering af enhver  

 sag, der rejses i anledning af begåede disciplinære forseelser.  

 Registreringen skal foretages uden hensyn til sagens udfald, altså også i  

 tilfælde, hvor sagen fx hæves på grund af bevisets stilling eller overgives  

 politimesteren til påtale.
Under den normale uddannelsessituation i fredstid foretages registreringen  

 på »Registreringsblad for menige« eller »Personlige  

 oplysninger«.
Disciplinarmyndighedens afgørelse skal altid fremgå af  

 sagens akter.
Går afgørelsen ud på anvendelse af disciplinarmidler, er det af  

 hensyn til sagens eventuelle indbringelse for disciplinar-/ankenævnet  

 nødvendigt at foretage yderligere optegnelser i sagen om det anvendte  

 disciplinarmiddel, såsom art, varighed, udsættelse og udståelse.
En sags dokumenter, fx indberetning, afgivne forklaringer,  

 lægeerklæringer, optegnelser, nævnsafgørelser m.m. arkiveres og opbevares i  

 eet år efter hjemsendelsen.Dette er særligt påkrævet i de tilfælde, hvor en  

 afgørelse er eller kan påregnes at blive indbragt for  

 disciplinar-/ankenævnet.
Ganske vist er der i loven foreskrevet en 4-ugers  

 frist for klageren (bekendtgørelse nr. 472 §§ 4, stk. 1, og 11, stk. 1), men  

 loven hjemler desuden nævnets formand ret til at se bort fra en overskridelse  

 af klagefristen, når der er særlig grund hertil (bekendtgørelse nr. 472, §§  

 4, stk. 2, og 11, stk. 2). Det vil derfor være nødvendigt med en betydeligt  

 længere opbevaringsperiode end den samlede klagefrist.
 Opmærksomheden henledes på, at der under den normale uddannelsessituation  

 i fredstid ikke længere er pligt til at føre særskilt disciplinarbog.  

 Disciplinarmyndigheder i CF-korpset, der stadig ønsker at føre  

 disciplinarbog, skal imidlertid fra nu af føre disciplinarbogen holdvis og må  

 af hensyn til, at ikke alle menige på et hold hjemsendes samtidigt, først  

 tilintetgøre disciplinarbogen 16 måneder efter holdets indkaldelsesdato.
 Det anførte ændrer således intet i de for værnepligtige ved CF-korpset og  

 den statslige ambulancetjeneste samt for de efter CF-lovens § 31 til  

 civilforsvarstjeneste indkaldte værnepligtige gældende bestemmelser om  

 tilintetgørelse af »Registreringsblad for menige« og  

 »Personlige oplysninger« i forbindelse med hjensendelsen.
10. DISCIPLINARNÆVNET Den, der er blevet pålagt et disciplinarmiddel, kan inden 4 uger efter  

 disciplinarmidlets forkyndelse forlange sagen indbragt for disciplinarnævnet  

 ved at fremsætte skriftlig eller mundtlig begæring herom enten til  

 vedkommende disciplinarmyndighed, der snarest skal aflevere sagen med de  

 fornødne oplysninger til nævnets formand, eller direkte til nævnets formand  

 (bekendtgørelse nr. 472 § 4, stk. 1).
Der er oprettet to disciplinarnævn, eet øst for og eet vest for Storebælt.  

 Klager fra værnepligtige med tjenestested øst for Storebælt indbringes for  

 disciplinarnævn øst, og klager fra værnepligtige med tjenestested vest for  

 Storebælt indbringes for disciplinarnævn vest.
Navn og adresse på nævnenes  

 formænd meddeles i cirkulærskrivelse og i kolonne-/sektionsbefaling.
Det er mest hensigtsmæssigt, at klageren fremsætter sin begæring over for  

 vedkommende disciplinarmyndighed, der herefter i overensstemmelse med de for  

 tjenesteområdet almindeligt gældende bestemmelser om fremgangsmåden ved  

 indgivelse af klager og andragender fremsender sagens akter med de  

 bemærkninger, som indbringelsen for nævnet i øvrigt måtte give anledning til.  

 Det er principielt svarende til, hvad der er foreskrevet for klager af anden  

 art, jfr. »Grundbog for CF-korpsets menige« og  

 »Tjenestevejledning for de efter CF-lovens § 31 indkaldte  

 værnepligtige«.
Ved at forholde sig på denne måde spares der også tid,  

 da en klage, der er indgivet direkte til nævnets formand, normalt ikke  

 behandles førend nævnets formand har orienteret vedkommende  

 disciplinarmyndighed om sagen og modtaget akterne fra denne.
Klagernes begæring bør for at undgå eller mindske faren for misforståelser  

 så vidt muligt være skriftlig.
Det må klart fremgå af begæringens indhold,  

 hvad der klages over, hvad der søges opnået med klagen, og om der ønskes at  

 give møde for nævnet, se også bekendtgørelse nr. 472 § 7.
 Den ikendende disciplinarmyndighed kan bestemme, at udståelsen af et  

 pålagt disciplinarmiddel, der er eller agtes indbragt for nævnet, udsættes,  

 indtil nævnets formand har truffet afgørelse herom (bekendtgørelse nr. 472 §  

 5, se også afsnittet om UDSÆTTELSE OG FORÆLDELSE AF IKENDTE  

 DISCIPLINARMIDLER).
 Tjenestestedet meddeler den fornødne frihed til at møde for nævnet.
Nævnets afgørelse (kendelse) udfærdiges skriftligt og sendes til  

 vedkommende disciplinarmyndighed, som herefter meddeler klageren afgørelsens  

 indhold og konsekvenserne heraf.
Samtidig skal disciplinarmyndigheden sikre  

 sig, at klageren er bekendt med reglerne om klage til ankenævnet.
11. ANKENÆVNET Disciplinarnævnets afgørelse kan såvel af vedkommende disciplinarmyndighed  

 som af den, der er blevet pålagt et disciplinarmiddel, inden 4 uger efter, at  

 klageren har fået meddelelse herom, forlanges indbragt for ankenævnet  

 (bekendtgørelse nr. 472 § 11, stk. 1).
 Der er kun oprettet eet ankenævn.
 Indbringelse af en sag for ankenævnet sker ved indgivelse af skriftlig  

 eller mundtlig anmodning herom til formanden for det disciplinarnævn, hvis  

 afgørelse påklages (bekendtgørelse nr. 472 § 11, stk. 3).
 Ankenævnet behandler normalt en sag på grundlag af det i sagen  

 foreliggende skriftlige materiale, men følger i øvrigt i vid udstrækning de  

 regler, der gælder for behandlingen af en sag, der er indbragt for  

 disciplinarnævnet (bekendtgørelse nr. 472 § 12).
 Opmmærksomheden henledes på, at ankenævnets afgørelser ikke kan indbringes  

 for domstolene eller indenrigsministeren (bekendtgørelse nr. 472 § 13).
12. INDBERETNING AF NÆVNENES AFGØRELSER Vedkommende disciplinarmyndighed indberetter de afgørelser, som  

 disciplinar-/ankenævn træffer, til Civilforsvarsstyrelsen, sædvanligvis i  

 form af en fotokopi af afgørelsen (kendelsen) og af eventuelt medfølgende  

 bilag, samt - under forudsætning af, at tjenestestedet har afholdt udgifter i  

 den enkelte sag, fx befordringsgodtgørelse, dagpenge m.v. til et nævns  

 formand, til nævnsmedlemmer, klageren, vidner etc. - en specifikation over  

 disse udgifter.
