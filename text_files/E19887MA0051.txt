Højesterets dom af 27. januar 1988 En gårdejer havde i perioden 1973-1981 ved siden af sin virksomhed inden  

 for landbrug tillige været beskæftiget med byggevirksomhed, da han til dels  

 med eget arbejde og på egne grunde havde opført huse til videresalg.
 Opførelse af et parcelhus til eget brug fandtes herefter omfattet af  

 momslovens § 11, stk. 1, således at der skal betales moms af eget arbejde  

 efter momslovens § 8, stk. 3.
Østre Landsrets dom af 8. august 1986 Under denne sag, der er anlagt den 25. januar 1985, har sagsøgeren, en  

 gårdejer, påstået sagsøgte, Skatteministeriet, tilpligtet at tilbagebetale et  

 momsbeløb på 7.632 kr. incl renter og retsafgift, og med procesrente fra  

 sagens anlæggelse.
 Sagsøgte har påstået frifindelse.
Sagen drejer sig om, at gårdejeren i perioden 1972-79 opførte og solgte 5  

 huse bygget på egne grunde.
I 1978-79 opførte gårdejeren yderligere et  

 parcelhus til sig selv.
 Gårdejeren udførte selv murerarbejdet ved opførelsen af de to første huse,  

 mens han ved opførelsen af de øvrige huse udførte murer- og tømrerarbejdet  

 sammen med en ansat arbejdsmand.
Gårdejeren gjorde gældende, at han ikke skal betale moms af eget arbejde  

 på parcelhuset, fordi han er ufaglært selvbygger og i de sidste 25 år har  

 været selvstændig inden for landbruget.
Han mente derfor ikke, at  

 byggearbejdet kan falde inden for han normale arbejds- og fagområde.
 Landsskatteretten har ved en kendelse af 13. oktober 1983 fastslået, at  

 gårdejerens arbejde med byggeri ikke har medført en sådan fagtilknytning, at  

 han kan indkomstbeskattes af værdien af eget arbejde eller af mestersalær  

 vedrørende byggeriet af parcelhuset til eget brug.
 Momsnævnet har ligesom toldvæsenet anset gårdejeren for også at være  

 beskæftiget med byggevirksomhed, så han i relation til byggeriet af eget  

 parcelhus er omfattet af momslovens § 11, stk. 1, om moms af eget forbrug.
 Faguddannelsen som sådan har derfor inden for momssystemet ingen særlig  

 betydning for momsberegningen af eget arbejde, når det ligger fast, at  

 gårdejeren rent faktisk udførte murer- og tømrerarbejdet i både de huse, som  

 solgtes, og i huset til eget brug.
 Moms af eget arbejde skal ske efter momslovens § 8, stk. 3.
 Rettens bemærkninger:
 Det lægges til grund, at sagsøgeren fra 1973-1981 ved siden af sin  

 virksomhed inden for landbrug tillige har været beskæftiget med  

 byggevirksomhed, idet han til dels med eget arbejde og på egne grunde har  

 opført huse til videresalg.
 Opførelsen af en bolig til egen brug findes herefter omfattet af  

 momslovens § 11, stk. 1, således at der skal betales moms af eget arbejde  

 efter lovens § 8, stk. 3. Herefter frifindes sagsøgte.
 Thi kendes for ret:
Sagsøgte, Skatteministeriet frifindes for sagsøgerens påstand under denne  

 sag.
I sagsomkostninger betaler sagsøgeren inden 14 dage 2.500 kr. til  

 sagsøgte.
Højesterets dom af 27. januar 1988 Appellanten har gentaget den i Landsretten nedlagte påstand.
Indstævnte  

 har påstået stadfæstelse.
 Af de grunde, der er anført af Landsretten, stadfæster Højesteret dommen.
 Thi kendes for ret:
 Landsrettens dom bør ved magt at stande.
I sagsomkostninger for Højesteret betaler appellanten 2.500 kr. til  

 indstævnte, Skatteministeriet.
De idømte sagsomkostninger skal betales inden  

 14 dage efter denne højesteretsdom forkyndelse.
