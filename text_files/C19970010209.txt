(Til samtlige ministerier) 1. Finansministeriet og Centralorganisationernes Fællesudvalg har  

 den 30. juni 1997 indgået en aftale om personalets inddragelse og medvirken i  

 konkrete sager om udbud og udlicitering.
 Aftalen er en uddybning og fortolkning af Samarbejdsaftalens punkt 4 om  

 samarbejdsudvalgets drøftelser af større rationaliserings- og  

 omstillingsprojekter samt projekter vedrørende bl.a. ny og ændret teknologi.  

 Aftalen har til formål at styrke samarbejdsudvalgenes arbejde i forbindelse  

 med effektivisering og rationalisering af institutionernes opgaver, herunder  

 opgaver som skal i udbud eller udlicitering.
 Aftalen er optrykt som bilag 1 til dette cirkulære.
2. Finansministeriet og Centralorganisationernes Fællesudvalg har  

 endvidere den 30. juni 1997 indgået en aftale om forbud mod  

 forskelsbehandling på de statslige arbejdspladser.
Aftalen har til formål at  

 styrke samarbejdsudvalgenes arbejde for at sikre lige vilkår for alle ansatte  

 på statslige arbejdspladser.
 Baggrunden for indgåelsen af aftalen er Folketingets vedtagelse af lov om  

 forbud mod forskelsbehandling på arbejdsmarkedet (Lov nr. 459 af 12. juni  

 1996), som trådte i kraft den 1. juli 1996.
Statens arbejdspladser har en særlig forpligtelse til at sørge for, at der  

 ikke sker forskelsbehandling på grund af race, hudfarve, religion, politisk  

 anskuelse, seksuel orientering eller national, social eller etnisk  

 oprindelse.
Det fremgår af den forvaltningsretlige lighedsgrundsætning, at  

 der i forbindelse med forvaltningens udøvelse hverken må ske direkte eller  

 indirekte forskelsbehandling i forbindelse med ansættelse, under ansættelse  

 og ved afsked.
 Det er parternes hensigt, at aftalen skal medvirke til at sikre en  

 effektiv efterlevelse af disse regler.
 Samarbejdsudvalget har i denne sammenhæng et medansvar for at sikre, at  

 alle nuværende og fremtidige ansatte har lige muligheder med hensyn til valg  

 af job, uddannelse, forfremmelse og øvrige arbejdsvilkår samt for vurdering  

 af, om arbejdsforholdene er tilpasset en sådan ligebehandling.
 Aftalen er optrykt som bilag 2 til dette cirkulære.
 3. Begge aftaler vil blive udsendt i en kommenteret udgave af  

 Centralrådet for statens samarbejdsudvalg.
Finansministeriet Økonomistyrelsen Den 30. juni 1997 P.M.V.
 E.B.
Jan Olsen Bilag 1 AFTALE OM PERSONALETS INDDRAGELSE OG MEDVIRKEN I KONKRETE SAGER OM  

 UDBUD OG UDLICITERING - TILLÆGSAFTALE TIL SAMARBEJDSAFTALEN) § 1.  Indledning Denne aftale er en tillægsaftale til Samarbejdsaftalen af 6. november 1990  

 (*) mellem Finansministeriet og Statsansattes Kartel, Statstjenestemændenes  

 Centralorganisation II, Akademikernes Centralorganisation og Tjenestemænds og  

 Overenskomstansattes Kartel.
( Red. note: Jf.
FCIR nr 229 af 29/11/1990 i Retsinformation) § 2.  Samarbejdsudvalgets drøftelser Ud over de i samarbejdsaftalens punkt 4 nævnte større rationaliserings- og  

 omstillingsprojekter mv. skal samarbejdsudvalget drøfte sådanne projekter,  

 der indebærer udbud og udlicitering af opgaver samt nedsættelse af  

 projektgrupper i forbindelse hermed.
§ 3.  Uoverensstemmelser Uoverensstemmelser om denne aftale behandles efter bestemmelserne i  

 Samarbejdsaftalens pkt. 20, 21 og 26.
§ 4.  Ikrafttræden og opsigelse Denne aftale træder i kraft, når den er underskrevet af parterne.
Aftalen  

 kan af hver af parterne opsiges med 3 måneders varsel til den første i en  

 måned.
Efter opsigelsen løber aftalen videre, indtil den erstattes af en ny  

 aftale, dog længst indtil 12 måneder efter opsigelsen.
København, den 30. juni 1997 Bilag 2 AFTALE OM FORBUD MOD FORSKELSBEHANDLING PÅ DE STATSLIGE ARBEJDSPLADSER - TILLÆGSAFTALE TIL SAMARBEJDSAFTALEN § 1.  Indledning Denne aftale er en tillægsaftale til Samarbejdsaftalen af 6. november  

 1990(*) indgået mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Tjenestemænds og Overenskomstansattes Kartel.
( Red. note: Jf.
FCIR nr 229 af 29/11/1990 i Retsinformation) § 2.  Formål Parterne er enige om at arbejde aktivt for at fremme lige vilkår for alle  

 nuværende og fremtidige ansatte på de statslige arbejdspladser.
 Formålet er at fremme en udvikling, så alle medarbejdere - uanset race,  

 hudfarve, religion, politisk anskuelse, seksuel orientering eller national,  

 social eller etnisk oprindelse - også reelt får samme mulighed for  

 ansættelse, uddannelse, forfremmelse samt arbejdsvilkår i øvrigt.
§ 3.  Information og dialog Parterne er enige om, at det er en fælles opgave for institutionernes  

 ledelser og de ansatte at sikre, at der ikke forekommer forskelsbehandling på  

 den enkelte institution i henhold til lov om forbud mod forskelsbehandling på  

 arbejdsmarkedet.
 Den enkelte institutions ledelse skal derfor samarbejde med de ansatte om  

 fastlæggelse af retningslinier for dette arbejde.
Samarbejdsudvalget skal arbejde for at direkte og indirekte forskelsbehandling forebygges gennem personalepolitikken at sikre en åben dialog på institutionen/virksomheden.
 at informere og rådgive om gældende regler mv.
 Samarbejdsudvalget kan udarbejde en handlingsplan om mål,  

 informationsindsats og forslag til evaluering og opfølgning.
§ 4.  Uoverensstemmelser Uoverensstemmelser om spørgsmål vedrørende forskelsbehandling behandles  

 efter bestemmelserne i Samarbejdsaftalens pkt. 20, 21 og 26.
§ 5.  Ikrafttræden og opsigelse Denne aftale træder i kraft, når den er underskrevet af parterne.
Aftalen  

 kan af hver af parterne opsiges med 3 måneders varsel til den første i en  

 måned.
Efter opsigelse løber aftalen videre, indtil den erstattes af en ny  

 aftale, dog længst indtil 12 måneder efter opsigelsen.
