Ved fremførsel af underskud kunne skatteyderen ikke vælge i det  

 følgende år først at modregne dette års særlige indkomst i underskuddet og  

 resten i den almindelige indkomst.
Der var pligt til først at modregne det  

 først følgende års skattepligtige almindelige indkomst, men derefter kunne  

 vælges mellem at føre underskud videre frem til følgende års almindelige  

 indkomst eller at modregne skattepligtig særlig indkomst i det først følgende  

 år.
A klagede for indkomståret 1987 over, at de stedlige skattemyndigheder  

 ikke havde godkendt den af hende foretagne modregning af almindelig og særlig  

 indkomst i underskud, overført fra 1986. Det fremgik af sagens oplysninger,  

 at klageren, der bl.a. drev landbrugsvirksomhed, havde fremført et underskud  

 fra indkomståret 1986 på 825.574 kr.
I 1987 var klagerens almindelige  

 indkomst opgjort til 330.035 kr. og den særlige indkomst til 548.174 kr.
I  

 regnskabet der lå til grund for indkomstopgørelsen, var det fremførte  

 underskud fra 1986 på 825.574 kr. først modregnet i den særlige indkomst på  

 548.174 kr., medens det resterende underskud, 277.400 kr., ifølge regnskabet  

 skulle modregnes i den almindelige indkomst for indkomståret 1987. De  

 stedlige skattemyndigheder havde ved ansættelsen været af den opfattelse, at der skulle foretages modregning i  

 den positive almindelige indkomst forud for modregning i den positive særlige  

 indkomst.
Myndighederne havde i den forbindelse henvist til punkt 45 i  

 cirkulære af 9. december 1986 til personskatteloven.
Klagerens repræsentant  

 gjorde over for Landsskatteretten gældende, at klageren efter hans opfattelse  

 kunne vælge enten at betale den særlige indkomst for indkomståret 1987 og  

 fremføre underskuddet fra 1986 til modregning i den positive almindelige  

 indkomst for indkomståret 1987 og eventuelt følgende indkomstår, eller at  

 fremføre underskuddet fra 1986 til modregning først i den positive særlige  

 indkomst for indkomståret 1987 og herefter modregne det resterende underskud  

 i den positive almindelige indkomst for indkomståret 1987. Til støtte herfor  

 anførte repræsentanten bl.a., at dette kunne udledes af det i  

 ligningsvejledningen for 1986 side 131 og 132 anførte eksempel 2.  

 Repræsentanten gjorde endvidere gældende, at valgene efter lov om særlig  

 indkomstskat § 9, stk. 4, måtte have fortrinsstilling for de tvungne  

 modregninger efter ligningslovens § 15 og personskattelovens § 13. Der sås  

 ikke i lovgivningen at være holdepunkter for, at fremførsel af tidligere års  

 underskud skulle modregnes først i den almindelige indkomst og derefter i den  

 særlige indkomst inden for samme indkomstår.
Landsskatteretten bemærkede, at  

 efter de gældende principper for fremførsel af negativ almindelig indkomst  

 var denne fremførsel bundet til forlods at finde sted i følgende års  

 almindelige indkomst hvorimod skatteyderen kunne vælge at lade fremførsel gå  

 uden om særlig indkomst.
I 1987, hvor der både var positiv almindelig og  

 særlig indkomst skulle det fremførte underskud således først udlignes i den  

 positive almindelige indkomst medens det yderligere underskud enten kunne  

 videreføres til indkomståret 1988 eller udlignes i den særlige indkomst for  

 indkomståret 1987. Retten kunne derfor tiltræde de af de stedlige  

 skattemyndigheder i sagen anvendte principper, hvorefter klageren ikke kunne  

 vælge at begynde modregningen i den særlige indkomst i 1987 frem for i dette  

 års almindelige indkomst.
LV 1989, C 3.3.
