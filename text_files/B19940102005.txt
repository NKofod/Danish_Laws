Efter forhandling med forsvarsministeren og udenrigsministeren fastsættes i henhold til § 2 i lov nr. 567 af 30. november 1983 om rettigheder og immuniteter for internationale organisationer m.v.:
 § 1.  En dansk statsborger, der er ansat i en  

 international organisation eller institution, som Danmark er medlem af, og  

 for hvis vedkommende overenskomst om rettigheder og immuniteter for  

 organisationens ansatte er indgået efter lovens § 1, stk. 1, har ikke pligt  

 til at møde for session, sålænge ansættelsesforholdet består.
§ 2.  En udskrevet værnepligtig, der er ansat i en  

 international organisation m.v. som nævnt i § 1, har ikke pligt til at gøre  

 værnepligtstjeneste, sålænge ansættelsesforholdet består.
Etableres  

 ansættelsesforholdet med virkning for den periode, i hvilken han gør  

 værnepligtstjeneste, hjemsendes han på et under hensyn til  

 ansættelsesforholdets påbegyndelse passende tidspunkt, medmindre han med  

 organisationens eller institutionens indforståelse ønsker senere  

 hjemsendelse.
 § 3.  Indenrigsministeren bestemmer efter forhandling  

 med udenrigsministeren, om en værnepligtig er omfattet af §§ 1-2.
 § 4.  Bekendtgørelsen træder i kraft den 1. januar  

 1995.
 Stk. 2.  Kgl. anordning nr. 312 af 19. december 1957 om  

 fritagelse for værnepligt for embedsmænd m.fl. ved internationale  

 organisationer m.m. ophæves.
