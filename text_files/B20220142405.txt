Bekendtgørelse om ikrafttræden af lov om en indefrysningsordning for høje energiregninger I medfør af § 24 i lov nr. 1387 af 5. oktober 2022 om en indefrysningsordning for høje energiregninger fastsættes:
 § 1. Lov nr. 1387 af 5. oktober 2022 om en indefrysningsordning for høje energiregninger sættes i kraft den 1. november 2022, jf. dog stk. 2.
 Stk. 2. § 25 i lov nr. 1387 af 5. oktober 2022 om en indefrysningsordning for høje energiregninger sættes i kraft den 1. januar 2023.
 § 2. § 23 om straf i lov nr. 1387 af 5. oktober 2022 om en indefrysningsordning for høje energiregninger har virkning for elhandelsvirksomheder og gasleverandører fra den 1. december 2022.
 § 3. Lov nr. 1387 af 5. oktober 2022 om en indefrysningsordning for høje energiregninger har virkning for indefrysning af energiregninger, der vedrører opvarmet vand fra den 1. januar 2023.
 § 4. Bekendtgørelsen træder i kraft den 1. november 2022.
