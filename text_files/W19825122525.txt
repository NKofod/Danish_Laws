En 36-årig mand var i forvejen for berigelseskriminalitet dømt til  

 behandling på et psykiatrisk hospital i medfør af straffelovens § 16 og havde  

 nu begået bedragerier for 7.500 kr.
Han blev nu anset omfattet af § 69.  

 Tiltalerejsning med påstand om ny behandlingsdom og fastsættelse af  

 længstetid for institutionsophold i stedet for domsændring efter § 72.(* 2) En 36-årig mand var i 1980 i anledning af forsøg på forsikringsbedrageri ved falsk tyverianmeldelse om værdier til 10.000  

 kr. frifundet i medfør af straffelovens § 16, stk. 1 og dømt til at  

 underkaste sig psykiatrisk behandling på et hospital for sindslidende med  

 tilsyn under udskrivning, således at der af tilsynsmyndigheden i forbindelse  

 med overlægen kunne træffes bestemmelse om (gen-)indlæggelse.
Han havde nu  

 erkendt en række tilfælde af bedrageri i forbindelse med misbrug af  

 postgirokonto, samlet beløb på 7.500 kr.
Det fremgik af Retslægerådets  

 erklæring, at sigtede tidligere var diagnosticeret som manio-depressiv,  

 hvilket dog ikke senere havde manifesteret sig.
Han var på det aktuelle  

 gerningstidspunkt ikke sindssyg, men præget af et mangeårigt spiritus- og  

 medicinmisbrug, ligesom han karaktermæssigt og intellektuelt måtte henføres  

 til straffelovens § 69, stk. 1. Den igangværende psykiatriske behandling blev  

 af rådet anset for mere formålstjenlig end straf.
Statsadvokaten indstillede  

 tiltalefrafald, hvorefter den aktuelle foranstaltning ville blive søgt ændret  

 i medfør af straffelovens § 72 med fastsættelse af længstetid for eventuel  

 institutionsophold efter straffelovens § 69, stk. 2. Da straffelovens § 72  

 imidlertid må antages at tage sigte på foranstaltningsændring som sådan,  

 hvilket der ikke var tale om her,hvor foranstaltningen netop skulle  

 videreføres, fandtes hjemlen i § 72 ikke tilstrækkelig sikker.
Det blev  

 derfor besluttet, at sagen skulle gennemføres til dom med påstand i  

 overensstemmelse med Retslægerådets udtalelse og fastsættelse af længstetid.
(* 1) Offentliggjort i Anklagemyndighedens Årsberetning 1982, side 12.
