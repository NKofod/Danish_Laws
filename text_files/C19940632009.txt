CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE BILAG: Lønoversigt pr. 1. april 1993 Generelle bemærkninger 1. Finansministeriet har med Foreningen for Landmålingsteknikere  

 indgået vedlagte organisationsaftale, der træder i stedet for  

 organisationsaftale af 23. april 1992. Ændringer er markeret med streger i  

 marginen.
 2. Det henstilles, at der i forbindelse med ansættelse gives  

 hurtig meddelelse herom til Foreningen for Landmålingsteknikere.
 Organisationsaftalen udgør sammen med OC-fællesoverenskomsten af 3. marts  

 1994 det samlede overenskomstgrundlag.
(se FCIR 6176 19940303) Bemærkninger til de enkelte bestemmelser Til § 4. Pension 3. For landmålingsteknikere, der ikke er medlem af Foreningen for  

 Landmålingsteknikere, indbetales pensionsbidragene ligeledes til  

 Livsforsikringsselskabet Topsikring A/S.
Kan en landmålingstekniker ikke opnå en under hensyn til sin alder  

 tilfredsstillende pensionsordning, kan der mellem den ansatte og  

 organisationen eller pensionsforeningen træffes aftale om tilbageholdelse af  

 et ekstraordinært pensionsbidrag over en nærmere fastsat periode.
Dette  

 bidrag indbetales i overensstemmelse med reglerne i § 4, stk. 1.
Til § 5. Kvalifikationstillæg 4. I forbindelse med omlægningen af puljesystemet pr. 1. april  

 1989 blev kravene til, hvornår der foreligger en væsentlig stillingsændring,  

 der kan give sig udslag i tillæg uden for pulje, præciseret.
 Lønændringer, der begrundes med »væsentlig stillingsændring« kan  

 alene ydes uden for pulje ved egentlig forfremmelse - typisk efter  

 stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
5. Cirkulæret har virkning fra 1. april 1993, medmindre andet er  

 anført.
Samtidig ophæves cirkulære af 10. juni 1992 om organisationsaftale  

 for landmålingsteknikere i statens tjeneste.
 Eventuelle tvivlsspørgsmål vedrørende organisationsaftalen og dens  

 fortolkning forelægges Finansministeriet.
Finansministeriet Den 19. april 1994 P.
M.
V.
E.
B.
Birgitte Nielsen ORGANISATIONSAFTALE FOR LANDMÅLINGSTEKNIKERE I STATENS TJENESTE § 1.  Organisationsaftalens område Landmålingsteknikere aflønnes i overensstemmelse med nærværende  

 organisationsaftale under forudsætning af, at der er tale om en stilling,  

 hvor uddannelse som landmålingstekniker er påkrævet.
Stk. 2. Ved landmålingsteknikere forstås personer, der a. har gennemgået den af Undervisningsministeriet godkendte uddannelse som  

 landmålingstekniker b. har bestået 3. fagklasse (teknisk skole) samt gennemgået en praktiktid  

 på i alt 1 1/2 år på et landinspektørkontor hos en praktiserende  

 landinspektør eller et andet af Undervisningsministeriet godkendt praktiksted c. har påbegyndt en mindst 3-årig uddannelse hos en praktiserende  

 landinspektør som landmålingstekniker inden den 31. december 1971 og kan  

 dokumentere dette gennem attestation af Den danske Landinspektørforenings  

 standardbevis.
§ 2.  Løn Grundlønnen udgør i henhold til nedenstående 1-årige løntrin følgende  

 årlige beløb (okt. 1984-niveau):
 Stk. 2. Der ydes ud over de i stk. 1 nævnte lønninger et  

 ikkepensionsgivende tillæg, der på alle trin udgør 4.948 kr. i årligt beløb  

 (okt. 1984-niveau).
 Den samlede løn pr. 1. april 1993 fremgår af bilag til overenskomsten.
Stk. 3. Landmålingsteknikere indplaceres i lønskalaen på grundlag af den  

 faktisk optjente lønanciennitet.
Såfremt den herved beregnede  

 lønanciennitetsdato ligger forud for 1. april 1986, sker indplacering dog  

 efter nedenstående regler:
Beregnet lønanc.dato Indplaceringsbestemmelse 1/4 1985 - 1/3 1986 lønanciennitet fra 1/4 1986 1/4 1981 - 1/3 1985 optjent lønanciennitet 48 1 år 1/4 1980 - 1/3 1981 lønanciennitet fra 1/4 1982 1/4 1978 - 1/3 1980 optjent lønanciennitet 48 2 år --- - 1/3 1978 lønanciennitet fra 1/4 1980.
 Stk. 4. Praktikanter under uddannelse til landmålingstekniker aflønnes  

 med følgende årlige grundbeløb (okt. 1984-niveau):
 Med virkning fra 1. april 1994 aflønnes praktikanter med 81.114 kr.  

 i årligt grundbeløb (okt. 1984-niveau).
 Praktikanter er ikke omfattet af § 4 og § 5.
§ 3.  Procentregulering Den samlede faste løn forhøjes pr. 1. april 1993 med 25,5390 pct. og pr.  

 1. april 1994 med yderligere 1,2432 pct.
 Stk. 2. Pr. 1. april 1994 foretages desuden eventuel ekstraordinær  

 lønregulering i overensstemmelse med de for tjenestemænd gældende regler.
§ 4.  Pension Som bidrag til den ansattes pensionering betaler styrelsen 10 pct. af de i  

 § 2, stk. 1, nævnte løndele samt 10 pct. af procentreguleringen af disse  

 løndele.
Endvidere tilbageholder styrelsen som eget pensionsbidrag i den  

 ansattes løn et beløb på 5 pct. af de samme løndele.
Pensionsbidrag i alt: 15  

 %.
 Stk. 2. Pensionsbidragene indbetales af styrelsen til  

 Livsforsikringsselskabet Topsikring A/S.
 Stk. 3. Rammerne for pensionsordningens indhold fremgår af  

 OCfællesoverenskomstens pensionsbestemmelser og pensionsaftalen i tilknytning  

 hertil.
 Stk. 4. I tilfælde hvor en ansat ikke ønsker etableret den i stk. 1  

 omhandlede pensionsordning, kan der alene udbetales løn med fradrag af eget  

 pensionsbidrag.
§ 5.  Kvalifikationstillæg Der kan mellem Finansministeriet og Foreningen for Landmålingsteknikere -  

 eller dem, der måtte være bemyndiget dertil - træffes speciel aftale om  

 tillæg til lønnen og eventuelle andre vilkår.
 Betingelsen herfor er, at stillingen i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for overenskomstens  

 lønninger mv.
 I overenskomstperioden kan der kun aftales nye tillæg eller forhøjelse af  

 gældende tillæg i henhold til denne bestemmelse ved nyansættelse eller ved  

 væsentlige ændringer i den pågældendes stilling.
 Anmodning om ydelse af tillæg skal være indgivet til Finansministeriet  

 (eller den styrelse, der måtte være bemyndiget til at indgå aftalen) senest  

 1/2 år efter ansættelsen.
§ 6.  Arbejdstid Lønnen i § 2 forudsætter fuldtidsbeskæftigelse svarende til en  

 gennemsnitlig ugentlig arbejdstid inkl. spisepauser på 37 timer.
§ 7.  Deltidsbeskæftigede, anciennitet For ansatte med nedsat arbejdstid reduceres lønnen i forhold til den  

 nedsatte arbejdstid.
 Stk. 2. For beskæftigelse forud for 1. april 1987 beregnes anciennitet  

 forholdsmæssigt for mindre end 20 timer pr. uge og fuldt ud for 20 timer  

 eller mere pr. uge.
§ 8.  Overarbejdsbetaling og varskobetaling Overarbejde bør så vidt muligt undgås.
Stk. 2. For beordret og kontrollabelt overarbejde ydes der en  

 timebetaling på 1/1924 af den pågældendes sædvanlige nettoløn inkl. eventuelt  

 tillæg med tillæg for 1., 2. og 3. overtime af 50 pct. og for 4. og følgende  

 overtimer samt for overarbejde på søn- og helligdage af 100 pct.
Ved  

 opgørelse af overarbejde sker beregning pr. påbegyndt 1/2 time, dog således  

 at tilfældige meget kortvarige overskridelser af arbejdstiden ikke medregnes.
 Stk. 3. Overarbejde skal dog så vidt muligt godtgøres med fritid af samme  

 varighed som det præsterede overarbejde med tillæg i frihed svarende til de i  

 stk. 2 nævnte procentsatser.
 Stk. 4. Ved overarbejde, eller for deltidsansattes vedkommende  

 merarbejde, der ikke er varskoet dagen før ved normal arbejdstids ophør,  

 betales, for så vidt overarbejdet/merarbejdet udstrækkes ud over 1 time efter  

 almindelig arbejdstids ophør, 18,00 kr. pr. gang.
§ 9.  Flyttegodtgørelse Det supplerende godtgørelsesbeløb, der reguleres og eventuelt forhøjes  

 eller nedsættes som for tjenestemænd, udgør 1.660 kr. (grundbeløb 1. okt.  

 1975-niveau).
§ 10.  Ikrafttræden og opsigelse Organisationsaftalen har virkning fra 1. april 1993.
 Stk. 2. Organisationsaftalen kan af såvel Finansministeriet som af  

 Foreningen for Landmålingsteknikere skriftligt opsiges med 3 måneders varsel  

 til en 31. marts, dog tidligst den 31. marts 1995.
København, den 19. april 1994 Foreningen for Finansministeriet Landmålingsteknikere P.
M.
V.
Søren Tygesen E.
B.
