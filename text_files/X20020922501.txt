Skattepligt ved erhvervelse af  

 helårsbolig i Danmark Ligningsrådet har taget stilling til en anmodning om bindende  

 forhåndsbesked vedrørende kildeskattelovens § 1, stk. 1, nr. 1  

 samt artikel 4 i den dansk-schweiziske dobbeltbeskatningsoverenskomst:
1. Skal A anses for fuldt skattepligtig til Danmark, hvis A alene opholder  

 sig i Danmark i mindre end 180 dage indenfor en 12 måneders periode og  

 mindre end en varighed på 3 måneder i sammenhæng, når  

 opholdet i Danmark alene er i feriemæssig sammenhæng eller  

 lignende ? 2a.
Hvis der svares nej til spørgsmål 1, skal A anses for  

 fuldt skattepligtig til Danmark, når A alene opholder sig i Danmark i  

 mindre end 180 dage indenfor en 12 måneders periode og mindre end en  

 varighed på 3 måneder i sammenhæng, når opholdet i  

 Danmark primært er i feriemæssig sammenhæng og lignende, og  

 A 1 dag om året udfører arbejdsmæssige opgaver i form af  

 forberedelse af undervisningsmateriale mv. for schweiziske arbejdsgivere  

 ? 2b.
Hvis der svares nej til spørgsmål 1, skal A anses for  

 fuldt skattepligtig til Danmark, når A alene opholder sig i Danmark i  

 mindre end 180 dage indenfor en 12 måneders periode og mindre end en  

 varighed på 3 måneder i sammenhæng, når opholdet i  

 Danmark primært er i feriemæssig sammenhæng og lignende, og  

 A 7 dage om året udfører arbejdsmæssige opgaver i form af  

 forberedelse af undervisningsmateriale mv. for schweiziske arbejdsgivere  

 ? 2c.
Hvis der svares nej til spørgsmål 1, skal A anses for  

 fuldt skattepligtig til Danmark, når A alene opholder sig i Danmark i  

 mindre end 180 dage indenfor en 12 måneders periode og mindre end en  

 varighed på 3 måneder i sammenhæng, når opholdet i  

 Danmark primært er i feriemæssig sammenhæng og lignende, og  

 A 14 dage om året udfører arbejdsmæssige opgaver i form af  

 forberedelse af undervisningsmateriale mv. for schweiziske arbejdsgivere  

 ? 3. Hvis der svares nej til spørgsmål 1, skal A anses for  

 fuldt skattepligtig til Danmark, hvis A alene opholder sig i Danmark i mindre  

 end 180 dage indenfor en 12 måneders periode og mindre end en varighed  

 på 3 måneder i sammenhæng, når opholdet i Danmark  

 primært er i feriemæssig sammenhæng eller lignende, og A en  

 måned om sommeren arbejder i Danmark for en dansk arbejdsgiver? 4a.
Hvis der svares nej til spørgsmål 1, skal A anses for  

 fuldt skattepligtig til Danmark, når A alene opholder sig i Danmark i  

 mindre end 180 dage indenfor en 12 måneders periode og mindre end en  

 varighed på 3 måneder i sammenhæng, når opholdet i  

 Danmark primært er i feriemæssig sammenhæng eller lignende,  

 og A en måned om sommeren arbejder i Danmark for en dansk arbejdsgiver  

 samt 1 dag om året udfører arbejdsmæssige opgaver i form  

 af forberedelse af undervisningsmateriale mv. for schweiziske arbejdsgivere  

 ? 4b.
Hvis der svares nej til spørgsmål 1, skal A anses for  

 fuldt skattepligtig til Danmark, når A alene opholder sig i Danmark i  

 mindre end 180 dage indenfor en 12 måneders periode og mindre end en  

 varighed på 3 måneder i sammenhæng, når opholdet i  

 Danmark primært er i feriemæssig sammenhæng eller lignende,  

 og A en måned om sommeren arbejder i Danmark for en dansk arbejdsgiver  

 samt 7 dage om året udfører arbejdsmæssige opgaver i form  

 af forberedelse af undervisningsmateriale mv. for schweiziske arbejdsgivere  

 ? 4c.
Hvis der svares nej til spørgsmål 1, skal A anses for  

 fuldt skattepligtig til Danmark, når A alene opholder sig i Danmark i  

 mindre end 180 dage indenfor en 12 måneders periode og mindre end en  

 varighed på 3 måneder i sammenhæng, når opholdet i  

 Danmark primært er i feriemæssig sammenhæng eller lignende,  

 og A en måned om sommeren arbejder i Danmark for en dansk arbejdsgiver  

 samt 14 dage om året udfører arbejdsmæssige opgaver i form  

 af forberedelse af undervisningsmateriale mv. for schweiziske arbejdsgivere  

 ? 5. Hvis der svares ja til spørgsmål 1 eller 2a, b eller c,  

 skal A anses for hjemmehørende i Schweiz i henhold til artikel 4  

 dobbeltbeskatningsoverenskomsten mellem Danmark og Schweiz ? 6. Hvis der svares ja til spørgsmål 1 eller 3, skal A anses  

 for hjemmehørende i Schweiz i henhold til artikel 4 i  

 dobbeltbeskatningsoverenskomsten mellem Danmark og Schweiz ? 7. Hvis der svares ja til spørgsmål 1 eller 4a, b eller c,  

 skal A anses for hjemmehørende i Schweiz i henhold til artikel 4  

 dobbeltbeskatningsoverenskomsten mellem Danmark og Schweiz ? 8. Medfører det nogen ændring af svarene i  

 spørgsmål 1, 2a., 2b, 2c, 3, 4a, 4b, 4c, 5, 6 og 7, hvis A  

 tilmeldes folkeregisteret i Danmark ? Svar:
 Ad. 1.   Nej, se nedenstående sagsfremstilling og begrundelse.
 -     2a.  Nej, do.
 -     2b.  Nej, do.
 -     2c.  Nej, do.
 -     3.    Ja, do.
 -     4a.  Ja, do.
 -     4b.  Ja, do.
 -     4c.  Ja, do.
-     5.    Bortfalder -     6.    Ja, do.
 -     7.    Ja, do.
 -     8.    Nej, do.
 Repræsentanten havde til sagen oplyst følgende:
 A var ansat og arbejdede ved flere uddannelsesinstitutioner i Schweiz.  

 Arbejdet blev udelukkende udført i Schweiz.
A var bosat og havde opholdstilladelse i Schweiz.
A opholdt sig mere end  

 183 dage om året i Schweiz og var fuldt skattepligtig til Schweiz.
 A havde tidligere haft bolig til rådighed i Danmark, der blev  

 afhændet pr. 01.10.2001, hvorefter As fulde skattepligt til  

 Danmark ophørte.
A ønskede nu at erhverve en andelsbolig i Danmark.
Andelsboligen  

 var nybyggeri, og byggeriet forventedes færdig ultimo 2002. Det var  

 tanken, at andelsboligen de første år skulle anvendes i  

 feriemæssig sammenhæng, og eventuelt i forbindelse med  

 forberedelse af undervisningsmateriale mv. til brug for undervisningen ved  

 uddannelsesinstitutionerne i Schweiz.
A havde endvidere mulighed for at tage  

 arbejde i op til en måned i Danmark.
A ønskede på længere sigt permanent at vende hjem til  

 Danmark.
Da andelsboligen var en sådan bolig, som A efterspurgte,  

 ønskede A allerede nu at anskaffe sig boligen med henblik på den  

 permanente flytning til Danmark.
 A havde i øvrigt ikke væsentlige tilknytningsmomenter til  

 Danmark.
 Det var repræsentantens opfattelse, at A ikke blev fuldt  

 skattepligtig til Danmark i henhold til KSL § 1, stk. 1, nr. 1, når A  

 alene opholdt sig i Danmark på grund af ferie og lignende, og A ikke  

 opholdt sig i Danmark i mere end 180 dage indenfor en 12 måneders  

 periode samt ikke af en varighed på 3 måneder i sammenhæng.  

 Repræsentanten mente derfor ikke, at A tog ophold i Danmark i henhold  

 til KSL § 7, stk. 1, og dermed for at være tilflyttet Danmark.
 Såfremt A udførte arbejde i Danmark af selv mindre karakter  

 for en schweizisk arbejdsgiver eller for en dansk arbejdsgiver, var det  

 repræsentantens opfattelse, at A blev fuldt skattepligtig til Danmark  

 fra første opholdsdag i henhold til KSL § 1, stk. 1, uanset A opholdt  

 sig i Danmark i mindre end 180 dage indenfor en 12 måneders periode og  

 mindre end en varighed på 3 måneder i sammenhæng.
I det tilfælde, at A blev fuldt skattepligtig til Danmark, skulle A  

 efter repræsentantens opfattelse anses for hjemmehørende i  

 Schweiz i henhold til artikel 4 i dobbeltbeskatningsoverenskomsten mellem  

 Danmark og Schweiz.
Repræsentanten lagde herved vægt på, at  

 A primært udførte sit arbejde i Schweiz, at A havde schweiziske  

 arbejdsgivere og at A i øvrigt ikke havde væsentlige  

 tilknytningsmomenter til Danmark.
As personlige og økonomiske  

 interesser blev af repræsentanten anset for at være i  

 Schweiz.
 Det var ligeledes repræsentantens opfattelse, at A skulle anses for  

 hjemmehørende i Schweiz, hvis A tog arbejde i op til en måned i  

 Danmark i sommerperioden, og også hvis A samtidig udførte  

 arbejde i Danmark i mindre omfang for de schweiziske arbejdsgivere, idet  

 As stærkeste økonomiske og personlige interesser var i  

 Schweiz.
 Styrelsen indstillede følgende til Ligningsrådet:
 Spørgsmål 1 - erhvervelse af helårsbolig:
 Ifølge kildeskattelovens (KSL) § 1, stk. 1, nr. 1, foreligger fuld  

 skattepligt for personer, der har bopæl her i landet.
 I praksis vil statuering af bopæl i henhold til kildeskattelovens  

 bestemmelser være afhængig af, om den pågældende  

 person har rådighed over en helårsbolig her i landet.  

 Udgangspunktet er, at en sådan rådighed vil være en  

 nødvendig og samtidig en tilstrækkelig betingelse til at  

 statuere bopæl.
Fuld skattepligt indtræder dog ikke ubetinget ved enhver erhvervelse  

 af bopæl her i landet, idet KSL § 7, stk. 1, fastslår at  

 personer, der erhverver bopæl her i landet uden samtidig at tage ophold  

 her, først bliver fuldt skattepligtige, når de tager ophold her  

 i landet.
Som sådant ophold anses ikke kortvarige ophold på grund  

 af ferie eller lignende.
Ifølge praksis anses et uafbrudt ophold her i landet af en varighed  

 på mere end 3 måneder, eller samlede ophold på i alt mere  

 end 180 dage inden for et tidsrum af 12 måneder, ikke for  

 "kortvarigt ophold på grund af ferie og lignende", jf.
SKDM  

 1972,104.
De nævnte 3 måneder, respektive 180 dage, betragtes som et  

 maksimum for ophold uden at skattepligten indtræder på grund af  

 bopæl her.
Dette maksimumophold vil i almindelighed kunne accepteres,  

 når der er tale om personer, hvis ophold har et overvejende  

 feriemæssigt præg og således ikke er nødvendiggjort  

 af en regelmæssig ("løbende") personlig varetagelse af  

 indtægtsgivende erhverv.
 Når As ophold i Danmark udelukkende er begrundet i ferie eller  

 lignende, og opholdet i Danmark uafbrudt er under 3 måneder eller 180  

 dage indenfor et tidsrum af 12 måneder, har A efter Told- og  

 Skattestyrelsens opfattelse ikke taget ophold i Danmark i henhold til KSL §  

 7, stk. 1.
 Det indstilledes at svare nej på spørgsmål 1, om  

 hvorvidt A bliver fuldt skattepligtig til Danmark, såfremt A opholder  

 sig i Danmark uafbrudt mindre end 3 måneder, eller samlet mindre end  

 180 dage inden for et tidsrum på 12 måneder, når opholdet  

 udelukkende er i feriemæssig sammenhæng og lignende.
 Spørgsmål 2a,b og c - forberedelse af undervisningsmateriale  

 m.v.:
 Såfremt der under opholdet i Danmark personligt varetages  

 indtægtsgivende erhverv her, kan den fulde skattepligt efter § 1, stk.  

 1, nr. 1 efter omstændighederne indtræde straks fra begyndelsen  

 af det første ophold efter bopælserhvervelsen.
 Den i Danmark foretagne forberedelse af undervisningsmateriale anses at  

 udgøre en så lille del af hovedbeskæftigelse,  

 undervisningen, som foretages i Schweiz.  Henset hertil samt til at A har  

 bopæl i og anden fast tilknytning til Schweiz og derfor som regel  

 opholder sig dér, vil forberedelse af undervisningsmateriale m.v. i  

 henholdsvis 1, 7 eller 14 dage efter Told- og Skattestyrelsens opfattelse  

 ikke have karakter af regelmæssig ("løbende")  

 personlig varetagelse af indtægtsgivende erhverv, hvorfor opholdene i  

 Danmark må betragtes som kortvarige ophold på grund af ferie og  

 lignende.
 Til støtte herfor kan henvises til TfS 1997, 590, hvor  

 Landsskatteretten ikke fandt, at en i Schweiz bosat operasangers ophold her i  

 landet, i forbindelse med et enkeltstående arrangement af kortere  

 varighed inden for et år, i sig selv ville føre til  

 indtrædelse af fuld skattepligt, uanset at den pågældende  

 var ejer af en helårsbolig her.
 Det indstilledes at svare nej på spørgsmålene 2a, b og  

 c om, hvorvidt der vil indtræde fuld skattepligt for A, såfremt A  

 opholder sig i Danmark uafbrudt i mindre end 3 måneder eller samlet i  

 mindre end 180 dage inden for et tidsrum af 12 måneder, og A under  

 opholdene forbereder undervisningsmateriale m.v. i henholdsvis 1, 7 eller 14  

 dage til brug for undervisning i Schweiz.
 Spørgsmål 3 - arbejde i Danmark:
Såfremt A en måned om året tager arbejde i Danmark, vil  

 den erhvervsmæssige aktivitet efter Told- og Skattestyrelsens  

 opfattelse have et sådant omfang, at ophold i Danmark ikke kan siges  

 udelukkende at være begrundet i ferie og lignende.
Ved ansættelse  

 i Danmark vil A have en forpligtelse til at møde på arbejdet i  

 op til en måned, som ansættelsen kan vare.
Opholdet i Danmark er  

 således nødvendiggjort af et regelmæssigt  

 indtægtsgivende erhverv.
 Det indstilledes at svar ja til spørgsmål 3. A anses efter  

 kildeskatteloven § 7, stk. 1, for at blive fuldt skattepligtig til Danmark,  

 såfremt A under sin ferie i Danmark tager arbejde en måned om  

 sommeren for en dansk arbejdsgiver.
 Spørgsmål 4a, b, og  c - både arbejde i Danmark og  

 forberedelse af undervisningsmateriale:
 Allerede fordi fuld skattepligt anses for at indtræde i det  

 tilfælde, hvor A udelukkende tager arbejde 1 måned om sommeren i  

 Danmark for en dansk arbejdsgiver, vil det samme være tilfælde,  

 såfremt A tillige forbereder undervisningsmateriale for sin schweiziske  

 arbejdsgiver i henholdsvis 1, 7 eller 14 dage om året under opholdet  

 her.
 Det indstilledes derfor, at svare ja på spørgsmål 4a, b  

 og c.
 Spørgsmål 5:
 Bortfalder, idet der ikke er svaret ja på hverken  

 spørgsmål 1, 2a, b eller c.
 Spørgsmål 6 og 7 - skattemæssigt hjemsted:
 Ifølge artikel 4, stk. 1, i den dansk-schweiziske  

 dobbeltbeskatningsoverenskomst skal en person i en situation, hvor der  

 foreligger dobbeltdomicil, anses for hjemmehørende i den kontraherende  

 stat, i hvilken vedkommende har fast bolig til rådighed.
 Såfremt personen har fast bolig til rådighed i begge  

 kontraherende stater, skal vedkommende i henhold til artikel 4, stk. 2, litra  

 a, anses for hjemmehørende i den kontraherende stat, hvor der er de  

 stærkeste personlige og økonomiske forbindelser (midtpunktet for  

 sine livsinteresser). Der skal herved tages hensyn til familie og sociale  

 forhold, beskæftigelse, politiske, kulturelle eller andre aktiviteter  

 osv.
Det oplyses, at A i Schweiz primært udøver sin faste  

 beskæftigelse for en schweizisk arbejdsgiver og at det er i Schweiz A  

 sædvanligvis opholder sig.
Da det endvidere oplyses, at A ikke udover  

 boligen i Danmark vil have væsentlige tilknytningsmomenter til Danmark,  

 vil Schweiz efter Told- og Skattestyrelsens opfattelse være midtpunktet  

 for A´s livsinteresser.
 Det indstilledes at svare ja på spørgsmål 6 og 7  

 således, at A i henhold til artikel 4 i den dansk-schweiziske  

 dobbeltbeskatningsoverenskomst anses for hjemmehørende i Schweiz.
 Spørgsmål 8 - tilmelding til folkeregisteret:
 Tilmelding til folkeregisteret indebærer ikke i sig selv en  

 sådan bopælsmæssig tilknytning til Danmark, at fuld  

 skattepligt efter KSL § 1, stk. 1, nr. 1, indtræder.
 Det kan efter Told- og Skattestyrelsens opfattelse ikke i den foreliggende  

 situation ændre på det skattemæssige hjemsted, at A  

 tilmelder sig folkeregisteret i Danmark, idet de øvrige forhold  

 gør, at A fortsat vil have den stærkeste personlige og  

 økonomiske tilknytning til Schweiz.
Til støtte herfor henvises til LSR 1981.99 hvor en skatteyder  

 gjorde gældende, at han var fuld skattepligtig til Danmark som  

 følge af tilmelding til folkeregisteret i Danmark.
Landsskatteretten  

 fandt ikke, at tilmelding til folkeregisteret indebar en sådan  

 bopælsmæssig tilknytning til Danmark, at skatteyderen kunne anses  

 som fuldt skattepligtig til Danmark.
Endvidere henvises til TfS 1984, 448, hvor en udenlandsk statsborger hele  

 sit liv havde boet og arbejdet udenfor Danmark.
I 1967 blev han gift med en  

 dansk kvinde, der, da børnene skulle i skole, købte et hus i  

 Danmark.
Bortset fra ferie o.l. havde manden ikke boet i huset.
For muligvis  

 lettere at kunne få arbejde her i landet havde manden flyttet sin  

 folkeregisteradresse til Danmark.
Landsskatteretten fandt, at skattepligt  

 først indtrådte, når manden tog ophold i huset, jf.
KSL §  

 7, stk. 1.
 Det indstilledes at svare nej på spørgsmålet om  

 besvarelse af foregående spørgsmål ændres,  

 såfremt A tilmelder sig folkeregisteret i Danmark.
 Ligningsrådet tiltrådte styrelsens indstilling.
