Bekendtgørelse om  

 Teleklagenævnets virksomhed I medfør af § 12, stk. 1, i lov nr. 467 af 12. juni 1996  

 om konkurrenceforhold og samtrafik i telesektoren, jf.  

 lovbekendtgørelse nr. 860 af 4. december 1998, som ændret ved  

 lov nr. 327 af 31. maj 1999, fastsættes:
Indbringelse af klager § 1. Teleklagenævnet træffer endelig  

 administrativ afgørelse i sager, der vedrører klager over  

 Telestyrelsens afgørelser og sagsbehandling, og som ifølge lov  

 eller forskrifter udstedt i medfør af lov henhører under  

 Teleklagenævnet.
 Stk. 2. Teleklagenævnet træffer endvidere endelig  

 administrativ afgørelse i sager, hvor der er truffet afgørelse  

 af offentlige myndigheder eller private foretagender i henhold til  

 administrative forskrifter udstedt i medfør af lovgivning på  

 radiokommunikationsområdet, og hvor sagsområdet henhører  

 under Teleklagenævnets kompetence.
Stk. 3. Teleklagenævnets sekretariat kan afvise  

 klager, der ikke er omfattet af nævnets kompetence.
Klageren  

 gøres samtidig opmærksom på, at afgørelsen om  

 afvisning vil kunne indbringes for nævnet, hvis klageren  

 fremsætter ønske herom.
Indbringelsen sker i givet fald ved  

 sekretariatets foranstaltning.
 § 2. Klager i medfør af § 1,  

 stk. 1 og 2, skal være Teleklagenævnet i hænde senest  

 4 uger, efter at myndigheden eller det private foretagende har truffet  

 afgørelse i sagen.
 Stk. 2. Et sagsanlæg ved domstolene eller en  

 voldgiftsaftale om klagen er ikke til hinder for, at klagen kan behandles i  

 nævnet.
 Stk. 3. Nævnets formand kan dispensere fra tidsfristen i  

 stk. 1, i særlige tilfælde, hvor overtrædelsen  

 skønnes undskyldelig.
Stk. 4. Klager over Telestyrelsens sagsbehandling i  

 forbindelse med en afgørelse kan tidligst indgives til  

 Teleklagenævnet, når afgørelsen er truffet.
Klager over  

 Telestyrelsens sagsbehandling i tilfælde, hvor der ikke træffes  

 afgørelse, kan indgives til Teleklagenævnet løbende.
Betaling af klagegebyr § 3. Sammen med klager, der indbringes for  

 Teleklagenævnet, skal indsendes et gebyr.
 Stk. 2. Gebyret er på 4.000 kr. for klager, der  

 vedrører afgørelser og sagsbehandling i medfør  

 af:
1)	lov om forsyningspligt og visse forbrugerforhold inden for  

 telesektoren 2)	lov om konkurrenceforhold og samtrafik i telesektoren, 3)	lov om offentlig mobilkommunikation eller 4)	lov om etablering og fælles udnyttelse af master til  

 radiokommunikationsformål m.v.
 For øvrige klager til Teleklagenævnet er  

 gebyret på 150 kr.
 Stk. 3. Uanset stk. 1 og 2, betales der ikke gebyr for  

 klager, der udelukkende vedrører offentlig tilgængelighed, jf.  

 § 4, stk. 3, i lov om konkurrenceforhold og samtrafik i  

 telesektoren, eller klager, der udelukkende vedrører afslag på  

 aktindsigt i medfør af lov om offentlighed i forvaltningen.
Stk. 4. Medfølger det i stk. 1 og 2, nævnte  

 gebyr ikke samtidig med fremsendelsen af klagen, og betales dette ikke inden  

 en af sekretariatet fastsat frist, afvises klagen.
Ved afvisningen bortfalder  

 kravet på afgift.
 Stk. 5. Giver Teleklagenævnet klageren helt eller  

 delvist medhold i den indbragte klage, eller trækker den, der klages  

 over sin afvisning af klagen tilbage, inden nævnet har truffet  

 afgørelse i sagen, eller ændrer den offentlige myndighed eller  

 det private foretagende sin afgørelse i sagen i overensstemmelse med  

 klagerens påstand, kan formanden træffe bestemmelse om hel eller  

 delvis tilbagebetaling af det indbetalte gebyr.
 Stk. 6. Et indbetalt klagegebyr tilbagebetales, hvis  

 sekretariatet afviser en klage i henhold til § 1, stk. 3.
 Stk. 7. Hvor klagegebyret i en genoptagelsessag for  

 Teleklagenævnet skal tilbagebetales efter stk. 5, afgør  

 formanden under hensyn til karakteren af de nye oplysninger, som har  

 ført til den ændrede afgørelse, om der også skal  

 ske tilbagebetaling af det klagegebyr, som blev betalt ved den oprindelige  

 klages fremsendelse.
 Stk. 8. Nævnets afgørelser vedrørende  

 tilbagebetaling af klagegebyr kan ikke påklages til anden administrativ  

 myndighed.
Opsættende virkning § 4. Indbringelse for Teleklagenævnet af  

 klager over afgørelser har ikke opsættende virkning, jf. dog  

 stk. 2 og 3.
 Stk. 2. Klager over Telestyrelsens afgørelser,  

 der vedrører beslutninger om at gøre en aftale om samtrafik  

 eller dele heraf eller fastsatte vilkår for samtrafik offentligt  

 tilgængelige, har opsættende virkning.
 Stk. 3. Formanden kan bestemme, at klager over anvendelse af  

 dagbøder i konkrete tilfælde skal medføre, at betalingen  

 af dagbøderne stilles i bero, indtil nævnets afgørelse  

 foreligger.
Sagsbehandling § 5. Sagsforberedelsen foretages af  

 nævnets sekretariat.
Sekretariatets arbejde tilrettelægges af  

 nævnets formand.
 Stk. 2. Hvis sekretariatet ikke modtager afkrævede  

 udtalelser og oplysninger fra en part inden en af sekretariatet fastsat  

 frist, kan nævnet tillægge dette virkning til skade for den  

 pågældende part.
Indkaldelse til nævnsmøde § 6. Nævnets formand fastsætter tid og  

 sted for afholdelse af nævnsmøde.
Nævnets møder er  

 ikke offentlige.
Stk. 2. Medlemmerne skal normalt indkaldes med mindst  

 én uges varsel.
Denne frist kan dog fraviges, når særlige  

 forhold gør sig gældende.
 Stk. 3. Sammen med indkaldelsen fremsendes dagsorden for  

 nævnsmødet og de af sekretariatet udarbejdede  

 redegørelser i de sager, der skal behandles på det  

 pågældende møde.
Afholdelse af nævnsmøde § 7. Teleklagenævnets møder ledes af  

 formanden.
 Stk. 2. Teleklagenævnet er beslutningsdygtigt, når  

 mindst halvdelen af medlemmerne er til stede.
Stk. 3. Afgørelser i Teleklagenævnet  

 træffes ved almindelig stemmeflerhed.
Ved stemmelighed er formandens  

 stemme udslagsgivende.
Stk. 4. Der tages referat af møderne.
Et medlem, der  

 ikke er enig i en beslutning, har ret til at få sin mening  

 tilført referatet.
Referatet godkendes på det  

 efterfølgende møde i nævnet.
Udfærdigelse af nævnets  

 afgørelser § 8. Teleklagenævnets afgørelser  

 formuleres af formanden.
Stk. 2. Mindretalsvota anføres med begrundelse i  

 afgørelsen.
Desuden angives stemmetallet for hver af  

 opfattelserne, samt om formanden har afgivet mindretalsvotum.
 Stk. 3. Teleklagenævnets formand sørger for, at  

 nævnets afgørelser snarest bringes til parternes kundskab.
Genoptagelse af sager § 9. Nævnets formand kan efter anmodning fra  

 en af parterne beslutte, at behandlingen af en sag, hvori afgørelse er  

 truffet, skal genoptages af nævnet, hvis særlige grunde taler  

 herfor, herunder navnlig i tilfælde af:
1)	lovligt forfald hos en part, som ikke har ytret sig i sagen, 2)	nye oplysninger, som - hvis de havde foreligget under behandlingen -  

 må antages at ville have medført et andet udfald af  

 sagen.
Offentliggørelse af nævnets praksis og  

 aflæggelse af årsberetning § 10. Sekretariatet offentliggør med  

 passende mellemrum afgørelser, som nævnet skønner har  

 almen interesse.
Ved offentliggørelsen skal navne og data, der kan  

 henføres til bestemte fysiske personer, bortset fra nævnets  

 journalnumre fjernes eller erstattes af anonymiserende betegnelser.
Stk. 2. Hvert år inden den 1. april udarbejdes en  

 beretning om nævnets virksomhed i det foregående  

 kalenderår.
Beretningen sendes til forskningsministeren.
Ikrafttrædelse § 11. Bekendtgørelsen træder i kraft  

 den 15. august 1999.
 Stk. 2. Bekendtgørelse nr. 899 af 11. oktober 1996 om  

 Teleklagenævnets virksomhed ophæves.
