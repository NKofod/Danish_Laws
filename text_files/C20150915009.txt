Cirkulære om hoteldispositionsbeløb for Danmark pr. 1. januar 2015 I henhold til aftalen af 30. juni 2000 om tjenesterejser, kapitel 7, reguleres satserne for godtgørelse af merudgifter på tjenesterejser, herunder hoteldispositionsbeløb, jf. § 48, hver 1. januar.
 Hoteldispositionsbeløbet for Danmark fastsættes dog med udgangspunkt i Statens Indkøbs hotelaftale, der reguleres pr. 1. februar hvert år.
 På baggrund af den nyligt gennemførte regulering i hotelaftalen er der nu fastsat følgende satser for 2015:
I.
Danmark  ureduceret 1): 996 kr.
II.
Danmark  reduceret med ¼: 747 kr.
 Den reducerede sats anvendes ved udstationering fra og med den 29. dag, jf. § 35, stk. 2, i tjenesterejseaftalen (Perst. nr. 057-00).
Ikrafttræden Cirkulæret træder i kraft den 19. marts 2015. Samtidig ophæves Finansministeriets cirkulære nr. 9083 af 24. februar 2014 (Modst. nr.005-14).
 Satserne har virkning for reservationer, der foretages efter den 19. marts 2015.
 1) Hoteldispositionsbeløbet er inklusive moms.
