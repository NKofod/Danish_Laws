Skriftlig fremsættelse (21. oktober  

 1998) By- og boligministeren (Jytte Andersen):
 Herved tillader jeg mig for Folketinget at  

 fremsætte:
 Forslag til lov om ændring af lov om individuel  

 boligstøtte (Ændrede beregningsregler for boligstøtte (BS  

 2000) og forenkling).
(Lovforslag nr.
L 47).
Hovedsigtet med lovforslaget er at forenkle  

 boligstøttereglerne og samtidig skabe et system, der i højere  

 grad motiverer støttemodtagerne til at økonomisere med  

 boligforbruget.
Det er endvidere et overordnet mål, at støtten  

 skal koncentreres om de laveste indkomstgrupper.
De væsentligste elementer i modellen er, at  

 boligstøtten beregnes som en andel af huslejen minus en andel af  

  indkomsten.
Andelen af huslejen for boligsikringsmodtagere er 60 % og 75 %  

 for ydelsesmodtagere, idet lejen dog forhøjes med 4.000 kr. for  

 ydelsesmodtagere inden beregningen af andelen.
Af den del af indkomsten, der overstiger 95.000 kr.  

 beregnes en indkomstandel på 18 % for boligsikringsmodtagere og en  

 andel på 22,5 % for ydelsesmodtagere.
Progressionsgrænsen  

 forøges med tillæg af 25.000 kr. pr. barn for det 2. - 4.  

 barn.
 Der indføres en mindste egenbetaling af lejen, der  

 for boligsikringsmodtagere udgør 16.000 kr. og for ydelsesmodtagere 11  

 % af hustandsindkomsten, dog mindst 10.000 kr.
 Samtidig foreslås det, at store formuer skal  

 indgå i beregningsgrundlaget, idet der til indkomsten tillægges  

 et beløb, der for formuer fra 500.000 kr. til 1.000.000 kr.  

 udgør 10 % og 20 % af formuer over 1.000.000 kr.
 De foreslåede beregningsregler indfases over en 5  

 årig periode fra 1/1-2000 således at reformen er fuldt  

 gennemført i 2004.
For 1999 foreslås de gældende  

 grænsebeløb reduceret og pensionistfradraget afskaffet.
Samtidig  

 forbedres den gældende kompensationsordning, således at det  

 sikres, at ingen støttemodtagere mister mere end 1.000 kr. om  

 året.
 Herudover indeholder forslaget en ophævelse af  

 reglerne om gunstighedsberegning for børn med høje indkomster,  

 forenkling af husstandsindkomstbegrebet, regler om, hvorledes der skal  

 forholdes til engangsbeløb, stillingtagen til spørgsmålet  

 om solidarisk hæftelse for tilbagebetalingskrav samt stramning af  

 undtagelsesbestemmelsen om udbetaling af boligstøtte ud over lovens  

 maksimum.
De samlede besparelser på boligstøtten  

 skønnes, når reformen er fuldt gennemført, at  

 udgøre ca. 728 mill. kr.
Samlet forventes forslaget i år 2002 at  

 medføre mindreudgifter på 589 mill. kr. fordelt med 415 mill.  

 kr. til staten og 173 mill. kr. til kommunerne.
Forslaget forventes at  

 medføre administrative lettelser for kommunerne.
Forslaget har ingen  

 erhvervsøkonomiske eller -administrative konsekvenser, ligesom det  

 ikke har miljømæssige konsekvenser.
 For borgere betyder forslaget en større  

 gennemsigtighed af beregningsreglerne, mens reglerne om hæftelse er en  

 stramning, idet det hidtil har været en henstilling.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
