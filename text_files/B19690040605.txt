 I medfør af § 30, stk. 4, jfr. § 33, i lov nr. 221 af 3. juni 1967 om  

 jagten fastsættes:
 § 1.  I jagttiden og 4 dage efter dens udløb foretages  

 plombering af vildt, der er nedlagt her i landet eller indført hertil fra  

 Færøerne, Grønland eller udlandet, af politiet på det sted, hvor vildtet  

 befinder sig.
Stk. 2.  Plombering af vildt, der uden for det i stk. 1  

 nævnte tidsrum indføres fra Færøerne, Grønland eller udlandet, foretages af  

 politiet på det sted, hvor toldberigtigelsen foregår.
Plombering af vildt,  

 der nedlægges i fredningstiden i henhold til jagtlovens § 28, stk. 1,  

 foretages af politiet på det sted, hvor det er nedlagt.
§ 2.  Plombering består i, at vildtet ved en holdbar  

 hæftning med metaltråd forsynes med en eller flere metalplomber, der er ca.  

 12 mm i diameter, og hvori på den ene side er præget ordet  

 »Politiet« samt betegnelsen (nummeret) på den pågældende  

 politikreds.
Ved salg, køb og forsendelse af vildt i fredningstiden skal  

 plomber være påhæftet, indtil levering til den endelige modtager har fundet  

 sted.
Dette gælder også ved salg af vildt i flået eller spækket stand.
Stk. 2.  For vildt, der er pakket i kasse eller karton i  

 nedfrosset tilstand, kan plombering af de enkelte stykker undlades, dersom  

 der i stedet foretages effektiv plombering af emballagen, som forinden skal  

 være forsynet med en solidt påklæbet og nøjagtig udfyldt mærkeseddel, der  

 angiver arten af og det antal stykker vildt, der indeholdes.
Mærkesedlen  

 afstemples af politiet.
 Stk. 3.  Vildt, der er nedpakket samlet i plomberet  

 emballage, må sælges, købes og forsendes stykkevis her i landet i  

 fredningstiden, såfremt plomben er åbnet i politiets overværelse og  

 efterplombering er foretaget af politiet af hvert enkelt stykke vildt.
 Stk. 4.  Ved salg, køb og forsendelse af vildt i  

 parteret tilstand skal plombering være foretaget af politiet af vildtets  

 enkelte dele.
 § 3.  Efterplombering kan foretages efter udløbet af  

 den i jagtlovens § 30, stk. 2 a, omhandlede tidsfrist.
 Stk. 2.  Ved efterplombering forstås plombering af vildt  

 eller dele af vildt, der tidligere er plomberet samlet i emballage, jfr. § 2,  

 stk. 2, eller i uparteret tilstand.
§ 4.  For plombering af vildt erlægges et gebyr på 25  

 øre for hver anvendt plombe.
Dette gælder også for plombering af vildt i  

 parteret tilstand og for plombering af vildt med flere plomber med henblik på  

 senere partering.
For plombering af det i jagtlovens § 27 a nævnte større  

 vildt erlægges dog et gebyr på mindst 1 kr. for hvert stykke vildt.
 Stk. 2.  Gebyret tilfalder den polititjenestemand, som  

 foretager plomberingen.
 § 5.  Vildt, der med landbrugsministeriets tilladelse  

 aflives på autoriseret slagteri, må sælges, købes og forsendes i  

 fredningstiden uden plombering, når det er statskontrolmærket under  

 anvendelse af det pågældende slagteris sædvanlige autorisationsnummer eller  

 mærket på anden af landbrugsministeriet godkendt måde.
§ 6.  Levende vildt, der indfanges i fredningstiden i  

 henhold til tilladelse fra landbrugsministeriet i medfør af jagtlovens § 33,  

 må sælges, købes og forsendes i fredningstiden i det omfang det hjemles ved  

 den meddelte tilladelse.
Ved indlevering til forsendelse skal  

 landbrugsministeriets tilladelse forevises.
Stk. 2.  Afkom af opdrættet vildt må kun sælges, købes  

 eller forsendes uden for det i jagtlovens § 30, stk. 1, omhandlede tidsrum,  

 såfremt tilladelse hertil er indhentet fra landbrugsministeriet.
Levende  

 yngel af opdrættet vildt, der ikke er over 12 uger, må dog sælges, købes  

 eller forsendes i fredningstiden uden særlig tilladelse fra  

 landbrugsministeriet.
Det samme gælder æg af opdrættet vildt.
 § 7.  Vildt, der findes dødt i fredningstiden, må  

 forsendes til offentlige zoologiske museer, offentlige laboratorier og  

 lignende offentlige institutioner samt til de i jagtlovens § 32 omhandlede  

 erhvervsdrivende.
 § 8.  Politiet kan når som helst foretage eftersyn af  

 en vildthandlers eller restauratørs lokaler samt kræve forevist de notater,  

 som den pågældende erhvervsdrivende i medfør af jagtlovens § 31, stk. 2, skal  

 føre og opbevare i 2 år over, hvad han modtager af vildt, med angivelse af  

 dato for modtagelsen, og af hvem han modtager det.
 § 9.  Bekendtgørelsen træder i kraft den 1. oktober  

 1969.
 Landbrugsministeriet, den 18. august  

 1969.
PETER LARSEN /Henny Bloch-Nielsen.
