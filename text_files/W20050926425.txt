 Pressenævnet  

 fandt, at der ikke forelå en klar almen interesse, der kunne begrunde en  

 offentlig omtale af, at der var mistanke om, at afdøde skulle have begået  

 selvmord.
 Nævnet  

 fandt, at bladet havde handlet i strid med god presseskik ved at  

 offentliggøre  

 artiklen, og nævnet udtalte sin kritik.
Kendelse  

 fra Pressenævnet i sag 2005-6-164 [K1] og [K2] har klaget til Pressenævnet over en artikel i  

 Nordjyske Stiftstidende den 19. januar 2005, idet de finder, at god  

 presseskik  

 er tilsidesat.
 I artiklen, der bar overskriften   

  

 28-årig fundet død  

  

 , hed det:
 Aalborg : En hundepatrulje fra Aalborg Politi fandt natten  

 mellem mandag og tirsdag den forsvundne 28-årige [A] død.
 Han blev fundet kl. 02.18 siddende i sin bil, der holdt parkeret  

 i Tranum Klitplantage, og alt peger på, at han har taget sit eget liv.
 Den 28-årige mand, der boede i [S] i Nørresundby, forsvandt fra  

 sit hjem søndag aften ved 22-tiden i nedtrykt sindstilstand på grund af  

 personlige  

 forhold.
Aalborg Politi iværksatte således en eftersøgning af manden  

 allerede mandag aften ved 19-tiden, og da [A] ved tidligere og lignende  

 tilfælde er søgt ud i Tranum Klitplantage og Øland Skov, blev indsatsen  

 koncentreret om disse skovområder med assistance fra politiet i  

 Løgstør. [K1] og [K2], der er forældre til afdøde [A], har anført, at  

 Nordjyske Stiftstidende har tilsidesat pkt.
B.2 i de vejledende regler for  

 god  

 presseskik, idet der ikke er nogen almen interesse, der begrunder omtale af  

 deres søns død.
Artiklens oplysninger er ærekrænkende og en krænkelse af  

 privatlivets  

 fred.
Omtalen kan ikke siges at være skånsom.
Nordjyske Stiftstidende har erkendt, at det er en klar fejl og  

 en overtrædelse af såvel bladets interne etiske regler som reglerne for god  

 presseskik, at bladet anførte, at der er mistanke om, at afdøde skulle have  

 begået selvmord.
Fejlen blev påpeget internt straks efter offentliggørelse af  

 artiklen, og den redaktionelle stab har fået indskærpet reglerne for omtale  

 af  

 selvmord og selvmordsforsøg, ligesom bladet har beklaget omtalen over for  

[K1]  

 og [K2].
 I sagens behandling har følgende nævnsmedlemmer deltaget:
 Axel Kierkegaard, Bo Maltesen, Ulrik Holmstrup og Ole Askvig.
 Pressenævnet udtaler:
 Pressenævnet finder, at der ikke foreligger en klar almen interesse,  

 der kan begrunde en offentlig omtale af, at der er mistanke om, at afdøde  

 skulle have begået selvmord.
 Nævnet finder, at Nordjyske Stiftstidende har handlet i strid med  

 god presseskik ved at offentliggøre artiklen, og nævnet udtaler sin kritik.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Nordjyske Stiftstidende at  

 offentliggøre  

 følgende:
   

  

 Kendelse fra Pressenævnet  

  

 :
Den 19. januar 2005 bragte  

 Nordjyske Stiftstidende en artikel, der bar overskriften   

  

 28-årig fundet død  

  

 .
Af artiklen fremgik bl.a., at en hundepatrulje  

 fra Aalborg Politi havde fundet en 28-årig navngiven person død i sin bil, og  

 at alt pegede på, at han havde taget sit eget liv.
Den unge mands forældre  

 har  

 klaget til Pressenævnet, idet de finder, at Nordjyske Stiftstidende har  

 handlet  

 i strid med god presseskik ved at bringe artiklen.
 Pressenævnet udtaler:
 Pressenævnet finder, at  

 der ikke foreligger en klar almen interesse, der kan begrunde en offentlig  

 omtale af, at der er mistanke om, at afdøde skulle have begået selvmord.
 Nævnet finder, at  

 Nordjyske Stiftstidende har handlet i strid med god presseskik ved at  

 offentliggøre  

 artiklen, og nævnet udtaler sin kritik.
København den 21. februar  

 2005 Axel Kierkegaard, Bo  

 Maltesen, Ulrik Holmstrup og Ole Askvig. Afgjort den 21. februar 2005.
