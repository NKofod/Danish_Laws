Skattefri tilførsel af aktiver  

 medarbejdere Tilførsel af aktiver i Medarbejdere i Gren af virksomhed Reference FUL § 15 c LV 1999 S.D.3.2 Det indskydende selskab A  A/S ønskede at  

 tilføre driften i selskabet til et nystiftet datterselskab B A/S.
I  

 forbindelse med ansøgningen blev der søgt om tilladelse til at  

 lade de medarbejdere, der er beskæftigede i driften, forblive i det  

 indskydende selskab efter tilførslen.
Alternativt blev der søgt  

 om tilladelse til at lade medarbejderne indgå i tilførslen.
 Det indskydende selskabs aktivitet består  

 primært af serviceydelser overfor vognmandserhvervet, og det er denne  

 aktivitet, der ønskedes tilført det nystiftede datterselskab.  

 Tilbage i det indskydende selskab skulle herefter være kapitalandelene  

 i det i forvejen helejede datterselskab C A/S, samt vederlag i form af aktier  

 i B A/S.
C A/S driver virksomhed med momsagentur, inklusive  

 finansiering af udestående momsfordringer.
Således er  

 medarbejderne i C A/S ansat i A A/S, der via en refusionsaftale  

 godtgøres udgifterne til administrationen.
Den samme model for ansættelse af medarbejdere  

 ønskedes anvendt i forbindelse med, at driften i A  A/S skulle  

 tilføres til B A/S.
Ansøger begrundede primært dette i et  

 hensyn til medarbejderne, idet størstedelen af personalet havde  

 erhvervet sin ansættelse i selskabet via en virksomhedsovertagelse  

 indenfor de sidste 2 år, og det var således ledelsens vurdering,  

 at et fornyet skift af arbejdsgiver kunne skabe utryghed blandt  

 medarbejderne.
Ved tilførsel af aktiver efter fusionsskattelovens  

 § 15 c, stk. 2, forstås den transaktion, hvorved et selskab uden at  

 være opløst tilfører den samlede eller en eller flere  

 grene af en virksomhed til et andet selskab mod at få tildelt  

 aktier/anparter i det modtagende selskabs kapital.
Ved en gren af en  

 virksomhed forstås alle aktiver og passiver, som ud fra et  

 organisationsmæssigt synspunkt udgør en selvstændig  

 bedrift, det vil sige en samlet enhed, der kan fungere ved hjælp af  

 egne midler.
Ligningsrådet fandt, at det ville stride mod  

 grendefinitionen at tillade, at lade medarbejderne forblive i det indskydende  

 selskab.
Det er driften, der ønskes tilført det modtagende  

 selskab, og det er alene hensigten, at det indskydende selskab efter  

 tilførslen skal eje aktier i dets datterselskaber.
Der ses ikke  

 ifølge Ligningsrådet at være mulighed for at undlade at  

 medtage de medarbejdere, der beskæftiger sig med den driftsaktivitet,  

 der udskilles.
