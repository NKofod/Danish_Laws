Nr LSF 140 Forslag til Lov om ændring af lov om forsikring mod følger af arbejdsskade  

 (Indførelse af pludselige løfteskader som nyt arbejdsskadebegreb m.v.) Fremsat af socialministeren (Karen Jespersen) den 14. december 1995 Vedtaget ved tredjebehandling den 30. april 1996 Lov nr. 343 af 06/05/1996 § 1 I lov nr. 390 af 20. maj 1992 om forsikring mod følger af arbejdsskade,  

 som senest ændret ved lov nr. 73 af 1. februar 1995, foretages følgende  

 ændringer:
 1. I § 9, nr. 2, udgår »og«.
 2. I § 9 indsættes efter nr. 2 som nyt nummer:
 »3) pludselige løfteskader, jf. § 9 a, og«.
 Nr. 3 bliver herefter nr. 4.
 3. Efter § 9 indsættes:
» § 9 a.
Ved pludselige løfteskader forstås varige muskel-,  

 nerve- og ledskader, der opstår spontant i umiddelbar tilknytning til  

 løftearbejde i akavede stillinger hos personer, som i øvrigt har belastende  

 løftearbejde, når skaden må anses for udelukkende eller i overvejende grad at  

 være forårsaget af løftearbejdet.
 Stk. 2. Pludselige løfteskader skal forelægges  

 Erhvervssygdomsudvalget, jf. § 58, medmindre Arbejdsskadestyrelsen skønner,  

 at forelæggelsen vil være udsigtsløs.
 Stk. 3. Hvor der i denne lov er knyttet retsvirkninger til dagen  

 for en arbejdsskades indtræden, gælder disse for pludselige løfteskader fra  

 den dag, hvor den pludselige løfteskade opstår, medmindre andet er fastsat i  

 loven.
Stk. 4. Pludselige løfteskader vil i forsikringsmæssig sammenhæng  

 blive placeret sammen med erhvervssygdomme.« 4. § 18 affattes således:
 » § 18. Socialministeren fastsætter regler om, at læger skal  

 anmelde såvel klare som formodede pludselige løfteskader, jf. § 9 a, som de  

 igennem deres erhverv bliver bekendt med, til Arbejdsskadestyrelsen og  

 Arbejdstilsynet.
Stk. 2. Socialministeren fastsætter regler om, at læger og  

 tandlæger skal anmelde såvel klare som formodede tilfælde af  

 erhvervssygdomme, som de pågældende gennem deres erhverv bliver bekendt med,  

 til Arbejdsskadestyrelsen og Arbejdstilsynet.« 5. § 58, stk. 4, affattes således:
»Stk. 4. Socialministeren fastsætter udvalgets  

 forretningsorden, herunder regler for, hvilke sager der kan behandles i et  

 mindre udvalg, hvis sammensætning fastsættes af  

 Erhvervssygdomsudvalget.« § 2 Loven træder i kraft den 8. maj 1996 og finder anvendelse på pludselige  

 løfteskader, der indtræder den 1. juni 1996 eller senere.
Oprindeligt fremsat forslag § 1 I lov nr. 390 af 20. maj 1992 om forsikring mod følger af arbejdsskade,  

 som senest ændret ved lov nr. 73 af 1. februar 1995, foretages følgende  

 ændringer:
 1. I § 9, nr. 2, udgår: »og«.
 2. I § 9 indsættes som nyt nr. 3:
 »3) pludselige løfteskader, jf. § 9 a, og«.
 Nr. 3 bliver herefter nr. 4.
 3. Efter § 9 indsættes:
» § 9 a.
Ved pludselige løfteskader forstås varige muskel-,  

 nerve- og ledskader, der opstår spontant i umiddelbar tilknytning til  

 løftearbejde i akavede stillinger hos personer, som i øvrigt har belastende  

 løftearbejde, når skaden må anses for udelukkende eller i overvejende grad at  

 være forårsaget af løftearbejdet.
 Stk. 2. Pludselige løfteskader skal forelægges  

 Erhvervssygdomsudvalget, jf. § 58, medmindre Arbejdsskadestyrelsen skønner,  

 at forelæggelsen vil være udsigtsløs.
 Stk. 3. Hvor der i denne lov er knyttet retsvirkninger til dagen  

 for en arbejdsskades indtræden, gælder disse for pludselige løfteskader fra  

 den dag, hvor den pludselige løfteskade opstår, medmindre andet er fastsat i  

 loven.
Stk. 4. Pludselige løfteskader vil i forsikringsmæssig sammenhæng  

 blive placeret sammen med erhvervssygdomme.« 4. § 18 affattes således:
 »Socialministeren fastsætter regler om, at læger skal anmelde såvel  

 klare som formodede pludselige løfteskader, jf. § 9 a, som de igennem deres  

 erhverv bliver bekendt med til Arbejdsskadestyrelsen og Arbejdstilsynet.
Stk. 2. Socialministeren fastsætter regler om, at læger og  

 tandlæger skal anmelde såvel klare som formodede tilfælde af  

 erhvervssygdomme, som de pågældende gennem deres erhverv bliver bekendt med,  

 til Arbejdsskadestyrelsen og Arbejdstilsynet.« 5. § 58, stk. 4, affattes således:
 » Stk. 4. Socialministeren fastsætter udvalgets  

 forretningsorden, herunder regler for, hvilke sager der kan behandles i et  

 mindre udvalg, hvis sammensætning fastsættes af  

 Erhvervssygdomsudvalget.«.
§ 2 Stk. 1. Loven træder i kraft den 1. april 1996 og finder  

 anvendelse for pludselige løfteskader, der indtræder på ikrafttrædelsesdatoen  

 eller senere.
Bemærkninger til lovforslaget Almindelige bemærkninger Indledning Ved lov nr. 390 af 20. maj 1992 om forsikring mod følger af arbejdsskade  

 blev der gennemført en række ændringer af arbejdsskadeforsikringsloven af  

 mere teknisk karakter.
 Under behandlingen i Folketinget af lovforslaget var der bred enighed om  

 at nedsætte et udvalg, der blandt andet skulle se på mulighederne for at  

 anerkende spontant opståede skader i forbindelse med vanskeligt løftearbejde  

 m.v.
 I udvalget var de berørte ministerier og arbejdsmarkedets parter  

 repræsenterede.
 Udvalget afsluttede sit arbejde den 5. december 1994 med betænkning nr.  

 1282 om arbejdsskadeforsikring m.v.
 I betænkningen har udvalgets flertal foreslået, at der i loven åbnes  

 mulighed for at anerkende pludselige løfteskader.
Ved pludselige løfteskader forstås varige muskel-, nerve- og ledskader,  

 der opstår spontant i umiddelbar tilknytning til løftearbejde i akavede  

 stillinger hos personer, som i øvrigt har belastende løftearbejde, når skaden  

 må anses for udelukkende eller i overvejende grad at være forårsaget af  

 løftearbejdet.
Der er således tale om et sammensat arbejdsskadebegreb, og det  

 stiller særlige krav til dokumentationen, herunder i forbindelse med den  

 pludseligt indtrædende begivenhed.
 Der er i betænkningen redegjort for, at pludselige løfteskader ikke kan  

 anerkendes som arbejdsskader efter de gældende regler, med mindre de i de  

 konkrete tilfælde opfylder betingelserne for at blive anerkendt som  

 ulykkestilfælde, skadelige påvirkninger af højst 5 dages varighed eller som  

 erhvervssygdomme.
Ulykkesbegrebet er på arbejdsskadeområdet det samme som i  

 forsikringsretten, hvorefter der skal foreligge »en ude fra kommende  

 eller virkende af den sikredes vilje uafhængig, pludselig begivenhed, der har  

 en skadelig påvirkning af pågældendes helbredstilstand til følge.« Højesteret har i en dom, der er afsagt den 11. januar 1993 (refereret i  

 Ugeskrift for Retsvæsen 1993, side 226) tiltrådt denne definition af  

 ulykkesbegrebet.
 De pludselige løfteskader vil ofte blive afvist som ulykkestilfælde, fordi  

 skaden ikke skyldes en udefra kommende af den sikredes vilje uafhængig  

 begivenhed.
 Den skadelige påvirkning skal have en vis varighed (efter praksis normalt  

 3 til 4 timer) for at blive anerkendt som en kortvarig skadelig påvirkning.  

 Den pludselige løfteskade vil ikke blive anerkendt efter denne bestemmelse,  

 fordi den ikke opfylder tidskravet for påvirkningen.
Endelig kan de pludselige løfteskader ikke anerkendes efter de gældende  

 regler efter forelæggelse for Erhvervssygdomsudvalget.
Efter praksis stiller  

 udvalget krav om mange års tungt løftearbejde, for at en lænde-ryglidelse kan  

 anses for udelukkende eller i overvejende grad at være forårsaget af  

 arbejdets særlige art.
 Udvalgets flertal fandt herefter, at der var behov for et nyt  

 arbejdsskadebegreb i lov om forsikring mod følger af arbejdsskade.
 I overensstemmelse hermed foreslås pludselige løfteskader indført som nyt  

 arbejdsskadebegreb i loven.
Afvejningen af de enkelte elementer i arbejdsskadebegrebet skal foregå i  

 Erhvervssygdomsudvalget.
Når udvalget ud fra dets vurdering af konkrete sager  

 om anerkendelse har opbygget en vis erfaring, forudsættes der fastsat nærmere  

 vejledning for anerkendelse af pludselige løfteskader.
Sagerne forudsættes  

 fortsat forelagt for Erhvervssygdomsudvalget.
Det bemærkes, at anerkendelse af de enkelte sager beror på en konkret  

 vurdering af den enkelte sag.
Det nye arbejdsskadebegreb finder, som lovens  

 øvrige skadebegreber, anvendelse på alle persongrupper.
 Derudover foreslås bemyndigelsen til socialministeren til at fastsætte en  

 forretningsorden for Erhvervssygdomsudvalget udvidet med henblik på  

 muligheden for, at et mindre udvalg kan få til opgave at gennemgå samtlige  

 rygsager og på sigt også de pludselige løfteskader.
 De enkelte elementer i det nye arbejdsskadebegreb:
Varige skader En varig skade beskrives efter forslaget som en skade, hvor der efter den  

 nødvendige lægebehandling m.v. fortsat er et varigt men og/eller et tab af  

 erhvervsevne.
Om en skade er varig kan normalt først bedømmes i løbet af et  

 år.
 Kravet om varighed skal ses i sammenhæng med, at det kun er de alvorlige  

 skader, der skal have mulighed for anerkendelse efter forslaget.
 Der vil i sager om pludselige løfteskader som i andre tilfælde være en  

 forpligtelse for den skadelidte til snarest muligt efter skadens indtræden at  

 lade sig undersøge af en læge og gennemgå den lægebehandling eller optræning,  

 som lægen eller Arbejdsskadestyrelsen finder nødvendig.
Den gældende lov om forsikring mod følger af arbejdsskade giver som  

 udgangspunkt kun kompensation for de varige følger af en skade.
Det vil sige  

 godtgørelse for varigt men og erstatning for tab af erhvervsevne.
 Dog kan der under sagens behandling ydes betaling af udgifter til  

 sygebehandling eller optræning, der er nødvendig for at opnå bedst mulig  

 helbredelse, hvis udgifterne ikke kan afholdes efter lov om offentlig  

 sygesikring eller som led i behandling på offentligt sygehus, jf. lovens §  

 30.
Som ved andre arbejdsskader er det en forudsætning for betaling af  

 behandlingsudgifter efter § 30, at skaden kan anerkendes.
I tilfælde af  

 anerkendelse vil de udgifter til sygebehandling m.v., der har været  

 nødvendige for at opnå bedst mulig helbredelse, kunne afholdes fra  

 skadedatoen, som i disse sager bør være datoen for det akutte tilfælde.
 Da bedømmelsen af, om en skade er varig, normalt først kan bedømmes i  

 løbet af et år, kan skadelidte i en længere periode komme til at betale for  

 behandlingsudgifter, indtil den pludselige løfteskade bliver anerkendt.
Muskel-, nerve- og ledskader Det kan være vanskeligt at afgrænse de lidelser, der vil kunne anerkendes  

 som pludselige løfteskader.
Det foreslås at definere lidelserne som muskel-,  

 nerve- og ledskader, da de vil kunne opstå pludseligt som følge af en  

 belastning.
 Forslaget begrænses således ikke til lidelser i ryg eller lænd, men giver  

 også mulighed for anerkendelse af for eksempel knælidelser.
 Diskusprolaps opfattes som en led- eller nervelidelse, der vil kunne  

 henføres under det nye arbejdsskadebegreb.
Pludselig og i umiddelbar tilknytning til løftearbejde Skaden skal opstå pludseligt, og det skal være i umiddelbar tilknytning  

 til løftearbejde.
Den må ikke manifestere sig flere dage efter det pågældende  

 løftearbejde.
Det er ikke tilstrækkeligt med en ganske momentan og  

 forbigående smerteoplevelse.
Løftearbejde i akavede stillinger Efter Arbejdsskadestyrelsens erfaringer anmeldes løfteskader meget ofte  

 som følge af egentligt løftearbejde i akavede stillinger, for eksempel med  

 vrid i ryggen, i foroverbøjet stilling eller løft i mere end 1/2 arms afstand  

 fra kroppen.
 Disse faktorer øger belastningen af rygsøjlen.
 For knælidelsernes vedkommende kan de pludselige løfteskader opstå ved  

 løft i akavede stillinger for eksempel fra hugsiddende til stående arbejde  

 med udretning fra bøjet til strakt stilling.
 Også andre ledskader opstået ved egentligt løftearbejde, samtidig med at  

 der foretages akavede vridninger eller drejninger af et led, vil være  

 omfattet af forslaget.
 Skub eller træk af vogne eller byrder, der hviler på underlaget, vil ikke  

 være omfattet af forslaget, medmindre det dokumenteres, at der faktisk har  

 været løftet i den konkrete situation.
Belastende løftearbejde Der stilles krav om, at de pågældende i øvrigt skal have belastende  

 løftearbejde.
Heri ligger, at personer, der ikke har arbejde, som rummer  

 belastende løft, ikke vil blive omfattet af § 9 a.
 Kravet til belastende løftearbejde i tilslutning til det nye  

 arbejdsskadebegreb er mindre omfattende end det krav, som  

 Erhvervssygdomsudvalget i dag har for anerkendelse af lænderyglidelser som  

 erhvervssygdomme.
Årsagssammenhæng Skaden skal anses for udelukkende eller i overvejende grad at være  

 forårsaget af løftearbejdet.
Det er ensbetydende med, at både det konkrete  

 løftearbejde i forbindelse med den pludselige løfteskade og det generelle  

 løftearbejde, som den pågældende i øvrigt udfører i sit erhverv, vil komme i  

 betragtning ved bedømmelsen af belastningen.
Det skal vurderes, om det er overvejende sandsynligt, at skaden er  

 forårsaget af arbejdet.
Det er med andre ord ikke nok, at der er en  

 formodning om det. Årsagssammenhængen skal således godtgøres på sædvanlig  

 måde svarende til reglerne i gældende lovs § 10, stk. 1, nr. 2, om  

 erhvervssygdomme.
Anmelderegler Det er i betænkning nr. 1282 forudsat, at der indføres en forpligtelse for  

 arbejdsgiveren til at anmelde de pludselige løfteskader til  

 Arbejdsskadestyrelsen.
Dette skal ses i sammenhæng med hensynet til  

 dokumentationen i forbindelse med det sammensatte arbejdsskadebegreb.
Det er imidlertid fundet mere hensigtsmæssigt, at alle arbejdsskader skal  

 anmeldes til forsikringsselskabet.
Hermed vil det bl.a. blive undgået, at  

 arbejdsgiveren skal tage stilling til, om der er tale om et ulykkestilfælde  

 eller en pludselig løfteskade.
 Bestemmelser om eventuel særlig procedure om hurtig inddragelse af  

 Arbejdsskadestyrelsen i sager om pludselige løfteskader forudsættes  

 indarbejdet i forbindelse med revision af bekendtgørelsen om anmeldelse af  

 arbejdsskader.
 Det foreslås videre, at der indføres en pligt for læger til at anmelde  

 pludselige løfteskader til Arbejdsskadestyrelsen og Arbejdstilsynet.
Forsikringsdækning Udvalget har ikke taget stilling til, om pludselige løfteskader  

 forsikringsmæssigt skal betragtes som ulykker eller erhvervssygdomme.
 Under hensyn til, at risikoafvejningen vil være vanskelig og til, at de  

 pludselige løfteskader proceduremæssigt behandles som erhvervssygdomme, vil  

 det være mest hensigtsmæssigt, at de pludselige løfteskader  

 forsikringsmæssigt placeres sammen med erhvervssygdommene.
Procedureregler Det er i betænkning nr. 1282 anført, at der kan være afgrænsningsproblemer  

 mellem pludselige løfteskader og lænderyglidelser, der skyldes tungt  

 løftearbejde, fordi der i visse sager vil være sammenfald både for så vidt  

 angår personkredsen og eksponeringen.
 Det taler for identiske administrationsregler for de 2 typer af sager.
 Det foreslås derfor, at anerkendelse af de pludselige løfteskader kræver  

 forelæggelse for Erhvervssygdomsudvalget, inden Arbejdsskadestyrelsen træffer  

 afgørelse, svarende til de gældende regler i § 10, stk. 3, for sygdomme, der  

 ikke er på fortegnelsen over erhvervssygdomme.
I den første tid må det forudsættes, at der skal ske en særlig afprøvning  

 i praksis af rammerne for det nye arbejdsskadebegreb.
Det kan herunder vise  

 sig påkrævet med en forøget mødeaktivitet i Erhvervssygdomsudvalget, også i  

 lyset af, at lange ventetider og ophobning af sager bør undgås.  

 Sagsbehandlingstiden for de pludselige løfteskader vil blive fulgt nøje med  

 henblik på at tage evt. fornødne skridt til afhjælpning af problemer.
 Når udvalget ud fra dets vurdering af konkrete sager om anerkendelse har  

 opbygget en vis erfaring, forudsættes der som nævnt fastsat nærmere  

 vejledning for anerkendelse af pludselige løfteskader.
Hjemmel til at nedsætte et mindre udvalg For at aflaste Erhvervssygdomsudvalget foreslås der hjemmel til at  

 nedsætte et mindre udvalg, der kan (for)behandle sager.
 Det mindre udvalg får til opgave at gennemgå alle rygsager og på længere  

 sigt også de pludselige løfteskader.
 Det mindre udvalg skal således ikke i starten tage sig af de pludselige  

 løfteskader, men nedsættes alene for at frigøre kapacitet i  

 Erhvervssygdomsudvalget.
Det foreslås, at Erhvervssygdomsudvalget fastsætter sammensætningen af det  

 mindre udvalg.
Det forudsættes, at sammensætningen af det mindre udvalg  

 afspejler sammensætningen i Erhvervssygdomsudvalget.
 Det foreslås, at Arbejdsskadestyrelsen har sekretariatsfunktionen for det  

 mindre udvalg, og at styrelsen udarbejder indstilling til udvalget svarende  

 til proceduren ved forelæggelse af sager for Erhvervssygdomsudvalget efter de  

 gældende regler.
 Er det mindre udvalg enigt i Arbejdsskadestyrelsens indstilling foreslås  

 det, at der træffes afgørelse i overensstemmelse med styrelsens indstilling  

 uden at sagen forelægges for Erhvervssygdomsudvalget.
 Er der ikke enighed i det mindre udvalg om Arbejdsskadestyrelsens  

 indstilling foreslås det, at sagen forelægges for Erhvervssygdomsudvalget.
Det skal understreges, at det fortsat er Arbejdsskadestyrelsen, der  

 træffer afgørelse i alle sager.
Der er ligeledes fortsat mulighed for at  

 indbringe Arbejdsskadestyrelsens afgørelser for Den Sociale Ankestyrelse.
Tidsfrister Efter gældende lov er der fastsat frister på 3 og 9 måneder for  

 Arbejdsskadestyrelsens stillingtagen til spørgsmålet om der foreligger  

 henholdsvis en arbejdsulykke eller en erhvervssygdom på fortegnelsen over  

 erhvervssygdomme.
De foreslåede anmelderegler for de pludselige løfteskader sammenholdt med  

 de enkelte elementer i det nye arbejdsskadebegreb og med den beskrevne  

 procedure (forelæggelse for Erhvervssygdomsudvalget) indebærer, at fristerne  

 ikke kan gælde for pludselige løfteskader.
Bedømmelsen af, om en skade er  

 varig, kan, som tidligere omtalt, normalt først bedømmes i løbet af et år,  

 altså et år efter tidspunktet for anmeldelsen.
Der stilles derfor ikke  

 forslag om frister for Arbejdsskadestyrelsens stillingtagen til spørgsmålet,  

 om der foreligger en pludselig løfteskade.
Afgørelse om stillingtagen til erstatnings- og godtgørelsesspørgsmål skal  

 så vidt muligt træffes inden for 1 år og senest efter 2 år.
Der henvises til  

 lovens § 31, stk. 1, der ikke foreslås ændret.
Administrative og økonomiske, herunder erhvervsmæssige, konsekvenser  

 af lovforslaget Økonomiske, herunder erhvervsmæssige, konsekvenser Den samlede merudgift ved at anerkende pludselige løfteskader skønnes til  

 ca. 235 mill. kr. årligt (PL-1996).
Denne udgift er fordelt med 222 mill. kr. til godtgørelse for varigt men  

 og erstatning for tab af erhvervsevne, 10 mill. kr. til administrationsbidrag  

 og 3,0 mill. kr. til speciallægeerklæringer m.v.
I administrationsbidraget er  

 medregnet samtlige udgifter til administration af disse sager i såvel  

 Arbejdsskadestyrelsen som Den Sociale Ankestyrelse.
 Det er i beregningerne forudsat, at Arbejdsskadestyrelsens  

 administrationsbidrag for disse sager skal svare til det nuværende  

 administrationsbidrag for erhvervssygdomssager.
Såfremt den administrative praksis vil indebære, at hovedparten af sagerne  

 må forelægges for Erhvervssygdomsudvalget, vil administrationen af disse  

 sager blive langt mere ressourcekrævende end gennemsnittet for nuværende  

 erhvervssygdomssager.
Dette vil betyde, at administrationsbidraget må  

 forhøjes ved Arbejdsskadestyrelsens fremtidige takstfastsættelse.
 Den samlede udgift deles mellem staten, (amts-)kommuner (selvforsikrede  

 samt kommuner og amtskommuner forsikret hos Kommunernes Gensidige  

 Forsikringsselskab) og (andre) forsikringsselskaber på grundlag af den  

 nuværende fordeling af arbejdsskadesager vedr. ryglidelser.
 Den statslige andel af de 235 mill. kr. udgør 10 mill. kr., kommuner og  

 amtskommuners andel 85 mill. kr., mens andre forsikringsselskabers andel  

 udgør 140 mill. kr.
For at kunne beregne størrelsen af erstatningerne har det været  

 hensigtsmæssigt at beregne udgifterne som kapitaliserede ydelser, d.v.s. som  

 engangserstatninger.
I det omfang erstatningerne for tab af erhvervsevne  

 udbetales som løbende ydelser, vil forsikringsselskabernes (og dermed  

 arbejdsgivernes) udgifter blive højere end beregnet ovenfor, idet  

 hensættelser til løbende erstatninger udgør større beløb end  

 kapitalerstatninger.
Der er krav om, at der skal være tale om varige skader.
Det vil tage op  

 til et år, før Arbejdsskadestyrelsen kan vurdere, om en skade er varig.  

 Derudover skal Erhvervssygdomsudvalget have fastlagt en praksis for  

 anerkendelse af disse sager.
Det betyder, at udgiften vil være meget beskeden  

 i 1996, og også i 1997 og 1988 antages den at blive lavere end de 235 mill.  

 kr.
Der skønnes først fuld udgiftsvirkning fra 1999 og fremover.
Ved beregningen af erstatningsudgifterne er der udelukkende taget hensyn  

 til de erstatninger, som direkte forventes udbetalt i årene 1996-1999. Der er  

 ikke taget hensyn til, at forsikringsselskaberne efter den forsikringsmæssige  

 lovgivning har pligt til for hver skadeårgang at foretage hensættelser til  

 alle udgifter, der vedrører den pågældende årgang.
Der skal således foretages  

 en hensættelse svarende til selskabernes andel af den samlede udgift med  

 fradrag af, hvad der måtte være udbetalt i året.
Det vil sige, at det fulde  

 udgiftsniveau for de forsikrede arbejdsgivere vil være nået i 1996.
Indførelse af det nye arbejdsskadebegreb med de dertil knyttede  

 principielle drøftelser i Erhvervssygdomsudvalget kan medføre, at der kan  

 blive tale om en vis ophobning af sager.
Efter der er tilvejebragt et vist  

 erfaringsgrundlag, er det antaget, at afvikling af ophobede sager kan betyde  

 merudgifter i de følgende år.
 Generelt bemærkes, at beregningen af de økonomiske konsekvenser er  

 forbundet med en meget betydelig usikkerhed, hvilket dels skyldes, at der er  

 tale om indførelse af et helt nyt arbejdsskadebegreb, og dels at de faktiske  

 økonomiske konsekvenser vil være helt afhængige af den praksis, der  

 fastlægges i Erhvervssygdomsudvalget.
Det er i de økonomiske beregninger forudsat, at forelæggelsen for  

 Erhvervssygdomsudvalget ikke vil betyde forsinkelser på sigt i sagsgangen.  

 For at forebygge dette forudsættes som tidligere nævnt 1) en forøget mødeaktivitet i Erhvervssygdomsudvalget, 2) fastsættelse af en nærmere vejledning for anerkendelse af pludselige  

 løfteskader, når udvalget har opbygget en vis erfaring og 3) hjemmel til at nedsætte et mindre udvalg, der kan (for)behandle sager  

 og frigøre kapacitet i Erhvervssygdomsudvalget.
 Med ikrafttrædelse pr. 1. april 1996 skønnes forslaget at medføre en  

 samlet merudgift på ca. 10 mill. kr. i 1996. Dette beløb er fordelt med 3  

 mill. kr. til men-godtgørelse og erstatning for tab af erhvervsevne og 7  

 mill. kr. til administrationsbidrag og speciallægerklæringer m.v.
 Den statslige andel af de 10 mill. kr. udgør 0,5 mill. kr., kommuner og  

 amtskommuners andel 3,5 mill. kr., mens andre forsikringsselskabers andel  

 udgør 6 mill. kr.
 I 1997 skønnes forslaget at medføre en samlet merudgift på ca. 67 mill.  

 kr. (PL-1996). Dette beløb er fordelt med 54 mill. kr. til men-godtgørelse og  

 erstatning for tab af erhvervsevne, 10 mill. kr. til administrationsbidrag og  

 3 mill. kr. til speciallægeerklæringer m.v.
 Den statslige andel af de 67 mill. kr. udgør 3 mill. kr., kommuner og  

 amtskommuners andel 24 mill. kr., mens andre forsikringsselskabers andel  

 udgør 40 mill. kr.
 I 1998 skønnes forslaget at medføre en samlet merudgift på ca. 198 mill.  

 kr. (PL-1996). Dette beløb er fordelt med 185 mill. kr. til men-godtgørelse  

 og erstatning for tab er erhvervsevne, 10 mill. kr. til administrationsbidrag  

 og 3 mill. kr. til speciallægeerklæringer m.v.
 Den statslige andel af de 198 mill. kr. udgør 8 mill. kr., kommuner og  

 amtskommuners andel 71 mill. kr., mens andre forsikringsselskabers andel  

 udgør 119 mill. kr..
 I 1999 skønnes forslaget at medføre en samlet merudgift på ca. 235 mill.  

 kr. (PL-1996). Dette beløb er fordelt med 222 mill. kr. til men-godtgørelse  

 og erstatning for tab af erhvervsevne, 10 mill. kr. til administrationsbidrag  

 og 3 mill. kr. til speciallægeerklæringer m.v.
 Den statslige andel af de 235 mill. kr. udgør 10 mill. kr., kommuner og  

 amtskommuners andel 85 mill. kr., mens andre forsikringsselskabers andel  

 udgør 140 mill. kr.
Administrative konsekvenser Det vil tage op til et år, før Arbejdsskadestyrelsen kan vurdere, om en  

 skade er varig.
Sagerne vil bl.a. skulle afvente lægelig dokumentation for,  

 om lidelsen er varig, før de kan forelægges Erhvervssygdomsudvalget.
 Det nødvendiggør, at Arbejdsskadestyrelsen må informere de skadelidte dels  

 om ventetiden, dels om den indbyggede varighedsvurdering, der reelt kan føre  

 til en afvisning af sagen, hvis det står klart, at der ikke er tale om varige  

 skader.
Miljømæssige konsekvenser Forslaget medfører ikke miljømæssige konsekvenser.
Forhold til EU-retten Forslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 2 Bestemmelserne indfører pludselige løfteskader som nyt arbejdsskadebegreb  

 i lov om forsikring mod følger af arbejdsskade på linie med arbejdsulykker,  

 kortvarige skadelige påvirkninger og erhvervssygdomme. Ændringen i nr. 1 er  

 alene redaktionel.
Til nr. 3 Bestemmelsen i forslaget til § 9 a, stk.1, definerer det nye  

 arbejdsskadebegreb.
Der henvises til lovforslagets almindelige bemærkninger.
Bestemmelsen i forslaget til § 9 a, stk. 2, fastslår, at pludselige  

 løfteskader kun kan anerkendes efter forelæggelse for  

 Erhvervssygdomsudvalget.
Bestemmelsen fastslår endvidere, at sagerne skal  

 forelægges for Erhvervssygdomsudvalget, medmindre forelæggelsen er  

 udsigtsløs.
Denne procedure svarer til den procedure, der gælder for  

 sygdomme, der ikke er omfattet af fortegnelsen over erhvervssygdomme.
Bestemmelsen i forslaget til § 9 a, stk. 3, knytter  

 retsvirkningerne efter loven til den dag, hvor den pludselige løfteskade  

 opstår, svarende til reglerne for ulykkestilfælde.
Det har betydning for  

 muligheden for, at skadlidte kan få betalt udgifter efter § 30 tilbage fra  

 datoen for det pludselige løft.
Samtidig kan skadelidte efter § 32, stk. 6,  

 få tillagt en løbende erstatning for tab af erhvervsevne med virkning fra et  

 tidligere tidspunkt end afgørelsestidspunktet, dog ikke med virkning fra et  

 tidligere tidspunkt end skadedatoen.
Bestemmelsen i forslaget til § 9 a, stk. 4, placerer  

 forsikringsmæssigt pludselige løfteskader sammen med erhvervssygdomme.
Dermed  

 vil de blive omfattet af de nuværende koncessioner vedrørende  

 erhvervssygdomme.
 Da pludselige løfteskader i forsikringsmæssig sammenhæng opfattes som  

 erhvervssygdomme, vil de være omfattet af lov om forsikringsvirksomhed § 210  

 h, stk. 1, 2. pkt. (lovbekendtgørelse nr. 963 af 29. november 1994, som  

 ændret ved lov nr. 369 af 14. juni 1995). Efter den nævnte bestemmelse er  

 forsikringsselskaberne berettigede til uden varsel at forhøje præmierne inden  

 for forsikringstiden som følge af udgiftsforhøjelser, der ikke har kunnet  

 forudsiges.
 Til nr. 4.
Bestemmelsen indeholder en bemyndigelse til socialministeren til at  

 indføre en pligt for læger til at anmelde pludselige løfteskader til  

 Arbejdstilsynet og Arbejdsskadestyrelsen.
Derudover er der foretaget en  

 redaktionel ændring.
 Til nr. 5.
 Bestemmelsen udvider socialministerens bemyndigelse til at fastsætte en  

 forretningsorden for Erhvervssygdomsudvalget.
Ved forslaget indføres en adgang for socialministeren til i  

 forretningsordenen at fastsætte regler om, at Erhvervssygdomsudvalget kan  

 henvise visse sager til et mindre udvalg.
Denne adgang til delegation er en  

 forudsætning for at Erhvervssygdomsudvalget ikke kommer til at virke som en  

 flaskehals for behandlingen af sager om pludselige løfteskader.
I  

 forretningsordenen forudsættes også fastlagt, at sager, hvor der er uenighed  

 under behandlingen i det mindre udvalg, skal overgå til behandling i  

 Erhvervssygdomsudvalget.
 Der henvises i øvrigt til de almindelige bemærkninger.
Til § 2 Det foreslås, at loven træder i kraft den 1. april 1996.
I overensstemmelse med Arbejdsskadeudvalgets anbefaling foreslås, at kun  

 pludselige løfteskader, der indtræder på ikrafttrædelsesdagen eller senere,  

 kan anerkendes.
Det vil give betydelige vanskeligheder med at få sagerne  

 tilstrækkeligt oplyst, hvis der åbnes mulighed for at anerkende pludselige  

 løfteskader, der er indtrådt før lovens ikrafttræden.
Dette skal ses i  

 sammenhæng med behovet for dokumentation i forbindelse med det sammensatte  

 arbejdsskadebegreb, herunder i forbindelse med den pludselige begivenhed.
 Hertil kommer, at lov om forsikring mod følger af arbejdsskade finansieres  

 af arbejdsgiverne ved betaling af præmier til et forsikringsselskab.
 Forsikringsselskaberne er efter lov om forsikringsvirksomhed forpligtet  

 til at fastsætte præmierne således, at der ud over, hvad der er nødvendigt  

 til dækning af selskabets forsikringsmæssige ricisi efter loven, kun  

 opkræves, hvad der er nødvendigt til dækning af omkostningerne ved en  

 forsvarlig administration, konsolidering og et rimeligt udbytte.
 Hvis der gives forslaget tilbagevirkende kraft, vil det derfor  

 nødvendiggøre særlige regler om finansiering af allerede opståede skader.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 390 af 20. maj 1992 om forsikring mod følger af arbejdsskade,  

 som senest ændret ved lov nr. 73 af 1. februar 1995, foretages følgende  

 ændringer:
 1. I § 9, nr. 2, udgår: »og«.
 2. I § 9 indsættes som nyt nr. 3:
 »3) pludselige løfteskader, jf. § 9 a, og«.
 Nr. 3 bliver herefter nr. 4.
§ 9. Ved arbejdsskade forstås i denne lov 1) ulykkestilfælde, der skyldes arbejdet eller de forhold, hvorunder dette  

 foregår, 2) skadelige påvirkninger af højst 5 dages varighed, der skyldes arbejdet  

 eller de forhold, hvorunder dette foregår, og 3) erhvervssygdomme, jf. § 10.
 3. Efter § 9 indsættes:
» § 9 a.
Ved pludselige løfteskader forstås varige muskel-,  

 nerve- og ledskader, der opstår spontant i umiddelbar tilknytning til  

 løftearbejde i akavede stillinger hos personer, som i øvrigt har belastende  

 løftearbejde, når skaden må anses for udelukkende eller i overvejende grad at  

 være forårsaget af løftearbejdet.
 Stk. 2. Pludselige løfteskader skal forelægges  

 Erhvervssygdomsudvalget, jf. § 58, medmindre Arbejdsskadestyrelsen skønner,  

 at forelæggelsen vil være udsigtsløs.
 Stk. 3. Hvor der i denne lov er knyttet retsvirkninger til dagen  

 for en arbejdsskades indtræden, gælder disse for pludselige løfteskader fra  

 den dag, hvor den pludselige løfteskade opstår, medmindre andet er fastsat i  

 loven.
Stk. 4. Pludselige løfteskader vil i forsikringsmæssig sammenhæng  

 blive placeret sammen med erhvervssygdomme.« 4. § 18 affattes således:
 »Socialministeren fastsætter regler om, at læger skal anmelde såvel  

 klare som formodede pludselige løfteskader, jf. § 9 a, som de igennem deres  

 erhverv bliver bekendt med til Arbejdsskadestyrelsen og Arbejdstilsynet.
Stk. 2. Socialministeren fastsætter regler om, at læger og  

 tandlæger skal anmelde såvel klare som formodede tilfælde af  

 erhvervssygdomme, som de pågældende gennem deres erhverv bliver bekendt med,  

 til Arbejdsskadestyrelsen og Arbejdstilsynet.« § 18. Socialministeren fastsætter regler om, at læger og tandlæger  

 til Arbejdsskadestyrelsen og Arbejdstilsynet skal anmelde såvel klare som  

 formodede tilfælde af erhvervssygdomme, som de pågældende gennem deres  

 erhverv bliver bekendt med.
 5. § 58, stk. 4, affattes således:
 » Stk. 4. Socialministeren fastsætter udvalgets  

 forretningsorden, herunder regler for, hvilke sager der kan behandles i et  

 mindre udvalg, hvis sammensætning fastsættes af  

 Erhvervssygdomsudvalget.«.
§ 58. Socialministeren nedsætter et udvalg, med hvilket Arbejdsskadestyrelsen mindst hvert andet år skal optage forhandling med  

 henblik på en almindelig revision af, hvilke sygdomme der opfylder kravene  

 for at blive optaget på den i § 10, stk. 1, nr. 1, nævnte fortegnelse.
 Stk. 2. Udvalget består af en formand og 8 andre medlemmer, der  

 udnævnes for 3 år ad gangen.
Stk. 3. Socialministeren udnævner udvalgets formand og medlemmer  

 samt stedfortrædere for disse.
Formanden udnævnes efter indstilling fra  

 Arbejdsskadestyrelsen, et medlem efter indstilling fra Sundhedsstyrelsen, et  

 medlem efter indstilling fra Direktoratet for Arbejdstilsynet, et medlem  

 efter indstilling fra de offentlige arbejdsgivere, et medlem efter  

 indstilling fra Funktionærernes og Tjenestemændenes Fællesråd, to medlemmer  

 efter indstilling fra Dansk Arbejdsgiverforening og to medlemmer efter  

 indstilling fra Landsorganisationen i Danmark.
 Stk. 4. Socialministeren fastsætter udvalgets forretningsorden.
Efter 2. behandling den 25. april 1996 § 1 I lov nr. 390 af 20. maj 1992 om forsikring mod følger af arbejdsskade,  

 som senest ændret ved lov nr. 73 af 1. februar 1995, foretages følgende  

 ændringer:
 1. I § 9, nr. 2, udgår »og«.
 2. I § 9 indsættes efter nr. 2 som nyt nummer:
 »3) pludselige løfteskader, jf. § 9 a, og«.
 Nr. 3 bliver herefter nr. 4.
 3. Efter § 9 indsættes:
» § 9 a.
Ved pludselige løfteskader forstås varige muskel-,  

 nerve- og ledskader, der opstår spontant i umiddelbar tilknytning til  

 løftearbejde i akavede stillinger hos personer, som i øvrigt har belastende  

 løftearbejde, når skaden må anses for udelukkende eller i overvejende grad at  

 være forårsaget af løftearbejdet.
 Stk. 2. Pludselige løfteskader skal forelægges  

 Erhvervssygdomsudvalget, jf. § 58, medmindre Arbejdsskadestyrelsen skønner,  

 at forelæggelsen vil være udsigtsløs.
 Stk. 3. Hvor der i denne lov er knyttet retsvirkninger til dagen  

 for en arbejdsskades indtræden, gælder disse for pludselige løfteskader fra  

 den dag, hvor den pludselige løfteskade opstår, medmindre andet er fastsat i  

 loven.
Stk. 4. Pludselige løfteskader vil i forsikringsmæssig sammenhæng  

 blive placeret sammen med erhvervssygdomme.« 4. § 18 affattes således:
 » § 18. Socialministeren fastsætter regler om, at læger skal  

 anmelde såvel klare som formodede pludselige løfteskader, jf. § 9 a, som de  

 igennem deres erhverv bliver bekendt med, til Arbejdsskadestyrelsen og  

 Arbejdstilsynet.
Stk. 2. Socialministeren fastsætter regler om, at læger og  

 tandlæger skal anmelde såvel klare som formodede tilfælde af  

 erhvervssygdomme, som de pågældende gennem deres erhverv bliver bekendt med,  

 til Arbejdsskadestyrelsen og Arbejdstilsynet.« 5. § 58, stk. 4, affattes således:
»Stk. 4. Socialministeren fastsætter udvalgets  

 forretningsorden, herunder regler for, hvilke sager der kan behandles i et  

 mindre udvalg, hvis sammensætning fastsættes af  

 Erhvervssygdomsudvalget.« § 2 Loven træder i kraft den 8. maj 1996 og finder anvendelse på pludselige  

 løfteskader, der indtræder den 1. juni 1996 eller senere.
