Nr LSF 233 Forslag til Lov om ændring af lov om totalisatorspil og om ophævelse af  

 lov om landsspil i forbindelse med hestevæddeløb (V6-spil) Fremsat af skatteministeren (Fogh Rasmussen) den 19. februar 1992 Vedtaget ved tredjebehandling den 30. april 1992 Lov nr. 346 af 14/05/1992 § 1 I lov om totalisatorspil, jf. lovbekendtgørelse nr. 186 af 16. marts 1989,  

 som ændret ved lov nr. 59 af 7. februar 1990, foretages følgende ændringer:
 1. § 2 A, stk. 1, affattes således:
»Ved totalisatorspil i forbindelse med heste- og hundevæddeløb udgør  

 afgiften 1 pct. af den del af indskudssummen, der falder på vinder- og  

 pladsspil, og 11 pct. af den del af indskudssummen, der falder på andre  

 spilleformer, dog bortset fra V5- og V6-spil, hvor afgiften udgør 16  

 pct.« 2. § 3, stk. 1, affattes således:
 »Ved totalisatorspil i forbindelse med hestevæddeløb, hundevæddeløb  

 og kapflyvninger med brevduer skal der af indskudssummerne anvendes følgende  

 andele til gevinster til spillerne:
 80 pct. ved vinder- og pladsspil.
 Mindst 65 pct. ved kombineret spil bortset fra V5- og V6-spil.
59 pct. ved V5- og V6-spil.« 3. I § 3 indsættes efter stk. 4 som nyt stykke:
»Stk. 5. Gevinsterne er fritaget for indkomstskat til stat og  

 kommune.« § 2 Loven træder i kraft den 1. juli 1992.
§ 3 Lov nr. 270 af 8. juni 1983 om landsspil i forbindelse med hestevæddeløb  

 (V6-spil), som senest ændret ved lov nr. 59 af 7. februar 1990, ophæves.
Oprindeligt fremsat forslag § 1 I lov om totalisatorspil, jf. lovbekendtgørelse nr. 186 af 16. marts 1989,  

 som ændret senest ved lov nr. 59 af 7. februar 1990, foretages følgende  

 ændring:
 I § 3, stk. 1, ændres »70« til: »mindst 65«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget indeholder forslag til ændring af totalisatorloven således,  

 at gevinstandelen ved kombineret spil nedsættes fra 70 til mindst 65 pct.  

 Herved styrkes væddeløbsbanernes økonomi.
En nedsættelse af gevinstandelen ved kombineret spil fra 70 til 65 pct. af  

 indskudssummen vil betyde, at banerne kan beholde 5 pct. mere af omsætningen  

 fra disse spil, hvilket vil give banerne flere midler til drift og  

 vedligeholdelse.
Kombineret spil kendes under betegnelser som dobbelt, trio  

 eller firkløver.
Totalisatorloven er for hestevæddeløb, hundevæddeløb og kapflyvninger med  

 brevduer opdelt i vinder- og pladsspil, kombineret spil og V-5, der har  

 forskellige gevinstandele og statsafgift.
Gevinstandelen er henholdsvis 80  

 pct., 70 pct. og 60 pct.
Den samlede totalisatoromsætning på heste-, hundevæddeløb og kapflyvninger  

 med duer var i 1991 ca. 490 mill. kr.
Hestevæddeløb udgjorde over 95 pct. af  

 den samlede omsætning.
Af den samlede totalisatoromsætning udgjorde kombineret spil ca. 300 mill.  

 kr., hvoraf 70 pct. tilfaldt spillerne i form af præmier.
En nedsættelse af  

 gevinstandelen til 65 pct. vil med uændret omsætning indebære, at banernes  

 bruttooverskud ved totalisatorspil stiger med ca. 15 mill. kr. årligt.
Provenumæssige konsekvenser En nedsættelse af gevinstandelen vil ved uændret indskudssum ikke påvirke  

 statskassens indtægt fra afgiften af totalisatorspil, idet denne beregnes af  

 indskudssummen.
Administrative konsekvenser Lovforslaget har ingen administrative konsekvenser.
Bemærkninger til de enkelte bestemmelser Til § 1 Det foreslås, at gevinstandelen for kombineret spil sænkes fra 70 til 65  

 pct. for totalisatorspil med hestevæddeløb, hundevæddeløb og kapflyvninger  

 med brevduer.
Banerne kan således beholde 5 pct. mere af omsætningen for  

 kombineret spil.
Banerne behøver ikke at sænke gevinstandelen til 65, den  

 skal bare være mindst 65 pct.
Til § 2 I henhold til forslaget træder loven i kraft dagen efter bekendtgørelsen i  

 Lovtidende.
Spaltehenvisninger Lov om totalisatorspil, jf. lovbekendtgørelse nr. 186 af 16. marts 1989,  

 som senest ændret ved lov nr. 59 af 7. februar 1990, jf.
Folketingstidende  

 1989/90 sp. 1621, 5463, 5696; tillæg A, sp. 1281; tillæg B, sp. 511; tillæg  

 C, sp. 307.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om totalisatorspil, jf. lovbekendtgørelse nr. 186 af 16. marts 1989,  

 som ændret senest ved lov nr. 59 af 7. februar 1990, foretages følgende  

 ændring:
 I § 3, stk. 1, ændres »70« til: »mindst 65«.
 § 3. Ved totalisatorspil i forbindelse med hestevæddeløb,  

 hundevæddeløb og kapflyvninger med brevduer skal der af indskudssummerne  

 anvendes følgende andele til gevinster til spillerne:
 80 pct. ved vinder- og pladsspil.
 70 pct. ved kombineret spil, bortset fra V-5 spil.
 60 pct. ved V-5 spil.
Efter 2. behandling den 28. april 1992 § 1 I lov om totalisatorspil, jf. lovbekendtgørelse nr. 186 af 16. marts 1989,  

 som ændret ved lov nr. 59 af 7. februar 1990, foretages følgende ændringer:
 1. § 2 A, stk. 1, affattes således:
»Ved totalisatorspil i forbindelse med heste- og hundevæddeløb udgør  

 afgiften 1 pct. af den del af indskudssummen, der falder på vinder- og  

 pladsspil, 11 pct. af den del af indskudssummen, der falder på andre  

 spilleformer, dog bortset fra V-5 og V6-spil, hvor afgiften udgør 16  

 pct.« 2. § 3, stk. 1, affattes således:
 »Ved totalisatorspil i forbindelse med hestevæddeløb, hundevæddeløb  

 og kapflyvninger med brevduer skal der af indskudssummerne anvendes følgende  

 andele til gevinster til spillerne:
 80 pct. ved vinder- og pladsspil.
 Mindst 65 pct. ved kombineret spil, bortset fra V-5 og V6-spil.
59 pct. ved V-5 og V6-spil.« 3. I § 3 indsættes efter stk. 4 som nyt stykke:
»Stk. 5. Gevinsterne er fritaget for indkomstskat til stat og  

 kommune.« § 2 Loven træder i kraft den 1. juli 1992.
§ 3 Lov nr. 270 af 8. juni 1983 om landsspil i forbindelse med hestevæddeløb  

 (V6-spil), som senest ændret ved lov nr. 59 af 7. februar 1990, ophæves.
