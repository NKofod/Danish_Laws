Skriftlig fremsættelse (17. marts 1999) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til lov om foranstaltninger i medfør af  

 De Forenede Nationers traktat af 24. september 1996 om et altomfattende  

 forbud mod atomprøvesprængninger.
(Lovforslag nr.
L 197).
Lovforslaget tilsigter at skabe den nødvendige  

 hjemmel for, at Danmark kan opfylde sine forpligtelser i henhold til De  

 Forenede Nationers traktat af 24. september 1996 om et altomfattende forbud  

 mod atomprøvesprængninger.
Danmark ratificerede traktaten den  

 21. december 1998.
 Lovforslaget indeholder en bestemmelse om forbud mod  

 prøvesprængning af atomvåben eller anden nuklear  

 sprængning svarende til traktatens grundlæggende forbud.
 Endvidere indeholder lovforslaget bestemmelser om adgang  

 for internationale inspektører til at foretage inspektion i Danmark  

 med henblik på at afklare, om en prøvesprængning af  

 atomvåben eller anden nuklear sprængning er blevet  

 gennemført i strid med traktaten.
Endelig er der indsat en subsidiær  

 straffebestemmelse, som hjemler strafansvar for fysiske og juridiske  

 personer, der foretager prøvesprængning af atomvåben eller  

 anden nuklear sprængning.
Bestemmelsen er subsidiær, da  

 prøvesprængning af atomvåben i en række  

 tilfælde kan være omfattet af andre straffebestemmelser.
Lovforslaget har været forelagt  

 hjemmestyremyndighederne på Færøerne og i Grønland.  

 De færøske myndigheder har ingen bemærkninger til  

 lovforslaget.
Der afventes fortsat svar fra Grønland.
Det  

 grønlandske landsstyre er dog indforstået med, at lovforslaget  

 fremsættes nu, idet man forventer at kunne tilslutte sig lovforslaget  

 inden forslagets vedtagelse.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til det Høje Tings velvillige behandling.
