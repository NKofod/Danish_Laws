 I medfør af § 61, stk. 2, og § 84 i lov nr. 681 af 23. december 1975 om  

 arbejdsmiljø fastsættes:
 § 1.  Bekendtgørelsen omfatter beskæftigelse af unge  

 fra 15 til 18 år ved erhvervsmæssigt arbejde med de undtagelser, som følger  

 af § 2, stk. 2, i lov om arbejdsmiljø. Bekendtgørelsens § 5 gælder dog for  

 børn under 15 år, der i medfør af regler efter arbejdsmiljølovens § 59, stk.  

 4, har tilladelse til at optræde i offentlige forestillinger.
 § 2.  Unge under 18 år skal have en samlet  

 hvileperiode på mindst 12 timer i døgnet, jfr. lov om arbejdsmiljø § 61, stk.  

 1, bortset fra de i § 4, stk. 2 og 4, nævnte tilfælde.
 Stk. 2.  Hvileperioden skal i almindelighed omfatte  

 tidsrummet mellem kl. 20 og kl. 6, jfr. lov om arbejdsmiljø § 61, stk. 1,  

 bortset fra de i §§ 3-9 nævnte tilfælde.
 § 3.  I de værksteder, som hører til konditorier, samt  

 brød- og kagebagerier, skal hvileperioden omfatte tidsrummet fra kl. 18 til  

 kl. 4.
 § 4.  I butikker, lagre, tankstationer,  

 auktionslokaler o.lign. skal hvileperioden omfatte tidsrummet fra et kvarter  

 efter, at virksomheden holdes lukket for publikum, til kl. 6. Der må dog ikke  

 arbejdes senere end kl. 22.
 Stk. 2.  Hvileperiodens længde kan nedsættes til 10  

 timer de sidste 7 dage før juleaften.
 Stk. 3.  I detailforretninger må unge i 2 udsalgsmåneder  

 arbejde efter lukketid sammen med det øvrige personale ved fornødent  

 oprydningsarbejde samt mærkning af varer o.lign., dog ikke senere end kl. 22  

 og først efter at have haft 1 times spisetid efter lukketid.
 Stk. 4.  Hvileperiodens længde og beliggenhed kan  

 derudover fraviges indtil 4 gange årligt, idet de unge dog ikke må arbejde  

 efter kl. 22 og skal have en hvileperiode på mindst 10 timer.
 § 5.  I forlystelsesetablissementer skal  

 hvileperiodens beliggenhed for de unge, der medvirker eller assisterer ved  

 offentlige forestillinger, følge de voksnes.
 § 6.  I restauranter, hoteller og lignende skal  

 hvileperioden for unge på 15 år omfatte tidsrummet fra kl. 22 til kl. 6 og  

 for unge fra 16 til 18 år tidsrummet fra kl. 24 til kl. 6.
 § 7.  Ved kontorarbejde må unge kun anvendes efter kl.  

 20, hvis virksomheden holdes åben for publikum, men ikke efter kl. 22. Dog  

 kan unge anvendes til periodisk regnskabsopgørelse om aftenen, men ikke efter  

 kl. 22.
§ 8.  Ved udbringning af dagblade kan arbejdet begynde  

 enten Stk. 2.  Mødetidspunkt og beskæftigelsesperiode skal  

 fremgå af de unges ansættelsespapirer.
 Stk. 3.  Aftaler om de i stk. 1 nævnte  

 beskæftigelsesperioder kan kun indgås og løbende fornys med skriftligt  

 samtykke fra indehaveren af forældremyndigheden.
 § 9.  Ved staldarbejde inden for landbruget skal  

 hvileperioden omfatte tidsrummet mellem kl. 19 og kl. 4.
 § 10.  Direktøren for arbejdstilsynet kan tillade  

 fravigelser fra hvileperiodens varighed og beliggenhed for fag eller faglige  

 områder, når særlige forhold gør det rimeligt og fuldt forsvarligt.
 § 11.  Tilsynskredsenes afgørelser kan indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler herfor, kan  

 klagemyndigheden behandle en klage og tillægge den opsættende virkning, selv  

 om klagen først fremkommer efter udløbet af den frist, der er nævnt i stk. 1  

 og 2.
§ 12.  Med bøde eller hæfte straffes den, der Stk. 2.  For overtrædelse af §§ 2-9, samt de  

 fravigelser, der er fastsat efter § 10, kan der pålægges en arbejdsgiver  

 bødeansvar, selv om overtrædelsen ikke kan tilregnes ham som forsætlig eller  

 uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber el.lign., kan der pålægges selskabet som sådant bødeansvar.
 Stk. 4.  Forældremyndighedens indehavere kan efter lov  

 om arbejdsmiljø § 87 straffes med bøde for overtrædelser, såfremt arbejdet er  

 foregået med deres viden.
 § 13.  Bekendtgørelsen træder i kraft den 15. november  

 1985.
 Stk. 2.  Samtidig ophæves følgende bestemmelser optaget  

 i arbejdsministeriets bekendtgørelse nr. 392 af 8. august 1983 om regler  

 efter den tidligere arbejderbeskyttelseslovgivning, der med mindre ændringer  

 forbliver i kraft efter arbejdsmiljølovens ikrafttræden:
 Under § 2, nr. 1:
 Lov om almindelig arbejderbeskyttelse, jfr. lovbekendtgørelse nr. 297 af  

 4. juli 1968 § 43, stk. 1, nr. 2, 4-5 og 7.
 Under § 2, nr. 3:
 Lov om arbejderbeskyttelse inden for handels- og kontorvirksomhed, jfr.  

 lovbekendtgørelse nr. 298 af 4. juli 1968 § 20, stk. 1, nr. 1 og 2.
 Stk. 3.  Samtidig ophæves endvidere følgende  

 bekendtgørelser:
 Stk. 4.  Endelig ophæves den 15. februar 1986  

 arbejdstilsynets bekendtgørelse nr. 587 af 17. december 1981 om hviletid for  

 unge under 18 år, der gennemgår en EFG-stationsbetjentuddannelse inden for  

 DSB.
