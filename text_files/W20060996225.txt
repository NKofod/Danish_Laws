Arbejdsgiver  

 søgte om refusion af VEU-godtgørelse i forbindelse med medlemmets deltagelse  

 i  

 AMU-kursus.  


  

 På ansøgningsskemaet havde medlemmet oplyst, at hun arbejdede som  

 køkkenassistent.
Hun var uddannet økonoma, men havde ikke brugt uddannelsen  

 inden for de sidste 5 år.  


  

 A-kassen fandt ikke, at virksomheden var berettiget til refusion af  

 VElU-godtgørelse under henvisning til, at medlemmets uddannelsesmæssige  

 baggrund som økonoma medførte, at der ikke kunne udbetales VEU-godtgørelse,  

 idet medlemmet var uden for den målgruppe, der kunne få VEU-godtgørelse.  


  

 I klagen anførte virksomheden, at medlemmet blev uddannet økonoma i 1976 og  

 havde ikke siden opdateret uddannelsen.
Medlemmet havde arbejdet som  

 køkkenassistent  

 de sidste 8 år, og hendes arbejde bestod i praktiske opgaver på lige fod med  

 de  

 øvrige køkkenassistenter.
Medlemmet havde ikke haft ledelsesmæssige eller  

 administrative  

 opgaver, der gik ud over, hvad der blev varetaget på køkkenassistentniveau.  


  

 Ankenævnet traf afgørelse om, at virksomheden ikke var berettiget til  

 refusion  

 af VEU-godtgørelse under medlemmets deltagelse i AMU-kursus.  


  

 Ankenævnet lagde vægt på, at medlemmet var uddannet økonoma, som var en  

 uddannelse, der i niveau oversteg erhvervsuddannelserne.  


  

 Ankenævnet lagde videre vægt på, at det på baggrund af de foreliggende  

 oplysninger fandtes godtgjort, at medlemmet anvendte de kompetencer, som hun  

 havde  

 erhvervet sig i forbindelse med uddannelsen som økonoma.  


  

 Ankenævnet fandt på denne baggrund ikke, at medlemmet opfyldte betingelserne  

 for VEU-godtgørelse, idet medlemmet måtte anses for at gøre brug af sin  

 uddannelse.  


  

 Virksomheden havde som følge heraf ikke ret til refusion.  


  

 Ankenævnet tiltrådte således a-kassens afgørelse.
VEU-godtgørelse,  

 refusion, uddannet økonoma, ikke brugt uddannelsen inden for de sidste 5 år,  

 arbejder som køkkenassistent Vedr.
NN Medlem Ankenævnet har behandlet Deres klage på møde den 13.  

 september 2006.
Nævnet traf denne A F G Ø R E L S E XX er ikke berettiget til refusion af voksen- og  

 efteruddannelsesgodtgørelse (VEU-godtgørelse) i forbindelse med NNs  

 deltagelse  

 i AMU-kurset IKA, afholdt i perioden 10. til 12. januar 2006  

 svarende til i  

 alt 3 dage.
B E G R U N D E L S E Efter reglerne er det en betingelse for at opnå  

 VEU-godtgørelse, at ansøgeren ikke har en erhvervsrettet uddannelse, der med  

 hensyn til niveau og varighed overstiger erhvervsuddannelse, medmindre  

 uddannelsen ikke har været anvendt de sidste 5 år.
Arbejdsgivere, der efter aftale med deltageren  

 udbetaler sædvanlig løn under uddannelsen, har ret til refusion.
Refusionen  

 kan  

 ikke være højere end den løn, arbejdsgiveren udbetaler under uddannelsen.
Virksomhedens refusion afhænger af den ansattes ret til  

 VEU-godtgørelse.
I tilfælde af, at virksomheden har udbetalt sædvanlig løn  

 til  

 den ansatte under deltagelse i kurset, har virksomheden ret til den  

 godtgørelse, som den ansatte ville være berettiget til (hvis den pågældende  

 ikke modtog løn).
 Ankenævnet har lagt vægt på, at NN er uddannet økonoma,  

 som er en uddannelse, der i niveau overstiger erhvervsuddannelserne.
 Ankenævnet har videre lagt vægt på, at det på baggrund  

 af de foreliggende oplysninger findes sandsynliggjort, at NN anvender de  

 kompetencer, som hun har erhvervet sig i forbindelse med uddannelsen som  

 økonoma.
 Ankenævnet finder på denne baggrund ikke, at NN  

 opfylder betingelserne for VEU-godtgørelse, idet NN må anses at gøre brug af  

 sin uddannelsesmæssige baggrund.
 Virksomheden har som følge heraf ikke ret til refusion.
 Arbejdsmarkedets Ankenævn tiltræder således arbejdsløshedskassens  

 afgørelse af 17. februar 2006.
Ankenævnet henviser til   

 	  

 § 1, § 2,  

 § 3, § 4 og § 9 i lov om godtgørelse ved deltagelse i  

 erhvervsrettet voksen- og efteruddannelse, jf. lovbekendtgørelse nr. 795 af  

 18.  

 august 2005, og   

 	  

 § 1, § 2,  

 § 4 og § 14 bekendtgørelse nr. 795 af 14. juni 2005 om godtgørelse  

 ved deltagelse i erhvervsrettet voksen- og efteruddannelse.
På ankenævnets  

 vegne De kan læse om afgørelsens faktiske og retlige grundlag  

 på de følgende sider.
 Kopi til:
NN YY Arbejdsløshedskasse 1. Sagsforløb Det fremgår af sagen, at De på ansøgningsskema, dateret  

 den 7. februar 2006, har søgt om VEU-godtgørelse for NN for kurset  

 IKA,  

 afholdt i perioden 10. januar til 12. januar 2006 svarende til i alt 3 dage.  

 De  

 har på ansøgningsskemaet bekræftet, at De udbetaler ansøgeren en større løn  

 under kursusdeltagelsen end ansøgers sædvanlige løn.
Af ansøgningsskemaet fremgår, at NN er i arbejde som  

 køkkenassistent.
Det fremgår videre, at NN er uddannet økonoma, og at hun  

 ikke  

 har brugt uddannelsen arbejdsmæssigt inden for de sidste 5 år.
2.  

 Arbejdsløshedskassens afgørelse YY traf den 17. februar 2006 denne afgørelse:
Afslag på  

 VEU-godtgørelse De har søgt om VEU-godtgørelse til Deres medarbejder,  

 NN, som deltog på kurset IKA i perioden 10.01.2006 til 12.01.2006.
 Deres medarbejders uddannelsesmæssige baggrund som  

 økonoma medfører, at De ikke kan få udbetalt VEU-godtgørelse, fordi NN er  

 uden  

 for den målgruppe, der kan få VEU-godtgørelse.
 Målgruppen er defineret i § 4 i  

 Undervisningsministeriets bekendtgørelse nr. 494 af 14. juni 2005 om  

 godtgørelse ved deltagelse i erhvervsrettet voksen- og efteruddannelse.  

 Reglen  

 kan De læse nedenfor.
Det er en betingelse for at opnå godtgørelse efter  

 denne bekendtgørelse, at deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og højere  

 uddannelse end nævnt i nr. 1-3, og ikke har haft beskæftigelse inden for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med erhvervsuddannelserne, jf. stk. 1,  

 er  

 uddannelser, der i niveau eller varighed maksimalt svarer til niveauet eller  

 varigheden af erhvervsuddannelserne.
Det er en betingelse, at der ikke er et  

 adgangskrav til uddannelsen, der forudsætter bestået uddannelse på gymnasialt  

 niveau.
Stk. 3.  

  

 Personer  

 med en uddannelse, der er afløst af en ny tilsvarende uddannelse, kan opnå  

 godtgørelse, hvis den nye uddannelse ikke forudsætter bestået gymnasial  

 uddannelse. 3. Klagen til  

 ankenævnet I brev af 10. marts 2006 har De klaget over afgørelsen  

 og har anført følgende:
Klage vedr.  

 afslag på VEU-godtgørelse  NN Vi har modtaget jeres brev af 17. februar 2006 vedr.  

 NN, cpr.nr.  , hvori der meddeles afslag på VEU-godtgørelse for perioden 10.  

 januar 2006 til 12. januar 2006.
 I den anledning vil vi hermed klage over afgørelsen med  

 den begrundelse, at NN ikke har brugt sin uddannelse som økonoma de sidste 8  

 år, idet hun har været ansat som køkkenassistent.
NN er uddannet økonoma i 1976 og har ikke siden  

 opdateret denne uddannelse.
Siden hun blev ansat som køkkenassistent i AA  

 Kommune, har hendes arbejde bestået i praktiske opgaver på lige fod med de  

 øvrige køkkenassistenter.
Det betyder bl.a., at hun ikke har haft  

 ledelsesmæssige  

 opgaver eller administrative opgaver, der går ud over, hvad der varetages på  

 køkkenassistentniveau.
 Vi er derfor af den opfattelse, at NN ikke som køkkenassistent  

 kan siges at gøre brug af sin uddannelse som økonoma.
4. A-kassens  

 bemærkninger til klagen Ved oversendelsen fastholdt a-kassen afgørelsen og  

 bemærkede følgende:
Vedrørende  

 VEU-målgruppe, NN Vedlagt fremsendes AA Kommunes klage af 10. marts 2006.  

 Sagen er noget principiel derved, at medlemmet er uddannet økonoma fra 1976  

 (uddannelsen  

 i dag: professionsbachelor i ernæring og sundhed) og har job som  

 køkkenassistent, hvilket hun har haft siden 1977 i AA Kommune.
Vi fastholder afgørelsen.
Køkkenassistenter har typisk  

 et lavere ansvarsniveau, derved at de ledelsesmæssige og planlægningsmæssige  

 opgaver netop oftest varetages af økonomaen.
Men de arbejdsopgaver økonomaen  

 står med kan være forskellige fra køkken til køkken.
I mindre køkkener kan en  

 stor del af økonomaens arbejde være det praktiske køkkenarbejde.
Køkkenassistenten har under uddannelsen områdefag (ikke  

 valgfri) som arbejdsplanlægning, levnedsmiddellære og produktionsplanlægning.  

 Det er områder som økonomaen under sin uddannelse også stifter bekendtskab  

 med  

 under uddannelsens basisdel som indeholder fag som Kost og ernæring, Hygiejne  

 og Teknologi samt Produktion og organisation.
Professionsbacheloruddannelsen  

 har en 4 semestre lang specialiseringsdel, hvor den studerende vælger mellem  

 7  

 specialer.
 De færdigheder som en økonoma har tilegnet sig i løbet  

 af uddannelsen, vil for en del blive brugt i et job som køkkenassistent.  

 Uddannelsen er selvfølgelig bredere og også mere forsknings- og  

 ledelsesorienteret, men vi vurderer, at der er et sådant slægtskab imellem  

 uddannelserne, at arbejdet i et køkken med madlavning og dertil hørende  

 rengøring ikke bringer medlemmet under målgruppen.
Vi er opmærksomme på Ankenævnets afgørelse i sag nr.  

 5300007-05, hvor en uddannet levnedsmiddeltekniker ansås for at have forladt  

 uddannelsens område i og med arbejde som køkkenassistent og køkkenleder, men  

 vi  

 vurderer ikke uden videre, at den sags konklusion kan overføres til  

 nærværende. 5. Nyt efter  

 klagen Sekretariatet for Arbejdsmarkedets Ankenævn den 1.  

 august 2006 telefonisk fået oplyst fra AA Kommune, at NN siden 1997 har  

 arbejdet på ældrecentret.
Der er ansat 9-10 personer inkl. økonomaen.
NN har  

 fungeret som stedfortræder i økonomaens fravær på bestemte opgaver som følge  

 af  

 sin uddannelse.
NN har ikke fungeret som stedfortræder i personsager.
Sekretariatet har fra økonoma YY telefonisk fået oplyst  

 den 2. august 2006, at alle i køkkenet kan det hele, og  

 arbejdsopgaverne er  

 delt ud på alle i køkkenet.
YY og NN har delt de praktiske opgaver mellem  

 sig,  

 uanset om økonomaen er fraværende.
Ved YYs fravær overtager NN dennes  

 praktiske opgaver, herunder pensionisternes afregning.
NN varetager ikke  

 personale-  

 og administrative opgaver i YYs fravær, men er kontaktperson til  

 nærmeste  

 leder.
NN blev økonomisk honoreret for stedfortræderfunktionen.
 Kopi af de oplysninger som sekretariatet har modtaget  

 den 1. og 2. august 2006 blev den 3. august 2006 sendt til NN med anmodning  

 om  

 at indsende eventuelle bemærkninger inden den 22. august 2006.
 Sekretariatet har ikke inden fristens udløb modtaget  

 eventuelle bemærkninger.
6. Regler Lov om godtgørelse  

 ved deltagelse i erhvervsrettet voksen- og efteruddannelse, jf.  

 lovbekendtgørelse  

 nr. 795 af 18. august 2005:
Kapitel 1 Formål og område § 1.  

  

 Loven har til formål at skabe økonomisk grundlag for, at voksne, fortrinsvis  

 kortuddannede, kan deltage i erhvervsrettet voksen- og efteruddannelse til og  

 med erhvervsuddannelsesniveau.
Dette formål sikres ved, at deltagerne under  

 uddannelsen kan opnå godtgørelse for tab af indtægt eller arbejdsmulighed.
§ 2.  

  

 Den  

 personkreds, der kan opnå ydelser efter § 1, omfatter 1)  

 	  

 beskæftigede  

 lønmodtagere, såvel privat som offentligt ansatte, 2)  

 	  

 selvstændige  

 erhvervsdrivende og 3)  

 	  

 ledige, der er  

 berettigede til dagpenge efter § 55 i lov om arbejdsløshedsforsikring  

 m.v.  

 og § 3.  

  

 Der  

 kan opnås ydelser efter § 1, jf. dog § 5, ved deltagelse i følgende  

 uddannelser til og med erhvervsuddannelsesniveau, i det omfang udbuddet, dog  

 undtaget de i nr. 9 nævnte forløb udløser tilskud efter lov om åben  

 uddannelse  

 (erhvervsrettet voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Godtgørelse § 4.  

  

 Under deltagelse i uddannelse, der er omfattet af § 3, kan beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse, jf. § 2, stk. 1, nr. 3, opnå godtgørelse for tab af  

 indtægt eller arbejdsmulighed som følge af deres deltagelse, jf. dog  

 stk. 2.
 § 9.  

  

 For  

 beskæftigede lønmodtagere kan godtgørelse i henhold til §§ 4 og 5  

 udbetales til arbejdsgiveren i tilfælde, hvor der er truffet aftale om, at  

 arbejdsgiveren fortsætter med at udbetale sædvanlig løn under uddannelsen.  

 Beløbet svarer til den godtgørelse, som en deltager kunne have fået udbetalt  

 efter §§ 4 og 5. Beløbet kan dog højst udgøre et beløb, der svarer til  

 arbejdsgiverens  

 lønudgifter til en deltager under dennes uddannelse.
 Bekendtgørelse nr.  

 494 af 14. juni 2005 om godtgørelse ved deltagelse i erhvervsrettet voksen-  

 og  

 efteruddannelse:
Kapitel 1 Uddannelser, hvortil der kan opnås godtgørelse § 1.  

  

 Der  

 kan opnås godtgørelse efter reglerne i denne bekendtgørelse ved deltagelse i  

 erhvervsrettet  

 voksen- og efteruddannelse til og med erhvervsuddannelsesniveau.
 Stk. 2.  

  

 Erhvervsrettet voksen- og efteruddannelse, jf. stk. 1, er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
Kapitel 2 Personkredsen § 2.  

  

 Deltagere, der kan opnå godtgørelse efter denne bekendtgørelse, er 1)  

 	  

 beskæftigede  

 lønmodtagere, såvel privat som offentligt ansatte, jf. dog § 3, 2)  

 	  

 selvstændige erhvervsdrivende,  

 jf. dog § 3, og 3)  

 	  

 ledige, som er  

 berettigede til dagpenge efter § 55 i lov om arbejdsløshedsforsikring  

 m.v., og § 4.  

  

 Det  

 er en betingelse for at opnå godtgørelse efter denne bekendtgørelse, at  

 deltageren 1)  

 	  

 alene har en  

 uddannelse ud over en almen skoleuddannelse til og med gymnasialt niveau, 2)  

 	  

 har en  

 erhvervsuddannelse efter lov om erhvervsuddannelser, en lærlingeuddannelse,  

 en  

 erhvervsfaglig grunduddannelse, en grundlæggende social- og  

 sundhedsuddannelse  

 eller en grundlæggende uddannelse efter lov om landbrugsuddannelser, 3)  

 	  

 har en kommunal-  

 eller etatsuddannelse eller lignende, hvis uddannelsesniveau og varighed ikke  

 overstiger erhvervsuddannelserne eller et niveau og en varighed, der kan  

 sidestilles hermed, eller 4)  

 	  

 har en anden og  

 højere uddannelse end nævnt i nr. 1-3, og ikke har haft beskæftigelse inden  

 for  

 uddannelsens område i de sidste 5 år.
Stk. 2.  

  

 Uddannelser, der kan sidestilles med erhvervsuddannelserne, jf. stk. 1,  

 er  

 uddannelser, der i niveau eller varighed maksimalt svarer til niveauet eller  

 varigheden af erhvervsuddannelserne.
Det er en betingelse, at der ikke er et  

 adgangskrav til uddannelsen, der forudsætter bestået uddannelse på gymnasialt  

 niveau.
 Stk. 3.  

  

 Personer  

 med en uddannelse, der er afløst af en ny tilsvarende uddannelse, kan opnå  

 godtgørelse, hvis den nye uddannelse ikke forudsætter bestået gymnasial  

 uddannelse.
Kapitel 6 Refusion til arbejdsgiver § 14.  

  

 Arbejdsgivere, der efter aftale med deltageren udbetaler sædvanlig løn under  

 uddannelsen, har ret til refusion.
Refusionen svarer til den godtgørelse, som  

 deltageren ville have været berettiget til efter kapitlerne 3, 4 og 5.  

 Refusionen kan dog ikke være højere end den løn, arbejdsgiveren udbetaler  

 under  

 uddannelsen.
 Stk. 2.  

  

 Hvis  

 godtgørelsen er højere end lønnen, udbetales forskellen til deltageren.
 Stk. 3.  

  

 Arbejdsgivere, der udbetaler løn for fuld arbejdstid til deltagere, der  

 ellers  

 er deltidsbeskæftigede, har ret til refusion efter stk. 1 og 2.
