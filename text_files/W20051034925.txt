 Afslag på at tre mindreårige fik overdraget anparter i faderens virksomhed.
 Civilstyrelsens afgørelse af 10. august 2005, j.nr. 2005-810-00406.
 Faderen, som var 50 år, begrundede sit ønske om overdragelse af anparterne med generationsskifte hensyn  herunder navnlig at han havde en forventning om, at anparterne ville stige betydeligt, hvilken stigning han ønskede, at børnene skulle få del i.
Det fremgik i øvrigt af sagen, at en anpartspost på 15 % havde en værdi af 11.495.225 kr.
Vederlaget for anparterne skulle erlægges ved, at hvert barn fik en gave på 1.920.225 kr., medens de hver skulle udstede et gældsbrev på 9.575.000 kr. til faderen.
 Civilstyrelsen lagde i lighed med statsamtet vægt på, at overdragelsen ikke rummede ensidige fordele for børnene  herunder den betydelige gældsætning som anpartserhvervelsen ville indebære for de mindreårige.
