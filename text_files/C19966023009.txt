Cirkulære om organisationsaftale  

 for Stewardesser på Havundersøgelsesskibet "DANA" GENERELLE BEMÆRKNINGER Finansministeriet og Dansk Sø-Restaurations Forening har  

 den 29. marts 1996 indgået medfølgende organisationsaftale for stewardesser  

 på  

 havundersøgelsesskibet "DANA".
 Organisationsaftalen udgør sammen med fællesoverenskomsten  

 af 19. juni 1995 (cirk. af 19. juni 1995, Fmst.nr. 37/95) mellem  

 Finansministeriet og Lærernes Centralorganisation/Overenskomstansattes  

 Centralorganisation (LC/OC-fællesoverenskomsten) det samlede  

 overenskomstgrundlag.
Bemærkninger til organisationsaftalens enkelte  

 bestemmelser Til § 4. Konvertering af ikke-afviklet  

 overarbejde til omsorgsdage Som led i overenskomstforhandlingerne i 1995 blev der i  

 barselsaftalen indført ret til 10 omsorgsdage som følge af barsel og adoption  

 for ansatte, der bliver forældre efter den nye aftales ikrafttræden.
 I tilknytning hertil blev det samtidig aftalt at åbne  

 mulighed for, at ansatte, herunder også medarbejdere der ikke opfylder  

 betingelserne for at opnå omsorgsdage i henhold til barselsaftalen, kan  

 opspare  

 omsorgsdage ved konvertering af eventuel ikke-afviklet afspadseringsfrihed,  

 der  

 er givet som kompensation for tidligere udført overarbejde.
 Ordningen er frivillig, således at det er den ansatte, der  

 vælger, om den ikke-afviklede frihed ved afspadseringsfristens udløb skal  

 honoreres efter de almindelige regler om overarbejdsbetaling eller  

 konverteres  

 til omsorgsdage.
Der kan fastsættes et maximum for antallet af  

 afspadseringstimer, der kan omdannes til omsorgsdage.
Maximum fastsættes af  

 ansættelsesmyndigheden, dog således at de ansatte som minimum skal have  

 mulighed for at opspare 10 omsorgsdage.
 Den hidtidige organisationsaftale af 21. april 1994 for  

 stewardesser på havundersøgelsesskibet "DANA", udsendt ved  

 cirkulære  

 af 8. august 1994 (Fmst.nr. 83/94), ophæves hermed.
Finansministeriet, den 31. juli 1996 P.M.V.E.B.Henrik Bo Nielsen ORGANISATIONSAFTALE FOR STEWARDESSER PÅ  

 HAVUNDERSØGELSESSKIBET "DANA" Nedennævnte bestemmelser supplerer og/eller fraviger  

 fællesoverenskomsten mellem Finansministeriet og Lærernes  

 Centralorganisation/Overenskomstansattes Centralorganisation  

 (LC/OC-fællesoverenskomsten).
§ 1. Arbejdstid Arbejdstiden fastsættes efter samme regler, som gælder for  

 den tjenestemandsansatte del af besætningen.
 Stk. 2.  

  

 Tjenestens  

 tilrettelæggelse inden for de i stk. 1 nævnte rammer fastlægges efter  

 drøftelse  

 med de ansatte.
§ 2. Løn Lønnen, der udbetales månedsvis bagud, fastsættes til  

 skalatrin 9, 10, 11 og 12, skalatrin 9 er 1-årigt, øvrige skalatrin er  

 2-årige.
§ 3. Overarbejde Overarbejde opgøres efter samme regler, som gælder for den  

 tjenestemandsansatte del af besætningen.
§ 4.  


  

 Konvertering  

 af ikke-afviklet overarbejde til omsorgsdage Hvis overarbejde ikke har kunnet godtgøres med  

 erstatningsfrihed, jf. § 3, kan den ansatte i stedet for overarbejdsbetaling  

 vælge at få den ikke-afviklede frihed godskrevet som omsorgsdage/-timer.
Stk. 2.  

  

 Sådanne  

 omsorgsdage/-timer registreres sammen med eventuelle omsorgsdage, som den  

 ansatte måtte have opnået i forbindelse med barsel og adoption, jf. den  

 mellem  

 Finansministeriet og centralorganisationerne indgåede aftale af 26. juni 1995  

 om barsel, adoption og omsorgsdage.
Omsorgsdagene/-timerne afvikles efter  

 anmodning i overensstemmelse med reglerne i kapitel 4 i nævnte aftale.
 Stk. 3.  

  

 Afspadseringsfrihed, der efter bestemmelsen i stk. 1 er konverteret til  

 omsorgsdage/-timer,  

 kan ikke senere tilbageføres og godtgøres med overarbejdsbetaling.
Stk. 4.  

  

 Den enkelte  

 ansættelsesmyndighed kan fastsætte et maximum pr. medarbejder for antallet af  

 overarbejdstimer, der kan konverteres til omsorgsdage/-timer.
Maximum kan dog  

 ikke fastsættes lavere end et timetal svarende til i alt 10 omsorgsdage.
§ 5.  


  

 Tillægsbetaling Der ydes time- og dagpenge, natpenge, godtgørelse for  

 tjeneste på lørdage og søn- og helligdage mv., grundlovsdag og juleaftensdag,  

 godtgørelse for delt tjeneste, godtgørelse for særlig sejlads,  

 rådighedsforpligtelse og overarbejde, jf. § 3, samt øvrige tillæg og ydelser  

 efter de for den tjenestemandsansatte del af besætningen gældende regler.
§ 6.  


  

 Kostpenge Der ydes kostpenge efter de for den tjenestemandsansatte  

 del af besætningen gældende regler.
§ 7.  


  

 Ikrafttræden  

 og opsigelse Organisationsaftalen har virkning fra den 1. april 1995 og  

 kan af hver af parterne opsiges skriftligt med 3 måneders varsel til en 31.  

 marts, dog tidligst 31. marts 1997.
København, den 29. marts 1996 Dansk Sø-Restaurations Forening Annette Ditlevsen Finansministeriet P.M.V.
 E.B.
