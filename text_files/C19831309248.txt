 I henhold til § 32 i landbrugsministeriets bekendtgørelse nr. 134 af 30.  

 marts 1982 om læggekartofler fastsætter statens plantetilsyn i disse regler  

 bestemmelser for avlssteders autorisation og drift.
Definition § 1.  Et avlssted er en virksomhed, der har tilladelse  

 til at foretage sortering, opbevaring og omsætning af avlskontrollerede  

 godkendte læggekartofler af avlerens egen avl.
Autorisation § 2.  Et avlssted må ikke tages i brug, før en  

 autorisation foreligger fra tilsynet.
Ansøgningsskemaer om autorisation kan  

 rekvireres fra statens plantetilsyn, Gersonsvej 13, 2900 Hellerup, eller fra  

 et af tilsynets distriktskontorer.
Det udfyldte ansøgningsskema, bilagt en  

 skitse samt en kort beskrivelse af avlsstedets indretning, indsendes til et  

 af tilsynets distriktskontorer.
Stk. 2.  Ansøgningen skal angive en bestemt person, der  

 i henhold til autorisationen er ansvarlig for overholdelse af bestemmelserne  

 fastsat af landbrugsministeriet eller tilsynet, og som hermed alene er  

 underskriftsberettiget på tilsynets anmeldelsesformularer mv.
Denne person  

 kan kun være ejeren/forpagteren af virksomheden eller dennes daglige  

 ansvarlige leder.
Stk. 3.  Autorisationen omfatter den af tilsynet  

 godkendte bygning med inventar mv. samt ejer- og ansvarsforhold som anført  

 ved meddelelse af autorisationen.
Såfremt der sker ændring af disse forhold,  

 eller virksomhedens drift ophører, skal dette omgående meddeles tilsynet.
Indretning § 3.  Et avlssted skal råde over et  

 kartoffelopbevaringshus på mindst 200 m2, såfremt avlsstedet ikke tidligere  

 har været autoriseret.
Der skal være fast gulv i hele bygningsarealet.  

 Bygningens ydermure og loft skal isoleres til en K-værdi på 0,35 W/m2 grader  

 C (svarende til ca. 0,30 kcal/m2.h.grader C). Opbevares der flere sorter af  

 usorterede læggekartofler i huset, skal adskillelsen som minimum være 0,35 m  

 højere end kartoflernes maksimale lagerhøjde.
Der skal forefindes  

 ventilationsanlæg samt mulighed for at foretage temperaturmålinger i de  

 oplagrede kartofler.
Stk. 2.  Anlæg til størrelses- og kvalitetssortering  

 samt en justeret vægt skal have en fast placering i huset.
I forbindelse med  

 disse redskaber skal der findes kraftig belysning.
Indretningen skal  

 foretages, så rengøring let kan finde sted, et gulvafløb for vand skal findes  

 i sorteremaskinens umiddelbare nærhed, og i øvrigt skal der omkring  

 sorterebordet være rigelig plads til, at arbejdet kan udføres forsvarligt.
 Der skal være plads til det færdigsorterede parti kartofler, og  

 indladningen af disse kartofler i et transportmiddel skal kunne foretages  

 indendørs, idet indladning i jernbanevogne dog undtages fra dette krav.
Stk. 3.  Til brug for partikontrollen skal findes et  

 permanent kontrolbord (rullebord) påmonteret kunstig dagbelysning svarende  

 til min. 800 lux.
Kontrolbordet skal være mindst 2 m langt og 0,6 m bredt  

 monteret med en skriveplade.
Til brug for virksomhedens ansatte og tilsynets  

 kontrollør skal der på avlsstedet findes håndvask med varmt vand, søbe,  

 børste og håndklæde.
 Stk. 4.  På avlsstedet skal findes de nødvendige midler  

 og rekvisitter til den daglige rengøring, herunder koste, skovl, vandslange  

 og desinfektionsvæske.
 Stk. 5.  Adgangsveje til avlsstedet skal holdes i  

 forsvarlig stand og i øvrigt være fri for jord eller affald fra kartofler.
Drift § 4.  Kartoffelpartier, der opbevares på avlsstedet,  

 skal være mærket med sortsnavn og godkendelsesklasse.
De enkelte partier skal  

 holdes adskilt under opbevaring, transport og sortering mv.
 Stk. 2.  Inden behandlingen af et nyt parti kartofler  

 påbegyndes, skal sortere- og transportanlæg rengøres, herunder skal jord og  

 affald under og ved maskinanlæggene fjernes.
 Stk. 3.  Under den daglige rengøring fjernes brugt  

 emballage, jord og affald ved maskinanlæg, og gulvet fejes.
Stk. 4.  Lokaler, installationer og maskiner skal holdes  

 tørre og rene og være vedligeholdt i en stand, der svarer til niveauet ved  

 tilsynets godkendelse forud for meddelelse af autorisationen.
Tilsynet kan  

 meddele nærmere regler for rengøring of desinfektion mv.
 Stk. 5.  Lokaler, der er omfattet af tilsynets  

 autorisation, må ikke anvendes til andre formål, herunder opbevaring af andre  

 effekter, uden tilsynets skriftlige tilladelse.
Partikontrol § 5.  Anmeldelse til partikontrol foretages på  

 tilsynets anmeldelsesformular (form. 15), der skal være tilsynet i hænde i  

 god tid, og senest dagen før kontrollen ønskes udført, og inden for tilsynets  

 åbningstid.
Anmeldelsen skal være underskrevet af den i henhold til  

 autorisationen ansvarlige person.
 Stk. 2.  Partikontrollen foretages efter tilsynets  

 regler for partikontrol af læggekartofler.
 Stk. 3.  Den i henhold til autorisationen ansvarlige  

 person har ansvaret for, at de givne oplysninger er rigtige, samt at  

 eksisterende regler er fulgt, herunder at det fremstillede parti kartofler  

 opfylder gældende kvalitetsnormer.
Kontrol § 6.  Tilsynet fører kontrol med, at bestemmelserne i  

 disse regler overholdes.
 Stk. 2.  Tilsynet kan pålægge virksomheden at rette fejl  

 og mangler ved virksomhedens indretning og drift.
Klage § 7.  Tilsynets afgørelser i henhold til disse regler  

 kan påklages til landbrugsministeriet.
Ikrafttræden § 8.  Reglerne træder i kraft den 1. juni 1983.  

 Samtidig ophæves statens plantetilsyns regulativ af 13. maj 1976 for  

 autoriserede godkendte avlssteder.
 Stk. 2.  Fra datoen for disse reglers ikrafttræden  

 bortfalder alle tidligere meddelte autorisationer som avlssted, idet arbejdet  

 på virksomheden dog vil kunne fortsættes indtil den 30. juni 1984.
 Stk. 3.  Såfremt bestemmelserne i disse regler, dog  

 undtaget kravet til størrelse og kravet til gulvafløb, er opfyldt senest den  

 30. juni 1984, meddeles der avlsstedet ny autorisation med virkning fra den  

 1. juli 1984. Er bestemmelserne derimod ikke opfyldt senest den 30. juni  

 1984, bortfalder autorisationen fra dette tidspunkt.
 STATENS PLANTETILSYN, den 15. april  

 1983.
