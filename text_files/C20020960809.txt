Cirkulære om indkøb i staten Indkøbspolitik § 1. Hvert ministerium skal formulere en  

 fælles indkøbspolitik for ministerområdet med henblik  

 på effektivisering og professionalisering af indkøb.
 Stk. 2. Enhver institution inden for et ministerområde  

 skal være dækket af den fælles indkøbspolitik.
 § 2. Den fælles indkøbspolitik skal  

 indgå i effektiviseringsstrategien for ministerområdet.  

 Finansministeriet udsender vejledning herom.
Handlingsplan § 3. Indkøbspolitikken skal udmøntes  

 i en handlingsplan for effektivisering og professionalisering af  

 indkøb.
Stk. 2. Handlingsplanen kan være fælles for  

 ministerområdet.
Hvor det vurderes hensigtsmæssigt, kan der  

 udarbejdes særskilte handlingsplaner for enkelte institutioner.
 Stk. 3. Hvor det vurderes hensigtsmæssigt, kan  

 samarbejde på tværs af ministerområderne indgå i  

 handlingsplanen.
E-handel § 4. Enhver institution skal, hvor det er muligt  

 og økonomisk fordelagtigt, benytte elektronisk handel til  

 indkøb.
Finansministeriet, Økonomistyrelsen, udsender  

 nærmere vejledning herom.
Centralt koordinerede aftaler § 5. De statslige institutioner har pligt til at  

 anvende de centralt koordinerede aftaler i forbindelse med køb af  

 varer og tjenesteydelser, der er omfattet heraf.
Centralt koordinerede  

 aftaler er aftaler om køb af varer og tjenesteydelser, der skal  

 anvendes i den statslige sektor.
 Stk. 2. Økonomistyrelsen har det overordnede ansvar for  

 centralt koordinerede aftaler og indgåelsen af nye centralt  

 koordinerede aftaler.
 Stk. 3. Centralt koordinerede aftaler kan indgås af  

 Økonomistyrelsen, eller af andre efter aftale med  

 Økonomistyrelsen.
 Stk. 4. Økonomistyrelsen udsender meddelelse om nye  

 centralt koordinerede aftaler via Finansministeriets  

 Økonomi-Administrative Vejledning.
 Stk. 5. En oversigt over gældende centralt koordinerede  

 aftaler findes i Finansministeriets Økonomi-Administrative  

 Vejledning.
Ikrafttræden § 6. Cirkulæret træder i kraft den l. januar 2003.  

 Samtidig ophæves cirkulære af 17. december 1999 om indkøb  

 i staten.
