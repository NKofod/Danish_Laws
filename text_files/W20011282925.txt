Landsskatteretskendelse af 19/12 2001 Klagen vedrører told- og skatteregionens afgørelse af 11.  

 september 2000, hvor der er meddelt afslag på en anmodning om  

 afgiftsberigtigelse af en Chrysler Wrangler Jeep, type 9 S, efter  

 bestemmelsen  

 i § 5, stk. 3 i lov om registreringsafgift af motorkøretøjer m.v. (RGAL),  

 idet  

 det er meddelt, at køretøjet ikke kan optages på varevognsfortegnelsen over  

 fabriksnye last- og varebiler med en tilladt totalvægt på 2 tons, men ikke  

 over  

 3 tons.
Det er oplyst, at det omhandlede køretøj indkøbes brugt og af  

 fabrikken ombygges til lukket køretøj med varerum.
Ombygningen sker ved  

 montering af en hardtop med vinduer og todelt bagdør.
Hardtoppen er fastgjort  

 med bolte, der alene kan løsnes med specialværktøj.
Den originale styrtbøjle  

 er  

 ikke fjernet, men sidder under hardtoppen.
Gulvet udgør en flade i ét plan.  

 Sædebeslagene i vognbunden er fjernet, og en stålbund er fastgjort til  

 vognbunden.
Bag førersædet er monteret en gitteradskillelse i en stålramme,  

 der  

 er fastgjort til gulvet og til styrtbøjlen.
Langs de indvendige sider i  

 varerummet er hjulkasser beklædt med stof . Hjulkassernes bredde er opmålt  

 til  

 29,2 cm og højden til 28,7 cm.
I ombygget stand er varerummets længde opmålt til 102,5 cm, og  

 afstanden i førerrummet fra forrudens underkant til adskillelsen mellem  

 førerrum og varerum er målt til 99,5 cm, begge dele målt i højde med  

 forrudens  

 underkant.
Varerummets bredde i gulvhøjde bag adskillelsen er opmålt til 145  

 cm  

 og mellem hjulkasserne til 91 cm.
Køretøjets udvendige højde er opmålt til  

 177  

 cm.
Underkanten af bagruden er monteret ca. 10 cm bagud i forhold til  

 karrosseriets profil.
 Af Told- og Skattestyrelsens vejledning vedrørende  

 registreringsafgift af last- og varebiler (E.36.99, april 1999) fremgår af  

 afsnittet vedrørende almindelige last- og varebiler med lukket varekasse  

 bl.a.  

 følgende:
  

  

 Varerummet Varerummet skal utvivlsomt være konstrueret og indrettet til  

 godstransport.
Varerummets længde  målt i højde med forrudens underkant må  

 ikke være mindre end afstanden i vandret mål fra forrudens underkant til  

 adskillelsen. Af det tilsvarende afsnit vedrørende almindelige last- og  

 varebiler med åbent varelad fremgår det yderligere, at vareladets længde  

 principielt skal være mindst 120 cm.
Told- og skatteregionen har efter en helhedsvurdering ikke anset  

 køretøjet for at opfylde betingelserne for afgiftsberigtigelse efter RGAL §  

 5,  

 stk. 3, bl.a. på grund af det meget korte varerum, der er opmålt til 102,5  

 cm.  

 Videre er der henvist til, at der i varerummet er et par ret store  

 hjulkasser,  

 påmonteret stof, som for det første gør varerummet mindre, og som for det  

 andet  

 muligvis kan bruges til at sidde på.
Regionen har i denne forbindelse  

 henstillet, at der monteres bøjler på disse kasser, hvis køretøjet godkendes  

 til optagelse på varevognsfortegnelsen.
Videre er det bl.a. anført, at det  

 tilstræbes at godkende køretøjer til afgiftsberigtigelse efter RGAL § 5, stk.  

 3, med et varerum med en længde på minimum omkring 120 cm.
Ved sådanne  

 afgørelser lægges der bl.a. vægt på, at vareladet er længere en førerrummet  

 samt, at vareladet har en sådan størrelse, at det kan anses for egnet til  

 godstransport.
Der er bl.a. henvist til Told-Skats  

 Punktafgiftsvejledning,  

 hvor der stilles krav om at vareladet på åbne varebiler har en længde på  

 mindst  

 120 cm.
Dette mindstekrav bør principielt også anvendes i relation til  

 afgørelse af spørgsmålet om, hvorvidt vare- og lastbiler med lukke varekasse  

 kan anses at opfylde lovens krav om at være utvivlsomt konstrueret og  

 indrettet  

 til godstransport, idet det kan være vanskeligt at begrunde en  

 forskelsbehandling af åbne og lukkede køretøjer.
Selskabets advokat har nedlagt påstand om, at den omhandlede  

 varevogn anses for omfattet af RGAL § 5, stk. 3, således at køretøjet kan  

 afgiftsberigtiges i henhold til denne bestemmelse, samt optages på  

 varevognsfortegnelsen.
Det er til støtte herfor gjort gældende, at den  

 omhandlede varevogn efter ombygningen er et køretøj, der utvivlsomt er  

 konstrueret og indrettet til godstransport, hvorfor det opfylder  

 betingelserne  

 for afgiftsberigtigelse efter RGAL § 5, stk. 3. Det afgørende kriterium for  

 afgiftsberigtigelse efter § 5, stk. 3, er, hvorvidt varevognen  og  

 varerummet  

  er beregnet til at transportere gods i modsætning til transport af  

 personer.  

 Der kan hverken af lovens ordlyd eller dennes forarbejder udledes et krav om,  

 at et varerum skal have en vis størrelse for, at varevognen kan anses for  

 beregnet til godstransport.
Tværtimod fremgår det af de første love på  

 området,  

 lov nr. 18. af 1.2.1924 samt lov nr. 312 fra samme år, at der ved køretøjer,  

 som er indrettet til befordring af gods forstås køretøjer, som  

 ikke er  

 indrettet til befordring af personer.
Af forarbejderne til lov nr. 197 af  

 23.5.1969 fremgår, at lovgiver forudsatte, at selv varevogne af en meget  

 begrænset størrelse kan anses som utvivlsomt konstrueret og indrettet til  

 godstransport.
Dette er også kun naturligt, eftersom virksomheder har  

 forskellige behov for transport af gods, og såfremt det ikke var muligt at  

 købe  

 varevogne af mindre størrelse, ville dette indirekte tvinge  

 erhvervsvirksomheder til at erhverve større varevogne, end deres behov  

 tilsigtede, hvilket fra en samfundsmæssig synsvinkel vil være økonomisk og  

 miljømæssigt uforsvarligt.
Videre er det gjort gældende, at told- og skatteregionen er  

 bundet af de offentliggjorte vejledninger vedrørende registreringsafgift, jf.  

 bl.a.
TfS 1994.295, og at den omhandlede varevogn er omfattet af de nævnte  

 vejledninger vedrørende varebiler med lukket varekasse og opfylder  

 betingelserne heri for afgiftsberigtigelse efter RGAL § 5, stk. 3, samt at  

 der  

 ikke for denne varevogn kan stilles andre betingelser for afgiftsberigtigelse  

 efter denne bestemmelse i relation til varerummets længde end at denne ikke  

 må  

 være mindre end afstanden mellem forrude og adskillelsen mellem førerrum og  

 varerum.
Denne vejledning er naturligvis bindende for myndighederne, hvilket  

 også er endeligt fastslået ved dommen TfS 1994.295, som kommenteret af  

 Skatteministeriet i TfS 1994.557.
Endvidere er det gjort gældende, at det forhold, at told- og  

 skatteregionen tidligere har besigtiget lignende køretøjer og anerkendt disse  

 som værende omfattet af RGAL § 5, stk. 3, medfører, at selskabet ikke kan  

 nægtes afgiftsberigtigelse af varevognen i henhold til § 5, stk. 3. Told- og  

 skatteregionen kan ikke ændre praksis til ugunst for selskabet, uden at der  

 foreligger ændrede retlige eller faktiske forhold, hvilket ikke er tilfældet  

 i  

 denne sag.
Endelig er det gjort gældende, at det er i strid med den  

 forvaltningsretlige lighedsgrundsætning at nægte selskabet  

 afgiftsberigtigelse  

 efter RGAL § 5, stk. 3 grundet varerummets længde, når varebiler med et  

 varerum  

 af tilsvarende eller mindre længde tillades afgiftsberigtiget i henhold til  

 denne bestemmelse.
Der er bl.a. henvist til, at køretøjer af mærket Suzuki  

 Samurai sælges og afgiftsberigtiges efter § 5, stk. 3, uanset at bilen har et  

 varerum med længde på 98 cm, således at det er mindre end varerummet i den af  

 sagen omhandlede varevogn.
Videre er der henvist til Motornævnets afgørelse  

 TfS  

 1996.189, hvor en varevogn af mærket Nissan Almera kunne anses som utvivlsomt  

 konstrueret og indrettet til godstransport.
Den i sagen omhandlede varevogn  

 har  

 imidlertid et varerum, som er 20 % større end varerummet i en Nissan Almera.
 Advokaten har til støtte herfor yderligere bl.a. anført, at  

 told- og skattemyndighederne allerede havde godkendt 6 af de i af sagen  

 omhandlede varevogne, som berettiget til afgiftsberigtigelse efter § 5, stk.  

 3,  

 hvorfor told- og skattemyndighederne i henhold til forvaltningsretlige  

 grundsætninger  

 ikke efterfølgende kan nægte at godkende tilsvarende varevogne, uden at der  

 foreligger væsentligt ændrede faktiske eller retlige omstændigheder, hvilket  

 ikke er tilfældet.
 Landsskatteretten skal  

 udtale:
RGAL § 5 omfatter køretøjer, der utvivlsomt er indrettet og  

 konstrueret til godstransport.
For sådanne køretøjer med tilladt totalvægt på  

 2  

 tons, men ikke over 3 tons, beregnes afgiften som 0 af de første 32.000 kr.  

 af  

 den afgiftspligtige værdi og 30 % af resten, jf. § 5, stk. 3.
Retten bemærker, at varerummet på det omhandlede køretøj alene  

 er af en meget begrænset størrelse, og køretøjet vil således alene kunne  

 anvendes til transport af meget begrænsede mængder gods.
Det bemærkes, at  

 underkanten af bagruden er monteret ca. 10 cm bagud i forhold til  

 karrosseriets  

 profil.
Den opmålte længde er således efter rettens opfattelse ikke en reel  

 beskrivelse af varerummets længde.
Det bemærkes videre, at det ved  

 besigtigelsen af det omhandlede køretøj kunne konstateres, at adskillelsen  

 mellem fører- og varerum er placeret så langt fremme, at det forekommer  

 begrænset, hvor langt bagud førersædet kan justeres.  

    

 Retten finder således efter en samlet  

 vurdering, at det omhandlede køretøj ikke kan anses for utvivlsomt indrettet  

 og  

 konstrueret til godstransport, og det kan dermed ikke anses for omfattet af  

 RGAL § 5, stk. 3.
Retten finder videre, at selskabet ikke kan støtte ret på den af  

 Told- og Skattestyrelsen udsendte vejledning E 36.99, idet det af denne  

 vejledning udtrykkeligt fremgår, at varerummet utvivlsomt skal være indrettet  

 og konstrueret til godstransport  også for så vidt angår almindelige  

 last- og  

 varebiler med lukket varekasse.
Retten finder videre, at det ikke kan anses  

 for  

 dokumenteret eller sandsynliggjort, at der har været en sådan fast  

 administrativ  

 praksis for at anse ganske tilsvarende køretøjer som værende omfattet af RGAL  

 §  

 5, stk. 3, at selskabet kan støtte ret på denne.
Endelig finder retten ikke, at det forhold, at told- og  

 skatteregionen tidligere måtte have anset enkelte tilsvarende køretøjer for  

 omfattet af RGAL § 5, kan anses at medføre, at selskaber derved har fået en  

 sådan retsbeskyttet forventning om afgiftsberigtigelsen af sådanne køretøjer,  

 at told- og skattemyndighederne er afskåret fra med fremtidig virkning at  

 ændre  

 opfattelse af køretøjerne.
Der er herved især henset til, at selskabet efter  

 det oplyste har opnået en midlertidig særordning, hvorefter køretøjer af  

 denne  

 type ved registrering anses for omfattet af RGAL § 5 i perioden indtil der  

 foreligger en kendelse fra Landsskatteretten.
 Den påklagede afgørelse vil derfor være at stadfæste.
