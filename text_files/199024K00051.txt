Nr BTL 51 Betænkning over Forslag til lov om ændring af færdselsloven  

 (Generhvervelse af førerret og konfiskation af motorkøretøjer)   

 Nr L 51 1990-91, 2. samling Afgivet af Retsudvalget Afgivet: 19910418 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt og i samråd.
Nogle af udvalgets spørgsmål og ministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Danmarks Automobilhandler Forening, Hovedcirklen, Sammenslutningen af Sagesløse Trafik Ofre og E.
Wium, Frederiksberg.
 Herefter indstiller udvalget lovforslaget til vedtagelse  

 uændret.
 Udvalget bemærker, at spørgsmålet om indførelse af en spærringsordning,  

 dvs. en frakendelse af retten til at være registreret som ejer eller bruger  

 af et motorkøretøj som alternativ eller supplement til konfiskation, har  

 været genstand for nærmere overvejelser i udvalget, bl.a. på baggrund af  

 henvendelse fra Sammenslutningen af Sagesløse Trafik Ofre, SATO.
Justitsministeren har oplyst, at flere grunde taler imod gennemførelse af  

 en spærringsordning.
En personrelateret spærring vil således være meget let  

 at omgå ved proformaregistreringer.
Politiets mulighed for i praksis at sætte  

 ind over for proformaregistreringer vil være begrænset.
Dernæst vil en spærringsordning ikke kunne gennemføres i tilfælde, hvor  

 køretøjet er registreret med et selskab som ejer eller bruger.
I andre  

 tilfælde kan en spærring udelukke en person fra at stå som ejer af et  

 køretøj, der benyttes af ansatte i vedkommendes virksomhed.
En  

 undtagelsesbestemmelse vedrørende dette forhold vil kunne misbruges, bl.a.  

 ved at personligt drevne virksomheder oprettes proforma.
Gennemførelse af en ordning, hvorefter en person kan frakendes retten til  

 at være registreret som ejer eller bruger af et motorkøretøj, forudsætter, at  

 den form og fremgangsmåde, som i dag anvendes ved registreringer i Det  

 Centrale Motorregister, skal ændres.
Denne ændring kan tænkes foretaget på  

 flere forskellige måder, men uanset hvilken løsning der foretrækkes, vil det  

 forudsætte en forøgelse af politiets ressourcer i form af mere personale og  

 mere edb.
 Udvalget har bemærket, at justitsministeren har oplyst, at  

 Rigspolitichefen vil blive anmodet om at være opmærksom på muligheden for at  

 etablere en spærringsordning i forbindelse med udarbejdelse af et nyt  

 edb-system.
 Justitsministeren har tilkendegivet, at han vil være indstillet på inden 2  

 år at afgive en beretning til Retsudvalget om en spærringsordning, således at  

 udvalget kan overveje spørgsmålet nærmere.
 Udvalget har på det grundlag fundet, at der ikke på nuværende tidspunkt  

 bør etableres en spærringsordning.
 Justitsministeren har i et svar på et af udvalgets spørgsmål oplyst, at  

 der administrativt kan indføres en ordning, hvorefter der i forbindelse med  

 registrering af ejer/brugerforhold for et motorkøretøj skal afgives en  

 strafsanktioneret skriftlig erklæring om, at vedkommende ikke er fradømt  

 førerretten.
 Udvalget finder, at der bør indføres en sådan erklæringsordning.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Ove Fich (S) Karen Jespersen (S) Ebba Strange (SF) nfmd.  

Pernille Frahm (SF) Nør Christensen (CD) Grove (KF) fmd.
Helge Adam  

 Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  

 (V) Tom Behnke (FP) Niels Helveg Petersen (RV) Inger Stilling Pedersen (KRF) Bilag Nogle af udvalgets spørgsmål til justitsministeren og dennes svar herpå Spørgsmål nr. 14:
»Ministerens kommentar til vedlagte henvendelse fra E.
Wium udbedes,  

 jf. bilag 19.« Svar:
Det forslag til formulering af en bestemmelse om frakendelse af retten  

 til at være registreret som ejer eller bruger af et motorkøretøj, som  

 Sammenslutningen af Sagesløse Trafik Ofre, v.
E.
Wium, i en henvendelse af  

 18. marts 1991 har fremsendt til Retsudvalget, rejser isoleret set en række  

 lovtekniske problemer, men forslaget og foreningens udtalelser i øvrigt føjer  

 efter Justitsministeriets opfattelse ikke nye synspunkter til spørgsmålet om  

 indførelse af en spærringsordning.
 Efter Justitsministeriets opfattelse taler flere grunde på afgørende  

 punkter imod gennemførelse af en spærringsordning.
En personrelateret spærring vil for det første være meget let at omgå ved  

 proformaregistreringer f.eks. mellem ægtefæller og bekendte.
Gennemføres  

 ordningen, vil det uden tvivl indebære, at der i et ikke ubetydeligt omfang  

 sker proformaregistreringer.
Rigspolitichefen har i den forbindelse oplyst, at Det Centrale  

 Motorregister i dag er meget benyttet af politiet i forbindelse med  

 efterforskning af alle former for kriminalitet.
For politiets arbejde er det  

 derfor vigtigt, at oplysningerne i Det Centrale Motorregister afspejler  

 virkeligheden, dvs. at de registrerede ejere også er de reelle ejere/brugere.
 Politiets mulighed for i praksis at sætte ind over for  

 proformaregistreringer vil være meget begrænset.
 Endvidere er der efter Justitsministeriets opfattelse principielle  

 betænkeligheder - bl.a. af præventiv karakter - ved at indføre en ordning,  

 som let kan omgås.
Dernæst vil en spærringsordning ikke kunne gennemføres i alle de mange  

 tilfælde, hvor køretøjet er registreret med et selskab som ejer eller bruger.  

 I andre tilfælde inden for erhvervslivet er virkningen af en spærring, at den  

 udelukker en person fra at stå som ejer af et køretøj, der benyttes af  

 ansatte i vedkommendes virksomhed.
En undtagelsesbestemmelse vedrørende dette  

 forhold som foreslået af Rigsadvokaten vil i mange tilfælde kunne misbruges.
Et registreringssystem baseret på personer i stedet for køretøjer vil  

 endelig kunne give problemer i relation til registerlovgivningen.
Mange  

 registreringer foretages i dag gennem autoforhandlere, og et personbaseret  

 system vil dermed indirekte kunne indebære videregivelse af uvedkommende  

 oplysninger til private.
Gennemførelse af en ordning, hvorefter en person kan frakendes retten til  

 at være registreret som ejer eller bruger af et motorkøretøj, forudsætter som  

 tidligere oplyst, at den form og fremgangsmåde, som i dag anvendes ved  

 registreringer i Det Centrale Motorregister, skal ændres.
Denne ændring kan  

 tænkes foretaget på flere forskellige måder, men uanset hvilken løsning der  

 foretrækkes, vil det forudsætte en forøgelse af politiets ressourcer i form  

 af mere personale og mere edb.
Den omstændighed, at en spærring ikke indebærer nogen mærkbar økonomisk  

 sanktion sammenholdt med den åbenbare mulighed for omgåelse, medfører efter  

 Justitsministeriets opfattelse, at spærringsordningens selvstændige  

 præventive effekt vil være endog meget ringe.
Udgifterne ved gennemførelse af  

 en sådan ordning vil derfor ikke stå i rimeligt forhold til den effekt, som  

 ordningen må antages at få.
Justitsministeriet må på denne baggrund  

 fastholde, at en spærringsordning ikke på nuværende tidspunkt bør gennemføres  

 hverken som en retsfølge ved enhver ubetinget frakendelse af førerretten  

 eller som alternativ til eller supplement til en konfiskation.
Om en  

 spærringsordnings administrative og økonomiske konsekvenser henvises i øvrigt  

 til pkt. 3 i Justitsministeriets skrivelse af 5. april 1991 til Folketingets  

 retsudvalg.
 Spørgsmål nr. 15:
»Udvalget udbeder sig ministerens kommentar til henvendelsen af 5.  

 april 1991 fra Amtsrådsforeningen i Danmark, jf.
L 51 - bilag 22.« Svar:
 1. Med hensyn til forslagets eventuelle økonomiske konsekvenser for  

 amterne henvises til Justitsministeriets besvarelse den 18. marts 1991 af  

 Retsudvalgets spørgsmål nr. 13 samt til bemærkningerne i Justitsministeriets  

 skrivelse af 8. april 1991 til udvalget.
 Det kan i tilknytning hertil oplyses, at forhandlingerne med amterne om  

 eventuel kompensation efter DUT-princippet endnu ikke er afsluttet.
 2. For så vidt angår de opgaver, som ordningen vil medføre, bemærkes, at  

 Justitsministeriet ikke har modtaget konkrete oplysninger, der kan tyde på,  

 at den gældende udsættelses- og benådningsordning har medført en særlig  

 belastning af det bestående behandlingssystem.
3. Justitsministeriet er enig i, at spiritusdømte ikke bør bibringes det  

 indtryk, at de mere frit kan vælge, hvilket offentligt behandlingstilbud de  

 har behov for.
Det er i den forbindelse forudsat, at behandlingen i det hele  

 følger de retningslinier, der i øvrigt er gældende i det bestående  

 behandlingssystem.
4. Justitsministeriet er enig i, at ordningen kun bør kunne anvendes i  

 relation til lovovertrædere, som reelt har et behandlingsbehov.
Der henvises  

 i den forbindelse til, at påbegyndelse af udsættelses- og benådningsordningen  

 forudsætter en nærmere vurdering fra den pågældende tilsynsmyndighed.
5. Hvad endelig angår en eventuel udsættelse med den foreslåede udvidelse  

 af den gældende forsøgsordning, bemærkes, at forslaget - som også anført i  

 Justitsministeriets skrivelse af 4. april 1991 til Retsudvalget - kun vil  

 omfatte et meget beskedent antal førerretsfrakendte.
Justitsministeriet  

 finder derfor ikke, at forslaget bør afvente en evaluering af den  

 igangværende forsøgsordning.
 I øvrigt bemærkes, at der i henhold til lovforslagets § 2, stk. 2, skal  

 fremsættes forslag om revision af loven i folketingsåret 1996-97.
 Spørgsmål nr. 16:
»Ministeren anmodes om teknisk bistand til udarbejdelse af  

 ændringsforslag a) svarende til indholdet af ændringsforslag formuleret af S.A.T.O., jf.  

 bilag 19 og 21.
b) med tilsvarende formål, men i forbindelse med indregistrering af  

 motorkøretøjet.« Svar:
 Ad a) Idet der ønskes et ændringsforslag med et indhold svarende til den  

 af S.A.T.O. formulerede bestemmelse, er det følgende udkast formuleret med  

 udgangspunkt i S.A.T.O.'s forslag, dog med enkelte lovtekniske ændringer.
Kapitel 18 a Frakendelse af retten til at være registreret som bruger af et  

 motorkøretøj.
§ 133 a.
En i Centralregisteret for Motorkøretøjer registreret  

 ejer eller bruger af et motorkøretøj kan frakendes retten til at være  

 registreret som bruger af et motorkøretøj, hvis han har gjort sig skyldig i  

 skadevoldende kørsel i frakendelsestiden.
Frakendelsen bortfalder, hvis  

 førerretten generhverves.
 Lovforslagets kapitel 18 a og § 133 a bliver herefter kapitel 18 b og §  

 133 b.
Bemærkninger til § 133 a Bestemmelsen fastsætter, at en person, som i Centralregisteret for  

 Motorkøretøjer er registreret som ejer eller bruger af et motorkøretøj, kan  

 frakendes retten til at være registreret som bruger, hvis han har gjort sig  

 skyldig i skadevoldende kørsel i frakendelsestiden.
 En sådan spærring i Centralregisteret for Motorkøretøjer forudsætter  

 således, dels at der foreligger skadevoldende kørsel, dels at denne kørsel er  

 foregået på et tidspunkt, hvor skadevolderen var frakendt førerretten.
Skadevoldende kørsel Kravene til den kørsel, som kan udløse en spærring, er - i modsætning til  

 kørsel, der kan medføre frakendelse af førerretten, jf. færdselslovens §§ 125  

 og 126 - alene beskrevet som skadevoldende kørsel.
Efter en rent sproglig  

 fortolkning må begrebet skadevoldende kørsel omfatte kørsel, hvorved  

 der er sket skade på person og/eller ting, men ikke den blotte fremkaldelse  

 af fare for skade.
Efter den foreslåede formulering vil spiritus-, promille-  

 og anden hensynsløs kørsel ikke i sig selv kunne udløse en spærring, men kun  

 i kombination med skadeforvoldelse.
Efter formuleringen er spærringsordningen en fakultativ retsfølge, der kan  

 - men ikke automatisk skal - ske.
Den foreslåede bestemmelse indeholder ikke  

 en nærmere angivelse af, under hvilke omstændigheder retsfølgen tænkes  

 anvendt, herunder, om karakteren af den forvoldte skade har nogen betydning  

 og i givet fald hvilken.
Det er ligeledes uafklaret, om skadevolderens  

 subjektive indstilling til kørslen har nogen indflydelse på brugen af  

 spærringssanktionen, sml. f.eks. færdselslovens § 126, stk. 2, nr. 1, om  

 skærpet reaktion ved forsætligt forvoldt skade.
Kørsel i frakendelsestiden Ud over kravet om skadevoldende kørsler er det en betingelse for en  

 spærring i Centralregisteret for Motorkøretøjer, at den skadevoldende kørsel  

 er foregået på et tidspunkt, hvor skadevolderen var frakendt førerretten.
Det fremgår ikke af formuleringen, om spærringsordningen kan anvendes ved  

 såvel betinget som ubetinget frakendelse.
Det bør i bestemmelsen præciseres,  

 at spærringsordningen kun kan anvendes ved ubetinget førerretsfrakendelse.
 Det er efter formuleringen uafklaret, om frakendelsestidens længde og den  

 skadevoldende kørsels tidsmæssige placering i frakendelsestiden - f.eks. i  

 begyndelsen eller i slutningen - skal tillægges nogen vægt ved vurderingen  

 af, om der i den konkrete sag skal ske spærring.
Den omfattede personkreds Efter bestemmelsens formulering vil alene personer, som på tidspunktet  

 for den skadevoldende kørsel eller eventuelt sagens behandling i retten var  

 registrerede som ejere eller brugere af et motorkøretøj, være omfattet af  

 bestemmelsen.
 Den førerretsfrakendte, som uden selv at være registreret som ejer eller  

 bruger af en bil i frakendelsestiden gør sig skyldig i skadevoldende kørsel i  

 f.eks. ægtefællens eller en i øvrigt lån, eller lejet bil, vil således ikke  

 være omfattet af spærringsordningen.
Frakendelse af retten til at være registreret som bruger Begrebet bruger er i færdselslovens § 67, stk. 2, defineret som  

 den, der har varig rådighed over køretøjet.
Samme definition er anvendt i bekendtgørelse nr. 179 af 14. marts 1990 om  

 registrering af motorkøretøjer m.v., hvor det af § 7, stk. 3, fremgår, at  

 både ejerens og brugerens navn, CPR-nummer, SE-nummer og adresse skal  

 registreres, når et køretøjs ejer er forskellig fra køretøjets bruger.
Det  

 fremgår udtrykkeligt af den foreslåede formulering, at alene retten til at  

 være registreret som bruger skal kunne frakendes.
Efter forslaget vil  

 det således være lovligt, at en person efter en spærringsdom får  

 (om)registreret et køretøj med sig selv som ejer og en ægtefælle, slægtning  

 eller bekendt som bruger.
 Ad b) Det fremgår ikke umiddelbart af spørgsmålet, hvorledes det  

 formål, som er baggrunden for S.A.T.O.'s forslag, tænkes gennemført i  

 forbindelse med indregistrering af motorkøretøjer, men Justitsministeriet har  

 opfattet Retsudvalgets anmodning således, at der spørges om muligheden for at  

 indføre en ordning, hvorefter der i forbindelse med registrering af  

 ejer/brugerforhold for et motorkøretøj skal afgives en strafsanktioneret  

 skriftlig erklæring om, at vedkommende ikke er fradømt førerretten.
 En sådan ordning vil for så vidt kunne gennemføres administrativt ved en  

 ændring af Justitsministeriets bekendtgørelse om registrering af  

 motorkøretøjer med den virkning, at misbrug af ordningen i form af urigtige  

 erklæringer vil kunne straffes med bøde eller hæfte efter straffelovens §  

 163.
 Uden et lovmæssigt krav om, at den, der fradømmes førerret, ikke kan få  

 nyregistreret et motorkøretøj, vil virkningen af denne ordning kunne være, at  

 der herved etableres grundlag for en bedre politimæssig kontrol af, at  

 personer, der er frakendt førerretten, ikke fører motorkøretøj i  

 frakendelsestiden.
Ordningen ville således indebære, at politiet kunne få kendskab til, at en  

 person, der i forbindelse med registrering af motorkøretøj erklærer at være  

 frakendt førerretten, desuagtet ønsker at være registreret ejer eller bruger  

 af et køretøj.
Herved vil politiet kunne intensivere kontrollen med, at denne  

 gruppe personer ikke selv fører motorkøretøj i frakendelsestiden.
