(Meddelelser B) KAPITEL II-2 KAPITEL II-2 Konstruktion - brandsikring, opdagelse og slukning af brand  Afsnit D.  

 Brandsikkerhedsforanstaltninger i tankskibe.
Kravene i dette afsnit supplerer kravene i afsnit C, medmindre andet er  

 bestemt i reglerne 57 og 58. Kravene i reglerne 53 og 54 gælder ikke for  

 tankskibe.  Regel 55 Anvendelsesområde 1 Medmindre andet udtrykkeligt er bestemt, finder dette afsnit anvendelse på  

 tankskibe, der transporterer råolie og petroleumsprodukter med et  

 flammepunkt, som ikke overstiger 60 grader C (prøve i lukket apparat) som  

 målt ved hjælp af et godkendt flammepunktsapparat og et Reid-damptryk, som er  

 lavere end det atmosfæriske tryk, samt andre flydende produkter, der  

 frembyder en lignende brandrisiko.
2 Hvor det er hensigten at føre en anden flydende last end omhandlet i stk.  

 1 eller flydende gas, og denne last medfører yderligere brandrisiko, skal der  

 træffes sådanne ekstra sikkerhedsforanstaltninger, som administrationen  

 finder tilfredsstillende under passende hensyntagen til bestemmelserne i den  

 internationale kemikaliekode (the international Bulk Chemical Code),  

 kemikaliekoden (Bulk Chemical Code), den internationale gaskode (the  

 international Gas Carrier Code) og gaskoden (Gas Carrier Code), alt efter  

 omstændighederne.
3 Dette stykke finder anvendelse på skibe, der er kombinationstankskibe.  

 Sådanne skibe må ikke transportere fast gods, medmindre alle lasttanke er  

 tømt for olie og er gasfri, eller medmindre administrationen i hvert enkelt  

 tilfælde har erklæret sig tilfreds med de trufne foranstaltninger, og at  

 disse er i overensstemmelse med de pågældende driftsmæssige krav i  

 retningslinierne for inertgasanlæg. (* 1) 4 Tankskibe, som transporterer petroleumsprodukter med et flammepunkt på  

 over 60 grader C (prøve i lukket apparat) som målt ved hjælp af et godkendt  

 flammepunktapparat, skal opfylde bestemmelserne i afsnit C, dog således at de  

 i stedet for det fast anbragte brandslukningsanlæg, der er krævet i regel 53,  

 skal udstyres med et fast anbragt dækskumanlæg, der skal opfylde  

 bestemmelserne i regel 61.
5 Kravene for inertgasanlæg i regel 60 behøver ikke gælde for alle  

 kemikalietankskibe eller gastankskibe, når de fører last som beskrevet i stk.  

 1, forudsat at der forefindes alternative arrangementer, der skal udformes af  

 organisationen. (* 2) 6 Kemikalietankskibe og gastankskibe skal opfylde kravene i dette afsnit,  

 undtagen hvor der er truffet alternative eller supplerende foranstaltninger,  

 som administrationen finder tilfredsstillende under fornøden hensyntagen til  

 bestemmelserne i den internationale kemikaliekode og den international  

 gaskode, alt efter omstændighederne.  Regel 56 Rummenes placering og  

 adskillelse 1 Maskinrum skal være beliggende agten for lasttanke og sloptanke.
De skal  

 ligeledes være placeret agten for lastpumperum og cofferdamme, men ikke  

 nødvendigvis agten for brændselsolielagertankene.
Ethvert maskinrum skal være  

 adskilt fra lasttanke og sloptanke ved cofferdamme, lastpumperum,  

 brændselsolielagertanke eller permanente ballasttanke.
Pumperum indeholdende  

 pumper med tilhørende udstyr for ballastning af de rum der støder op til  

 lasttanke og sloptanke samt pumper for transfer af brændselsolie skal anses  

 som ækvivalente til et lastpumperum i forbindelse med denne regel, forudsat,  

 at sådanne pumperum besidder samme sikkerhedsstandard som der kræves for  

 lastpumperum.
Den nederste del af pumperummet kan dog ndrettes som en reces  

 ind i maskinrum af kategori A til anbringelse af pumper, forudsat recessens  

 højde i almindelighed ikke er mere end 1/3 af sidehøjden over kølen.
I skibe  

 på indtil 25000 tons dødvægt, hvor det kan påvises, at dette ikke kan lade  

 sig gøre af hensyn til mulighederne for adgang og en tilfredsstillende  

 indretning af rørledninger, kan administrationen dog tillade en reces af en  

 større højde, men ikke over halvdelen af skibets sidehøjde over kølen.
2 Aptering, lastkontrolrum, kontrolrum og tjenesterum (bortset fra  

 fritstående storesrum til lasteværktøj) skal være placeret agten for alle  

 lasttanke, sloptanke, lastpumperum og cofferdamme, som adskiller last- eller  

 sloptanke fra maskinrum, men ikke nødvendigvis agten for  

 brændselsolielagertankene.
Der behøves ikke, at blive taget hensyn til en  

 reces, forudsat at denne er i overensstemmelse med stykke 1, når placeringen  

 af disse steder fastlægges.
3 Hvor det anses for nødvendigt, kan aptering, kontrolrum, maskinrum af  

 andet end kategori A og tjenesterum, dog tillades foran for lastområdet,  

 forudsat de er isoleret fra lasttanke og sloptanke ved cofferdamme,  

 lastpumperum, brændselsolietanke eller permanente ballasttanke.
Det  

 forudsætter, at der tilvejebringes en lige så god sikkerhedsafstand, samt at  

 der findes egnede brandslukningsmidler, der tilfredsstiller administrationen.  

 Hvor det anses for nødvendigt med hensyn til sikker sejlads med skibet, kan  

 administrationen tillige tillade maskinrum, der indeholder  

 forbrændingsmaskineri med en større ydelse end 375 kW, placeret foran for  

 lastområdet.
Det forudsætter, at arrangementet er i overensstemmelse med  

 bestemmelserne i dette stykke.
4 For kombinationsskibe gælder:
.1 Hvor slop kan medtages på tørlastrejer, skal sloptankene være omgivet  

 af cofferdamme, undtagen når afgrænsningerne er skibsskroget,  

 lasthoveddækket, lastpumperumsskoddet eller brændselsolietanke.
Disse  

 cofferdamme må ikke være åbne til dobbeltbund, rørtunnel, pumperum eller  

 andre lukkede rum.
Der skal forefindes midler til fyldning af cofferdamme med  

 vand og til dræning af dem.
Hvor en sloptanks afgrænsning er  

 lastpumperumsskoddet, må pumperummet ikke have adgang til dobbeltbunden,  

 rørtunnellen eller andre lukkede rum.
Dog tillades åbninger, der er forsynet  

 med påboltede, gastætte dæksler.
.2 Der skal forefindes midler til at afspærre rørene, der forbinder  

 pumperummet med sloptanken, der er omtalt i stykke 4.1. Afspærringsmidlet  

 skal bestå af en ventil efterfulgt af en brilleflange eller et »spool  

 piece« (kort let demonterbart rørstykke) med tilhørende blændflanger.  

 Dette arrangement skal være placeret nær ved sloptanken, men hvor dette er  

 uhensigtsmæssigt eller umuligt, kan det placeres inde i pumperummet lige  

 efter rørenes gennemgøring igennem skoddet.
Der skal være et særskilt  

 rørarrangement og pumpe til at tømme sloptankens indhold direkte over det  

 åbne dæk, når skibet anvendes som tørlastskib.
.3 Luger og tankrensningsåbninger til sloptanke er kun tilladt på det åbne  

 dæk, og skal være forsynet med lukkearrangementer, undtagen hvor de består af  

 påboltede plader med bolte i vandtætte rum.
Disse lukkearrangementer skal  

 være forsynet med et låsearrangement, der skal være under tilsyn af den  

 ansvarshavende skibsofficer.
 .4 Hvor der forefindes lastvingetanke, skal lastolieledninger under dækket  

 være installeret inde i disse tanke, dog kan administrationen tillade, at  

 lastolieledninger anbringes i særlige kanaler, der skal kunne rengøres og  

 ventileres tilstrækkeligt og skal være til administrationens tilfredshed.  

 Hvor der ikke findes lastvingetanke, skal lastolieledninger under dæk være  

 placeret i særlige kanaler.
5 Hvor det viser sig nødvendigt at indrette et styrerum over lastområdet, må  

 det kun benyttes til navigationsformål, og det skal adskilles fra  

 lasttankdækket ved et åbent rum med en højde på mindst 2 m.
Brandbeskyttelsen  

 af et sådant styrerum skal desuden opfylde kravene for kontrolrum i reglerne  

 58.1 og 58.2 og andre relevante bestemmelser i dette afsnit.
6 Der skal findes midler til at forhindre, at spild på dæk spreder sig til  

 apteringsområder.
Dette kan ske ved anbringelse af en fast, gennemgående karm  

 af passende højde, der strækker sig fra side til side.
I forbindelse med  

 indtagelse af last over agterskibet skal der træffes særlige  

 foranstaltninger.
7 Udvendige afgrænsninger af overbygninger og dækshuse, der indeholder  

 aptering, herunder eventuelle udhængende dæk, der understøtter disse rum,  

 skal isoleres svarende til klasse »A-60« på alle de dele, der  

 vender ud imod lasttankområdet og 3 m agten for frontskoddet.  

 Brandisoleringen på sider af overbygninger og dækshuse skal føres så højt op,  

 som administrationen anser for nødvendigt. (* 3) 8.1 Indgange, luftindtag og døre til aptering, tjenesterum og kontrolrum må  

 ikke vende ud mod tankdækket.
De skal anbringes i de tværgående skodder, som  

 ikke vender ud mod tankdækket, og må desuden i langskibsretning ikke  

 anbringes i en afstand af mindre end 4% af skibets længde, men ikke mindre  

 end 3 m fra det forreste begrænsningsskod, som vender ud mod tankdækket.  

 Denne afstand behøver dog ikke overstige 5 m.
8.2 Der må ikke være indbygget døre inden for de i stk. 8.1 nævnte grænser,  

 dog kan administrationen tillade døre til rum, hvorfra der ikke er adgang til  

 aptering, tjenesterum og kontrolrum.
Sådanne rum kan være lastkontrolrum,  

 proviantrum og storesrum.
Hvor sådanne døre er indbygget imellem rum, der er  

 placeret agten for lastområdet, skal disse rums afgrænsninger være isoleret  

 til »A-60« med undtagelse af afgrænsninger, der vender ud mod  

 lastområdet.
Der kan anbringes påboltede plader for flytning af maskineri  

 inden for de i stk. 8.1 nærmere angivne grænser.
Døre og vinduer i styrehuset  

 kan anbringes inden for de i stk. 8.1 nærmere angivne grænser, når blot de er  

 konstrueret til at sikre, at styrehuset hurtigt kan gøres effektivt gas- og  

 damptæt.
8.3 Vinduer og koøjer, der vender ud mod tankdækket, og på overbygningernes og  

 dækshusenes sider inden for de i stk. 8.1 nærmere angivne grænser, skal være  

 af fast type (som ikke kan åbnes). Sådanne vinduer og koøjer til rum i  

 nederste etage på hoveddækket skal være forsynet med indvendige dæksler af  

 stål eller andet tilsvarende materiale.  Regel 57 Konstruktion, skodder i  

 aptering og tjenesterum samt konstruktionsdetaljer 1 Ved anvendelse af kravene i reglerne 42, 43 og 50 på tankskibe må kun  

 metode IC, som defineret i regel 42.5.1, benyttes.
2 Skylighter til lastpumperum skal være af stål, og må ikke indeholde  

 glaspartier og skal kunne lukkes fra et sted uden for pumperummet.  Regel  

 58 Skodders og dæks brandmodstandsevne 1 I stedet for regel 44, skal tankskibe opfylde de særlige bestemmelser som  

 skodders og dæks brandmodstandsevne i dette afsnit.
Herudover skal skodders  

 og dæks brandmodstandsevne som minimum være som foreskrevet i tabel 58.1 og  

 58.2.
2 Følgende krav gælder ved anvendelse af tabellerne:
 .1 Tabel 58.1 og 58.2 finder anvendelse på henholdsvis skodder og dæk, der  

 grænser op til hinanden.
.2 For at bestemme den nødvendige brandmodstandsevne for inddelinger  

 mellem rum, er rummene klassificeret efter deres brandrisiko, som angivet i  

 nedennævnte kategorier (1)-(10). Betegnelsen for hver kategori tager snarere  

 sigte på at være typisk end restriktiv.
Tallet i parantes foran hver kategori  

 henviser til den pågældende kolonne eller linie i tabellerne.
Rum, der indeholder nødenergikilder for kraft og belysning.
Styrehus og  

 bestiklukaf.
Rum, der indeholder skibsradioudstyr.
Rum indeholdende  

 brandslukningsanlæg.
Brandkontrolrum og brandvisningssteder.
Kontrolrum for  

 fremdrivningsmaskineri, når dette er beliggende uden for maskinrummet.  

 Centralrum for brandalarmudstyr. (* 4) CO 2 rum Halon rum Gange og halls i forbindelse med gange.
 Rum som defineret i regel 3.10 bortset fra gange.
 Indvendige trapper, elevatorer og rullende trapper (bortset fra trapper,  

 der i deres helhed ligger inden for maskinrummene) samt de rum, der omgiver  

 dem.
 I denne forbindelse skal en trappeopgang, der kun er lukket på eet dæk,  

 betragtes som en del af det rum, hvorfra den ikke er adskildt ved en  

 branddør.
 Skabe og storesrum med et areal på under 2 kvm., tørrerum og vaskerier.
 Rum som defineret i regel 3.19.
 Rum som defineret i regel 3.20, bortset fra maskinrum af kategori A.
 Rum, der indeholder pumper, samt indgange og trunke til sådanne rum.
 Kabysser, pantries med kogeindretninger, maler- og lamperum, skabe og  

 storesrum med et areal på 2 kvm. eller derover samt værksteder bortset fra  

 værksteder, der udgør en del af maskinrummene.
 Åbne dæksarealer og lukkede promenader, der ikke frembyder brandrisiko.  

 Dæksarealer i fri luft (dæksarealer uden for overbygninger og dækshuse).
3 Gennemgående loftskonstruktioner eller garnering af klasse »B« i  

 forbindelse med de pågældende dæk eller skodder kan accepteres som  

 bidragende, helt eller delvis, til opfyldelse af isolationskravet.
4 I udvendige skodder, som ifølge regel 57.1 skal være af stål eller andet  

 tilsvarende materiale, kan der være vinduer og koøjer, forudsat at det ikke i  

 andre bestemmelser i dette afsnit er krævet, at sådanne skodder skal have  

 brandmodstandsevne svarende til klasse »A«.
Ligeledes kan døre i  

 disse skodder, som ikke behøver være klasse »A«-inddeling, være af  

 et materiale, som tilfredsstiller administrationen.
5 Godkendte, permanent anbragte og gastætte lysarmaturer til oplysning af  

 pumperum kan tillades på skodder og dæk, der adskiller pumperum fra andre  

 rum, forudsat at de har tilstrækkelig styrke og at skoddets eller dækkets  

 gastæthed opretholdes.
 Regel 59 Trykudligning, rensning
(purging), gasfrigøring og ventilation.
1 Trykudligning af lasttank 1.1 Ventilationssystemerne for lasttanke skal holdes helt adskilt fra  

 luftrørene til skibets andre rum. Åbninger i lasttankdækket, hvorfra der kan  

 slippe brændbare dampe ud, skal være således indrettet og anbragt, at der er  

 mindst mulig risiko for, at brændbare dampe trænger ind i indskoddede rum,  

 hvor der er risiko for antændelse, eller ansamling af sådanne dampe i  

 nærheden af maskineri og udstyr på dæk, der kan frembyde fare for antændelse.  

 I overensstemmelse med dette almindelige princip finder kriterierne i stk.  

 1.2-1.10 anvendelse.
1.2 Trykudligningsarrangementerne skal være således konstrueret og betjent, at  

 hverken overtryk eller vakuum i lasttanke overstiger konstruktionsparametre,  

 og skal være således indrettet:
.1 at de mindre blandinger af damp, luft eller inert gas, der er  

 forårsaget af termiske variationer i en lasttank, i alle tilfælde strømmer ud  

 gennem tryk/vakuumventiler; og .2 at store masser af blandinger bestående af damp, luft eller inert gas  

 strømmer ud under lastning og ballastning eller under losning.
1.3.1 Trykudligningsarrangementerne i hver enkelt lasttank kan være selvstændige  

 eller kombineret med andre lasttanke og kan være indbygget i rørsystemet for  

 inert gas.
1.3.2 Hvor arrangementerne er kombineret med andre lasttanke, skal der  

 forefindes stopventiler eller andre acceptable midler til afspærring af hver  

 enkelt lasttank.
Hvor der benyttes stopventiler, skal disse forsynes med  

 låseanordninger, som skal stå under den ansvarlige skibsofficers tilsyn.  

 Enhver afspærring skal til stadighed muliggøre den strømning, der er  

 forårsaget af termiske variationer i en lasttank, i overensstemmelse med stk.  

 1.2.1.
1.4 Trykligningsarrangementerne skal være forbundet med hver enkelt lasttanks  

 top og skal være selv-drænende til lasttankene under alle normale trim- og  

 krængningsforhold. hvor det ikke måtte være muligt at installere  

 selv-drænende ledninger, skal der forefindes permanente indretninger til dræn  

 af trykudlingningsledningerne til en lasttank.
1.5 Trykudligningssystemet skal være forsynet med anordninger for at hindre,  

 at flammer skal slippe ind i lasttanke.
Konstruktion, afprøvning og  

 anbringelse af disse anordninger skal opfylde administrationens krav, som  

 mindst skal svare til de af organisationen vedtagne normer.
1.6 Der skal træffes foranstaltninger til sikring af, at væske i  

 trykudligningssystemet ikke stiger til en højde, der overstiger lasttankens  

 konstruktionstryk.
Dette skal opnås ved alarmer, for høj væskestand, ved  

 overløbskontrolsystemer eller ved andre tilsvarende midler sammen med  

 måleanordninger og procedurene ved fyldning af lasttanke.
1.7 Åbninger til trykudligning som foreskrevet i stk. 1.2.1 skal:
 .1 være plaveret så højt som muligt over lasttankdækket for at opnå den  

 størst mulige spredning af brændbare dampe, men aldrig under 2 m over  

 lasttankdækket.
 .2 være anbragt så langt som muligt, og ikke mindre end 5 m, fra de  

 nærmeste lufttilgange og åbninger til lukkede rum, der indeholder en  

 antændelseskilde, og fra maskineri og udstyr på dækket, der kan frembyde fare  

 for antændelse.
1.8 De tryk/vakuum-ventiler, der er foreskrevet i stk. 1.2.1, kan være  

 forsynet med en omløbsordning (by-pass), når de er anbragt i et  

 hovedaftræksrør eller et masterrør.
Hvor der findes en sådan anordning, skal  

 der være egnede indikatorer til at vise, om den er åben eller lukket.
1.9 De trykudligningsarrangementer for lastning, losning og ballastning, der  

 er foreskrevet i stk. 1.2.2, skal:
.1.1 muliggøre fri udstrømning af gasblandinger; eller .1.2 muliggøre regulering af udstrømning af gasblandingerne for at opnå en  

 hastighed på mindst 30 m i sekundet; .2 være således indrettet, at gasblandingen strømmer lodret opad; .3 hvor metoden består i fri udstrømning af gasblandingen, være således,  

 at udstrømningsåbningerne ikke er mindre end 6 m over lasttankdækket eller  

 løbebroen fra for til agter, når deres beliggenhed målt i vandret retning er  

 indenfor 4 m fra løbebroen og placeret ikke mindre end 10 m fra det nærmeste  

 luftindtag og åbninger til lukkede rum, der indeholder en antændelseskilde,  

 samt fra maskineri og udstyr på dæk, som kan udgøre en risiko for antændelse.
.4 hvor metoden består i udtømning ved høj hastighed, være anbragt i en  

 højde af mindst 2 m over lastdækket og mindst 10 m, målt vandret, fra de  

 nærmeste lufttilgange og åbninger til lukkede rum, der indeholder en  

 antændelseskilde, og fra sådsant maskineri og udstyr på dæk, som kan udgøre  

 en risiko for antændelse.
Disse afgangsåbninger skal være forsynet med høj  

 hastighedsudstyr af en godkendt type.
.5 være konstrueret på grundlag af den maksimale konstruktions  

 lastehastighed multipliceret med en faktor på mindst 1,25 af hensyn til  

 gasudviklingen for at undgå, at trykket i en lasttank vil overstige  

 konstruktionstrykket.
Skibsføreren skal forsynes med oplysning om dens størst  

 tilladelige lastehastighed for hver lasttank, og i tilfælde af kombinerede  

 trykudligningssystemer for hver gruppe af lasttanke.
1.10 I kombinationstankskibe skal foranstaltningerne til isolering af  

 sloptanke, der indeholder olie eller olierester fra andre lasttanke, bestå af  

 blindflanger, som til enhver tid vil forblive på plads, når der føres last  

 (bortset fra flydende last, som omhandlet i regel 55.1).
2 Rensning   (purging) og/eller gasfrigøring af  

 lasttanke.
Foranstaltninger for rensning (purging) og/eller gasfrigøring skal være  

 således, at der følger mindst mulig risiko ved spredningen af brændbare dampe  

 i atmosfæren og ved brændbare blandinger i en lasttank.
Der skal derfor  

 træffes følgende forholdsregler:
.1 Når skibet er udstyret med et inert gassystem, skal lasttankene først  

 renses (purges) i overensstemmelse med bestemmelserne i regel 62.13, indtil  

 koncentrationen af kulbrintedampe i lasttankene er blevet reduceret til under  

 2 volumenprocent.
Derefter kan trykudligning ske fra lasttankdækket.
 .2 Når skibet ikke er udstyret med et inert gassystem, skal arbejdet  

 udføres således, at de brændbare dampe udtømmes i begyndelsen:
.2.1 gennem afgangsåbningerne, som nærmere angivet i stk. 1.9; eller .2.2 med en lodret afgangshastighed på mindst 20 m i sekundet gennem  

 afgangsåbninger, der ligger mindst 2 m over lasttankdækket, og som er  

 beskyttet af passende anordninger for at forhindre passager af flamemr.
 Når koncentrationen af den brændbare damp i afgangsåbningen er blevet  

 reduceret til 30% af den nedre antændelsesgrænse, kan udtømningen af  

 dampblandingen ske fra lasttankdæk.
3 Ventilation 3.1 Lastpumperum skal have mekanisk ventilation, og afgangen fra  

 udsugningsventilatorerne skal føres til et sikkert sted på det åbne dæk.  

 Ventilationen af disse rum skal være af tilstrækkelig kapacitet til, at  

 muligheden for ophobning af brændbare dampe bliver minimal.
Luften skal  

 udskiftes mindst 20 gange i timen, baseret på rummets bruttovolumen.  

 Luftkanalerne skal være således placeret, at hele rummet bliver effektivt  

 ventileret.
Ventilationen skal ske ved sugeventilation ved brug af  

 ventilatorer af type, der ikke er gnistdannende.
3.2 Tilgangs- og afgangsåbninger for ventilation og andre åbninger i dækshuse  

 og overbygninger skal være således anbragt, at de opfylder bestemmelserne i  

 stk. 1. Sådanne åbninger, navnlig åbninger til maskinrum, skal være placeret  

 så langt agterud som praktisk muligt.
I denne forbindelse skal man være  

 særlig opmærksom på de tilfælde, hvor skibet er udstyret til at laste eller  

 losse over agterstævnen.
Antændelseskilder, som f.eks. elektriske  

 installationer, skal være således anbragt, at eksplosionsfare undgås.
3.3 I kombinationsskibe skal alle lastrum og alle indskoddede rum, der grænser  

 op til lastrum, have mekanisk ventilation.
Den mekaniske ventilation kan ske  

 ved transportable ventilatorer.
I de i regel 56.4 omtalte lastrum, rørkanaler  

 og cofferdamme, der støder op til sloptanke, skal der installeres et  

 godkendt, fast anbragt gasalarmanlæg til overvågning mod brændbare dampe.
Der  

 skal træffes egnede foranstaltninger til at lette målingen af brændbare dampe  

 i alle andre rum inden for lastområdet, og der skal tilvejebringes mulighed  

 for, at sådanne målinger kan foretages fra åbent dæk eller fra let  

 tilgængelige steder.  Regel 60 Beskyttelse af lasttanke 1 I tankskibe på 20.000 tons dødvægt og derover skal beskyttelse af  

 lasttankdækområdet og lasttankene ske ved hjælp af et fast anbragt  

 skumslukningsanlæg på dæk og et fast anbragt anlæg til inert gas i  

 overensstemmelse med kravene i reglerne 61 og 62. I stedet for de nævnte  

 installationer kan administrationen dog i henhold til regel 5 i kapitel I  

 efter nøje vurdering af skibets indretning og udrustning godkende andre  

 kombinationer af faste installationer, forudsat at de yder en lige så god  

 beskyttelse.
2 For at blive anset for lige så godt som skumslukningsanlægget på dæk skal  

 det foreslåede alternative anlæg:
.1 kunne slukke mindre brande, der opstår i spild på dækket, og således  

 hindre, at der går ild i olie, der endnu ikke er antændt; og .2 kunne bekæmpe brande i beskadigede tanke.
3 For at blive anset for lige så godt som inertgasanlægget skal det  

 foreslåede alternative anlæg:
.1 kunne forhindre farlige ophobninger af eksplosive blandiger i  

 ubeskadigede lasttanke i normal drift under hele rejsen i ballast og under de  

 nødvendige arbejdsprocesser i tankene; og .2 være således konstrueret, at risikoen for antændelse ved, at selve  

 anlægget udvikler statisk elektricitet, begrænses mest muligt.
4 Tankskibe på 20.000 tons dødvægt og derover, som er bygget før 1.  

 september 1984, og som anvendes til transport af råolie, skal være udstyret  

 med et anlæg til inert gas, der opfylder kravene i stk. 1:
.1 for et tankskib på 70.000 tons dødvægt og derover, senest den 1.  

 september 1984 eller på tidspunktet for skibets levering, hvis dette sker  

 senere; og .2 for et tankskibe på under 70.000 tons dødvægt, senest den 1. maj 1985  

 eller på tidspunktet for skibets levering, hvis dette er senere.
Hvad angår  

 tankskibe på under 40.000 tons dødvægt, som ikke er udstyret med  

 tankvaskemaskiner, der hver har en kapacitet på over 60 kubikmeter i timen,  

 kan administrationen dog fritage sådanne tankskibe for at opfylde kravene i  

 dette stykke, dersom det ville være urimeligt og praktisk umuligt at forlange  

 disse krav opfyldt under hensyntagen til skibets særlige konstruktion.
5 Tankskibe på 40.000 tons dødvægt og derover, der er bygget før 1.  

 september 1984, og som anvendes til transport af anden olie en råolie, og  

 ethvert sådant tankskib på 20.000 tons dødvægt og derover, der anvendes til  

 transport af anden olie end råolie, og som er udstyret med tankvaskemaskiner,  

 hver med en kapacitet på over 60 kubikmeter i timen, skal være udstyret med  

 et anlæg til inert gas, der opfylder kravene i stk. 1:
.1 for et tankskib på 70.000 tons dødvægt og derover, senest den 1.  

 september 1984 eller på tidspunktet for skibets levering, hvis dette er  

 senere; og .2 for et tankskib på under 70.000 tons dødvægt, senest 1. maj 1985 eller  

 på tidspunktet for skibets levering, hvis dette er senere.
6 Alle tankskibe, som udfører rensning af lasttanke ved råolievask, skal  

 være udstyret med et anlæg til inert gas, der opfylder kravene i regel 62,  

 samt med fast anbragte tankvaskemaskiner.
7 Alle tankskibe med et fast anlæg til inert gas skal være forsynet med et  

 lukket pejlesystem.
8 Tankskibe på under 20.000 tons dødvægt skal være udstyret med et  

 skumslukningsanlæg på dæk, der opfylder kravene i regel 61.  Regel 61 Fast  

 anbragte skumslukningsanlæg på dæk.
1 Anlægget skal kunne levere skum såved til hele lasttankdæksområdet som til  

 enhver lasttank, hvor dækket er beskadiget.
2 Det skal kunne betjenes let og hurtigt.
Hovedkontrolrummet for anlægget  

 skal være passende placeret udenfor lastområdet, støde op til apteringen samt  

 være let tilgængeligt og kunne fungere i tilfælde af brand i de beskyttede  

 områder.
3 Leveringshastigheden af vand- og skumblandingen skal mindst være den  

 største af følgende værdier:
 .1 60,6 liter i minuttet pr. kvm. af lasttankdæksarealet, dvs. skibets  

 maksimumsbredde multipliceret med den samlede længde af lasttankrummene:
.2 6 liter i minuttet pr. kvm. af det største vandrette tværsnit af den  

 største lasttank, eller .3 3 liter i minuttet pr. kvm. af det område, der er beskyttet af den  

 største skumkanon, og dette areal skal i sin helhed ligge foran for kanonen,  

 men ikke under 1250 liter i minuttet:
4 Der skal være tilstrækkelig skumvæske om bord til at opretholde den  

 kapacitet, der er angivet i stk. 3.1, 3.2 eller 3.3, alt efter hvilken der er  

 størst, i mindst 20 minutter i tankskibe, der er udstyret med et anlæg til  

 inert gas, eller 30 minutter i tankskibe, der ikke er udstyret med et sådant  

 anlæg.
Skumforholdet (dvs. forholdet mellem rumfanget af produceret skum og  

 rumfanget af vand- og skumblandingen) må normalt ikke overstige 12:1. Hvor  

 skumanlægget væsentligst producerer lavekspansionsskum, men i et forhold, der  

 ligger lidt over 12:1, skal den mængde skumblanding, der findes, beregnes som  

 for anlæg hvor forholdet er 12:1. Hvor der anvendes middelskun (i et  

 ekspansionsforhold mellem 50:1 og 150:1), skal mængden af skum og kapaciteten  

 af den skumkanon godkendes af administrationen.
5 Skum fra det faste skumanlæg skal tilføres ved hjælp af skumkanoner og  

 skumstrålerør.
Hver skumkanon skal yde mindst 50% af kapaciteten af den  

 skumblanding, der er foreskrevet i stk. 3.1 og 3.2. I tankskibe på under 4000  

 tons dødvægt kan administrationen undlade at kræve installation af  

 skumkanoner og kun kræve skumstrålerør.
I så fald skal kapaciteten af hver  

 skumstrålerør dog udgøre mindst 25% af den skumblanding, der er foreskrevet i  

 stk. 3.1 eller 3.2.
6.1 Skumkanonerne skal med hensyn til antal og placering opfylde  

 bestemmelserne i stk. 1. Enhver skumkanons kapacitet skal være mindst 3 liter  

 i minuttet af skumblanding pr. kvm. dæksareal, der er beskyttet af den  

 pågældende skumkanon, og dette areal skal i sin helhed ligge foran for  

 kannonen.
Denne kapacitet skal mindst være 1250 liter i minuttet.
6.2 Afstanden fra skumkanonen til den yderste ende af det beskyttede område må  

 højst udgøre 75% af kanoens rækkevidde i stille vejr.
7 Der skal anbringes en skumkanon og en slangeforbindelse til et  

 skumstrålerør både på bagbords- og styrbords side ved poopfronten eller  

 apteringen, som vender ud mod lasttankdækket.
I tankskibe på under 4000 tons  

 dødvægt skal der i både bagbords- og styrbords side ved poopfronten eller  

 apteringen, som vender ud mod lasttankdækket, anbringes en slangeforbindelse  

 med et skumstrålerør.
8 Der skal forefindes strålerør for at sikre fleksibilitet under  

 brandslukningsarbejdet og for at dække områder, som skumkanonerne ikke kan nå  

 frem til.
Ethvert strålerørs kapacitet skal være mindst 400 liter/min., og  

 strålerørets rækkevidde i stille vejr skal være mindst 15 m.
Der skal være  

 mindst fire skumstrålerør.
Udtag fra skumledningen skal forefindes i et  

 sådant antal og med en sådan placering, at skum fra mindst to strålerør kan  

 rettes mod enhver del af lasttankdækområdet.
9 Der skal anbringes ventiler i hovedskumledningen og i hovedbrandledningen,  

 når denne er en integreret bestanddel af skumslukningsanlægget, umiddelbart  

 foran for enhver skumkanon, således at beskadigede dele af disse ledninger  

 kan afspærres.
10 Samtidig med at skumslukningsanlægget er i virksomhed med fuld kapacitet,  

 skal der være tilstrækkelig pumpekapacitet til hovedbrandledningen til drift  

 af de påbudte brandslanger.  Regel 62 Anlæg til inert gas 1 Det i regel 60 omhandlede anlæg til inert gas skal være udformet,  

 konstrueret og efterprøvet på en måde, som administrationen finder  

 tilfredsstillende.
Konstruktionen og driften af anlægget skal være således,  

 at luften i lasttankene (* 5) til stadighed er ikke-brændbar, undtagen når  

 tankene skal være gasfri.
I tilfælde af at anlægget ikke kan opfylde det  

 ovennævnte driftskrav, og man har skønnet, at det ikke er praktisk muligt at  

 reparere det, må losning af last, deballastning og fornøden tankrensning  

 først genoptages, når de »ekstraordinære betingelser«, der er  

 fastsat i retningslinier for inertgasanlæg (* 6), er opfyldt.
2 Anlægget skal være i stand til:
.1 at gøre tomme lasttanke inaktive ved at reducere atmosfærens iltindhold  

 i hver enkelt tank til et punkt, hvor forbrænding ikke kan næres; .2 til enhver tid i havn og i søen at opretholde atmosfæren i enhver del  

 af en lasttank med et iltindhold, der ikke overstiger 8 volumenprocent, og  

 med et overtryk, undtagen når det er nødvendigt, at en sådan tank er gasfri; .3 gøre det unødvendigt at tilføre en tank frisk luft under normal drift,  

 undtagen når en sådan tank nødvendigvis skal være gasfri; .4 rense tomme lasttanke for kulbrinte, således at senere arbejdsprocesser  

 med henblik på at gøre tanken gasfri aldrig vil udvikle en brændbar atmosfære  

 inde i tanken.
3.1 Anlægget skal kunne levere inert gas til lasttankene med en kapacitet på  

 mindst 125% af skibets maksimale losningskapacitet, udtrykt som et volumen.
3.2 Anlægget skal kunne levere inert gas med et iltindhold på højst 5  

 volumenprocent i hovedledningen for inert gas til lasttankene med en  

 eventuelt foreskreven gennemstrømningskapacitet.
4 Inert gas kan være behandlet røggas fra hoved- eller hjælpekedler.  

 Administrationen kan acceptere anlæg, der gør brug af røggas fra en eller  

 flere separate gasgeneratorer eller andre kilder eller en kombination deraf,  

 forudsat at der opnås en tilsvarende sikkerhed.
Disse anlæg skal såvidt  

 muligt opfylde kravene i denne regel.
Anlæg, der gør brug af lagret CO2, er  

 ikke tilladt, medmindre administrationen finder det godtgjort, at risikoen  

 for antændelse ved, at selve anlægget udvikler statisk elektricitet,  

 begrænses mest muligt.
5 Der skal forefindes isolationsventiler for røggas i hovedledningen for  

 inert gas mellem kedeloptrækkene og røggasscrubberen.
Disse ventiler skal  

 være forsynet med indikatorer, der viser, om de er åbne eller lukket, og der  

 skal træffes forholdsregler til at holde dem gastætte og holde lejderne fri  

 for sod.
Der skal træffes foranstaltninger til at sikre, at kedelsodblæsere  

 ikke kan sættes i drift, når den tilsvarende røggasventil er åben.
6.1 Der skal forefindes en røggascrubber, som effektivt kan afkøle den  

 gasmængde, der er nærmere angivet i stk. 3, og fjerne faste partikler og  

 svovlforbindelser.
Kølevandsarrangementet skal være således indrettet, at der  

 altid vil være en tilstrækkelig vandforsyning til rådighed, uden at det  

 griber forstyrrende ind i nogen af skibets arbejdsområder.
Der skal ligeledes  

 drages omsorg for en alternativ tilførsel af kølevand.
6.2 Der skal anbringes filtre eller lignende ordninger for mest muligt at  

 reducere den vandmængde, der overføres til inert gasblæserne.
6.3 Scrubberen skal anbringes agten for alle lasttanke, lastpumperum og  

 cofferdamme, der adskiller disse rum fra maskinrum af kategori A.
7.1 Der skal anbringes mindst to blæsere, der tilsammen mindst skal kunne yde  

 den i stk. 3 foreskrevne gasmængde til lasttankene.
Administrationen kan  

 tillade, at der i systemet med gasgenerator kun forefindes en blæser, hvis  

 dette system er i stand til at yde den samlede gasmængde, der er foreskrevet  

 i stk. 3, til de beskyttede lasttanke, forudsat at der er tilstrækkelige  

 reservedele om bord til blæseren og dens drivmotor, således at  

 skibsmandskabet, hvis blæseren og dens drivmotor skulle svigte, kan afhjælpe  

 fejlen.
7.2 Der skal anbringes to brændselsoliepumper på gasgeneratoren.  

 Administrationen kan dog tillade, at der kun forefindes en brændselsoliepumpe  

 på betingelse af, at der er tilstrækkelige reservedele om bord til  

 brændselsoliepumpen og dens drivmotor, således at skibsmandskabet, hvis  

 brændselsoliepumpen og dens drivmotor skulle svigte, kan afhjælpe fejlen.
7.3 Anlægget til inert gas skal være således konstrueret, at det  

 maksimumstryk, det kan udøve på en lasttank, ikke vil overstige prøvetrykket  

 for nogen lasttank.
Der skal være anbragt egnede lukkeanordninger på hver  

 enkelt blæsers suge- og afgangsforbindelser.
Der skal træffes  

 foranstaltninger til, at anlæggets drift kan stabiliseres, før losningen  

 begynder.
Hvis blæserne skal benyttes til at gøre gas fri, skal deres  

 tilgangsåbninger være forsynet med lukkeanordninger.
7.4 Blæserne skal være anbragt agten for alle lasttanke, lastpumperum og  

 cofferdamme, der adskiller disse rum fra maskinrum af kategori A.
8.1 Opmærksomheden skal i særlig grad være henvendt på konstruktionen og  

 placeringen af scrubber og blæsere med dertil hørende rørledninger og andet  

 tilbehør for at hindre, at der opstår røggaslækager ind til lukkede rum.
8.2 For at muliggøre sikker vedligeholdelse skal der anbringes en ekstra  

 vandlås eller andet effektivt middel til forebygning af røggaslækage mellem  

 ventilerne til afspørring af røggassen og scrubberen eller indbygget i  

 gasindgangen til scrubberen.
9.1 Der skal anbringes en gasreguleringsventil i hovedledningen for inert gas.  

 Denne ventil skal være automatisk styret til at lukke, som foreskrevet i stk.  

 19.3 og 19.4. Den skal ligeledes automatisk kunne regulere indstrømningen af  

 inert gas til lasttankene, medmindre der forefindes midler til automatisk  

 styring af de i stk. 7 foreskrevne blæseres hastighed.
9.2 Den i stk. 9.1 omhandlede ventil skal være placeret i det forreste skod i  

 det forreste gassikre rum (* 7), hvorigennem hovedledningen for inert gas  

 passerer.
10.1 Der skal anbringes mindst to returspærrer, hvoraf den ene skal være en  

 vandlås, i hovedledningen for inert gas for at hindre, at kulbrintedamp  

 strømmer tilbage til maskinrumsoptrækkerne eller til eventuelle gassikre rum  

 under alle normale trim- og krængningsforhold.
De skal være placeret mellem  

 den automatiske ventil foreskrevet i stk. 9.1 og den agterste forbindelse til  

 en lasttank eller lastrørledning.
10.2 De i stk. 10.1 omhandlede returspærrer skal være placeret i lastområdet på  

 dæk.
10.3 Den i stk. 10.1 omhandlede vandlås skal kunne forsynes af to særskilte  

 pumper, som begge til stadighed skal kunne opretholde en tilstrækkelig  

 forsyning.
10.4 Vandlåsen og dens tilbehør skal være således indrettet, at den hindrer  

 tilbagestrømning af kulbrintedampe og sikrer korrekt funktion af vandlåsen  

 under alle driftsforhold.
10.5 Der skal træffes foranstaltninger til at sikre, at vandlåsen er beskyttet  

 mod at fryse til på en sådan måde, at låsens modstandsevne ikke forringes ved  

 overopvarmning.
10.6 Der skal ligeledes anbringes en vandsløjfe eller anden godkendt anordning  

 på hvert af de tilhørende vandforsynings- og afløbsrør samt hvert  

 afluftnings- og trykdetektorrør, der fører til gassikre rum.
Der skal  

 forefindes midler til at hindre, at sådanne sløjfer tømmes ved vakuum.
10.7 Dæksvandlåsen og alle sløjfeanordninger skal kunne hindre tilbagestrømning  

 af kulbrintedampe ved et tryk, der svarer til lasttankenes prøvetryk.
10.8 Den anden ordning skal være en kontraventil eller tilsvarende anordning,  

 som kan hindre tilbagestrømning af dampe eller væsker, anbragt foran for den  

 i stk. 10.1 foreskrevne dæksvandlås.
Den skal være forsynet med sikre  

 lukkemidler.
Som et alternativ til sikre lukkemidler kan der anbringes en  

 ekstra ventil for at isolere dæksvandlåsen fra hovedledningen for inert gas  

 til lasttankene.
10.9 Som en yderligere sikkerhedsforanstaltning mod eventuel tilbagestrømning  

 af kulbrintevæsker eller -dampe fra hovedledningen på dækket skal der  

 forefindes midler, hvorved dette stykke af ledningen mellem den i stk. 10.8  

 omhandlede ventil med sikre lukkemidler og den i stk. 9 omhandlede ventil kan  

 afluftes på betryggende måde, når den førstnævnte ventil er lukket.
11.1 Hovedledningen for inert gas kan deles i to eller flere grene foran for de  

 i stk. 10 forskrevne returspærrer.
11.2.1 Hovedledningerne for inert gas skal være forsynet med forgreningsrør, der  

 fører til hver enkelt lasttank.
Forgreningsrør for inert gas skal være  

 forsynet med stopventiler eller tilsvarende kontrolmidler til afspærring af  

 hver enkelt tank.
Hvor stopventiler benyttes, skal disse være forsynet med  

 låseanordninger, som skal være under opsyn af en ansvarshavende skibsofficer.
11.2.2 I kombinationsskibe skal arrangementet til at separere sloptanke, der  

 indeholder olie eller olierester fra andre tanke, bestå af blindflanger, som  

 til stadighed vil forblive på plads, når der føres anden last end olie, jfr.  

 dog det pågældende afsnit af Retningslinier for inertgasanlæg.
11.3 Der skal forefindes midler til beskyttelse af lasttanke mod virkningen af  

 overtryk eller vakuum som følge af termiske variationer, når lasttankene er  

 afspærret fra hovedledningerne for inert gas.
11.4 Rørsystemerne skal være således konstrueret, at der ikke under normale  

 forhold samler sig last eller vand i rørledningerne.
11.5 Der skal træffes egnede foranstaltninger til, at hovedledningen for inert  

 gas kan tilsluttes en tilførsel af inert gas udefra.
12 Arrangementerne for afluftning af alle dampe, der er strømmet ud fra  

 lasttankene under lastning og ballastning, skal opfylde bestemmelserne i  

 regel 59.1 og skal bestå enten af et eller flere masterør eller et antal med  

 højhastighedsventiler.
Hovedledningerne for inert gas kan benyttes til en  

 sådan afluftning.
13 Foranstaltningerne til at gøre atmosfæren i tomme tanke inaktiv samt for  

 at udlufte dem og tømme dem for gas, som foreskrevet i stk. 2, skal være af  

 en sådan art, at administrationen anser dem for tilfredsstillende, og  

 ansamling af kulbrintedampe i lommer dannet af de indvendige  

 konstruktionselementer i en tank begrænses mest muligt.
Endvidere skal de  

 opfylde følgende krav:
.1 i de enkelte lasttanke skal gasafgangsrøret, hvis et sådant findes,  

 være placeret så langt som muligt fra tilgangsåbningen for inert gas/luft og  

 i overensstemmelse med regel 59.1. Tilgangsåbningen til sådanne afgangsrør  

 kan være placeret enten i dækshøjde eller højst 1 m over tanken bund; .2 tværsnitsarealet af et sådant gasafgangsrør som omhandlet i stk. 13.1  

 skal være af en sådan størrelse, at der kan opretholdes en afgangshastighed  

 på mindst 20 m i sekundet, når tre tanke samtidig forsynes med inert gas.  

 Deres afgangsåbninger skal strække sig mindst 2 m over dæksniveau:
.3 hver af de i stk. 13.2 omhandlede gasafgangsåbninger skal være forsynet  

 med passende afblændingsanordninger; .4.1 hvis der er anbragt en forbindelse mellem hovedledningerne for inert  

 gas og lastrørsystemet, skal der træffes foranstaltninger til sikring af en  

 effektiv afspærring under hensyntagen til den støre trykforskel, som kan  

 bestå mellem de pågældende anlæg.
Denne afspærring skal bestå af to  

 afspærringsventiler med en anordning til sikker afluftning af mellemrummet  

 mellem ventilerne eller en anordning bestående af et mellemstykke med dertil  

 hørende afblændingsanordninger; .4.2 den ventil, der adskiller hovedledningen for inert gas fra  

 hovedledningen til lasten, og som sidder på lasthovedledningssiden, skal være  

 en kontraventil med et sikkert lukkemiddel.
14.1 Der skal anbringes en eller flere tryk-vakuum aflastningsanordninger for  

 at hindre, at lasttankene bliver udsat for:
.1 et overtryk ud over lasttankens prøvetryk, hvis lasten skulle indlades  

 med den fastsatte maksimumshastighed og alle andre afgangsåbninger er holdt  

 lukket; eller .2 et negativt tryk ud over 700 mm vandsøjle, hvis lasten skulle losses  

 ved lastpumpens maksimumskapacitet og inert gasblæserne skulle svigte.
 Dette udstyr skal være indbygget i hovedledningen for inert gas, medmindre  

 det er anbragt i et trykudligningssystem, som krævet i regel 59.1.1 eller i  

 de individuelle lasttanke.
14.2 Placeringen og konstruktionen af de i stk. 14.1 omhandlede anordninger  

 skal være i overensstemmelse med bestemmelserne i regel 59.1.
15 Der skal forefindes midler til stadig angivelse af temperatur og tryk af  

 inert gas på gasblæsernes afgangsside, når blæserne er i drift.
16.1 Der skal installeres instrumenter til stadig angivelse og registering, når  

 der tilføres inert gas:
.1 af trykket i hovedforsyningsledningen for inert gas foran for de i stk.  

 10.1 foreskrevne returspærrere; .2 af iltindholdet i inert gassen i hovedforsyningsledningerne på  

 gasblæsernes afgangsside.
16.2 De i stk. 16.1 nævnte instrumenter skal være anbragt i lastkontrolrummet,  

 hvor et sådant findes.
Hvor der ikke findes et lastkontrolrum, skal de  

 anbringes på et sted, som er let tilgængeligt for den skibsofficer, der er  

 ansvarlig for håndteringen af lasten.
16.3 Endvidere skal der anbringes målere:
.1 på kommandobroen, der til enhver tid angiver det i stk. 16.1.1  

 omhandlede tryk samt trykket i kombinationsskibes sloptanke, når disse tanke  

 er isoleret fra hovedledningen for inert gas; og .2 i maskinkontrolrummet eller i maskinrummet til angivelse af det i  

 16.1.2 omhandlede iltindhold.
17 Der skal forefindes transportable instrumenter til måling af  

 koncentrationen af ilt og brændbare dampe.
Endvidere skal der anbringes en  

 egnet anordning på hver lasttank, således at tankatmosfærens tilstand kan  

 bestemmes ved brug af disse transportable instrumenter.
18 Der skal forefindes egnede midler til nulstilling og justering fra nul og  

 over måleområdet af de i stk. 16 og 17 nævnte faste anbragte og transportable  

 instrumenter til måling af gaskoncentrationen.
19 Der skal være installeret apparater til akustisk og optisk alarm for at  

 angive:
.1 lavt vandtryk eller lav vandgennemstrømningshastighed til  

 røggasscrubberen, som omtalt i stk. 6.1; .2 høj vandstand i røggasscrubberen, som omtalt i stk. 6.1; .3 høj gastemperatur, som omtalt i stk. 15; .4 svigt af de i stk. 7 omhandlede blæsere for inert gas; .5 iltindhold på over 8 volumenprocent, som omtalt i stk. 16.1.2; .6 svigt af energiforsyningen til det automatiske kontrolanlæg til  

 gasreguleringsventilen og til indikatoranordningerne, som omtalt i stk. 9 og  

 16.1; .7 lav vandstand i vandlåsen, som omtalt i stk. 10.1; .8 gastryk på under 100 mm vandsøjle, som omtalt i stk. 16.1.1.  

 Alarminstallationen skal være således indrettet, at trykket i  

 kombinationsskibes sloptanke til stadighed kan overvåges og .9 højt gastryk, som omtalt i stk. 16.1.1.
19.2 I systemet gasgeneratorer skal der være installeret apparater til akustisk  

 og optisk alarm i overensstemmels med stk. 19.1.1, 19.1.3 og 19.1-19.1.9 samt  

 ekstra alarmer til angivelse af:
.1 utilstrækkelig forsyning af brændselsolie; .2 svigt af energiforsyningen til generatoren; .3 svigt af energiforsyningen til det automatiske overvågningssystem for  

 generatoren.
19.3 Der skal drages omsorg for, at der sker automatisk afbrydelse af blæserne  

 for inert gas og automatisk lukning af den gasregulerende ventil, når visse  

 forud fastsatte grænser er nået, for så vidt angår stk. 19.1.1, 19.1.2 og  

 19.1.3.
19.4 Der skal drages omsorg for automatisk lukning af den gasregulerende  

 ventil, for så vidt angår stk. 19.1.4.
19.5 Hvad angår stk. 19.1.5, skal der, når iltindholdet i inert gas overstiger  

 8 volumenprocent, øjeblikkeligt træffes foranstaltninger til en forbedring af  

 gaskvaliteten.
Medmindre gaskvaliteten forbedres, skal alle  

 lasttankoperationer midlertidigt indstilles for at undgå, at der trænger luft  

 ind i tankene; den i stk. 10.8 omhandlede isolationsventil skal være lukket.
19.6 De i stk. 19.1.5, 19.1.6 og 19.1.8 foreskrevne alarmer skal være anbragt i  

 maskinrummet og i lastkontrolrummet, hvis et sådant findes, men under alle  

 omstændigheder på et sådant sted, at alarmen øjeblikkeligt vil blive modtaget  

 af ansvarlige medlemmer af besætningen.
19.7 Hvad angår stk. 19.1.7, skal det godtgøres over for administrationen, at  

 der til stadighed opretholdes en tilstrækkelig vandreserve, og at  

 integriteten af foranstaltningerne med henblik på automatisk dannelse af  

 vandlåsen, når gasstrømmen ophører, er tilfredsstillende.
Den akustiske og  

 optiske alarm ved lav vandstand i vandlåsen skal træde i virksomhed, når der  

 ikke tilføres inert gas.
19.8 Der skal forefindes et lydalarmanlæg, som er uafhængig af det, der er  

 foreskrevet i stk. 19.1.8, eller en anordning til automatisk standsning af  

 lastpumperne; denne alarm eller anordning skal træde i funktion, når visse  

 forud fastlagte grænser for lavt tryk i hovedledningerne for inert gas er  

 nået.
20 Tankskibe, bygget før 1. september 1984, som efter kravene skal have et  

 anlæg til inert gas, skal som minimum opfylde kravene i regel 62 i kapitel  

 II-2 i den internationale konvention af 1974 om sikkerhed for menneskelig på  

 søen (* 8). Endvidere skal de opfylde kravene i denne regel med følgende  

 forbehold:
.1 anlæg til inert gas, som er installeret i sådanne tankskibe før 1. juni  

 1981, behøver dog ikke opfylde følgende bestemmelser: stk. 3.2, 6.3, 7.4, 8,  

 9.2, 10.2, 10.7, 10.9, 11.3, 11.4, 12, 13.1, 13.2, 13.4.2 og 19.8; .2 anlæg til inert gas, som er installeret i sådanne tankskibe den 1. juni  

 1981 eller senere, behøver ikke opfylde følgende bestemmelser: stk. 3.2, 6.3,  

 7.4, 13.1, 13.2 og 14.2.
21 Der skal om bord forefindes detaljerede instruktionsbøger, indeholdende  

 forskrifter for inertgasanlæggets drift, sikkerhed og vedligeholdelse samt de  

 beskæftigelsesmæssige og sundhedsmæssige risici, der er relevante i  

 forbindelse med anlægget og dets anvendelse i lasttanksystemet. (* 9)  

 Instruktionsbøgerne skal endvidere indeholde vejledning om, hvad der skal  

 foretages i tilfælde af, at der opstår fejl i det pågældende anlæg, eller at  

 anlægget svigter.  Regel 63 Lastpumperum 1 Ethvert lastpumperum skal være forsynet med et af følgende fast anbragte  

 brandslukningsanlæg, der skal betjenes fra et let tilgængeligt sted uden for  

 pumperummet.
Lastpumperum skal være forsynet med et anlæg, der er egnet for  

 maskinrum af kategori A.
1.1 Et CO2- eller et halon-anlæg, som opfylder bestemmelserne i regel 5 samt  

 følgende bestemmelser:
.1 de i stk. 5.1.6 omhandlede alarmer skal være sikre at anvende i en  

 brændbar blanding af dampe fra lasten og luft; .2 der skal på udløserstederne være opslået en meddelelse om, at anlægget  

 som følge af den elektrostatiske antændingsfare kun må benyttes til  

 brandslukning og ikke til inaktiveringsformål.
1.2 Et højekspanderende skumanlæg, som opfylder bestemmelserne i regel 9,  

 forudsat at skumkoncentrattilførslen egner sig til slukning af brande i den  

 førte last.
1.3 Et fast anbragt fordråbningsanlæg, som opfylder bestemmelserne i regel 10.
2 Hvor det slukningsmiddel, der anvendes i lastpumperumsanlægget, tillige  

 benyttes i anlæg, det betjener andre rum, behøver det kvantum af det  

 pågældende middel, som er til rådighed, eller dets leveringshastighed, ikke  

 overstige det maksimum, der kræves til det største rum.
(* 1) Jfr.
Reviderede retningslinier for inertgasanlæg, vedtaget af  

 sikkerhedskomiteen på dennes 48. møde i juni 1983 (MSC/Circ. 353).
(* 2) Jfr.
Midlertidige forskrifter for inertgasanlæg i  

 kemikalietankskibe, der transporterer petroleumsprodukter, vedtaget af  

 organisationen ved resolution A.473 (XII).
 (* 3) 2 etager.
 (* 4) Rum for nødbrandpumper skal brandisoleres som kontrolrum.
 (* 5) Overalt i denne regel omfatter udtrykket »lasttanke« også  

 sloptanke.
(* 6) Jfr.
Reviderede retningslinier for inertgasanlæg, vedtaget af  

 sikkerhedskomiteen på dennes 48. møde i juni 1983 (MSC/Circ. 353).
 (* 7) Et gassikkert rum er et rum, i hvilket indtrængning af  

 kulbrintegasser vil skabe risiko for brændbare eller giftige forhold.
 (* 8) Som vedtaget af den internationale konference i 1974 om sikkerhed  

 for menneskeliv på søen.
(* 9) Jfr.
Reviderede retningslinier for inertgasanlæg, vedtaget af  

 sikkerhedskomiteen under dennes 48. møde i juni 1983 (MSC/Circ.353).
