I.
Indledning Dette er en vejledning til Arbejdsministeriets bekendtgørelse nr. 1048 af  

 17. december 1993 om adgang, deltagerstøtte, depositum m.m. ved deltagelse i  

 arbejdsmarkedsuddannelser.
Bekendtgørelsen har hjemmel i lov om  

 arbejdsmarkedsuddannelser (lov nr. 430 af 30. juni 1993), der trådte i kraft  

 1. januar 1994.
Bekendtgørelsen afløser den tidligere bekendtgørelse nr. 887 af 28.  

 december 1989 om godtgørelse, støtte og tilskud m.m. til deltagere i  

 arbejdsmarkedsuddannelser.
Som noget nyt medtages også adgangskravene til de  

 forskellige arbejdsmarkedsuddannelser, således at brugerne af AMU-systemet  

 kan finde deltagerkrav og vilkår i een og samme bekendtgørelse.
Bekendtgørelsen adskiller sig på en række punkter fra de regler, der  

 gjaldt før 1. januar 1994, for så vidt angår adgang og deltagerstøtte.
De  

 vigtigste ændringer er følgende:
1. Offentligt ansatte Offentligt ansatte har hidtil haft adgang til arbejdsmarkedsuddannelserne,  

 hvis de varetog en arbejdsfunktion, der fandtes på det private arbejdsmarked  

 og iøvrigt opfyldte de almindelige adgangsbestemmelser.
 Fremover har ansatte på det offentlige område adgang til  

 arbejdsmarkedsuddannelserne på lige fod med ansatte på det private område.  

 Der vil også kunne udvikles arbejdsmarkedsuddannelser specielt med henblik på  

 offentligt ansatte, hvis arbejdsfunktioner er at sidestille med målgruppen  

 for de kompetencegivende arbejdsmarkedsuddannelser (primærmålgruppen) jf.  

 bemærkningerne til § 1.
 2. Befordringstilskud.
Ret til befordringstilskud er ikke længere afhængig af retten til  

 godtgørelse.
Kilometergrænsen for retten til befordringstilskud er sat op fra  

 20 km. til 24 km.
Endvidere skal der ikke længere fratrækkes kilometerpenge  

 ved befordringstilskud ved indkvartering.
Der udbetales således tilskud for  

 fulde antal kilometer.
 3. Kost og logi.
 Ret til indkvartering eller tilskud til kost og logi er ikke længere  

 afhængig af retten til godtgørelse.
 4. Godtgørelsens udmåling.
 Godtgørelsen vil fremover blive udmålt efter hvor mange timer, ansøgeren  

 har haft tab af indtægt eller arbejdsmulighed som følge af deltagelse i  

 uddannelse.
II.
Bemærkninger til bekendtgørelsens enkelte paragraffer Til § 1, stk. 1 Her opregnes primærmålgruppen for den kompetencegivende  

 arbejdsmarkedsuddannelse.
Denne omfatter: specialarbejdere, personer der har  

 en erhvervsuddannelse (faglærte) og andre grupper, der kan sidestilles  

 hermed.
Som noget nyt er primærmålgruppen blevet udvidet med de videregående  

 teknikere, der er omfattet af Undervisningsministeriets lov om videregående  

 teknikerudannelser m.v.
 Primærmålgruppen omfatter således kortvarigt uddannede, når bortses fra  

 nogle få grupper af personer med en kortvarig videregående uddannelse  

 (laboranter, videregående teknikere).
 Arbejdsledere, der fungerer som foresatte for specialarbejdere og faglærte  

 og typisk selv er rekrutteret fra disses rækker, tilhører ligeledes  

 primærmålgruppen, når arbejdslederfunktionen er pågældendes hovedfunktion.
Have eller søge arbejde Bestemmelsen fastslår, at ansøgeren skal have en nærmere bestemt  

 tilknytning til arbejdsmarkedet.
Om ansøgeren har denne tilknytning afgøres  

 ud fra en konkret vurdering af pågældendes beskæftigelsessitutation.
Ansøgeren skal være arbejdssøgende i sædvanligt omfang - fuldtid eller  

 deltid, - som er normalt inden for branchen/faget.
Tilknytning til  

 arbejdsmarkedet kan dokumenteres ved at være tilmeldt arbejdsformidlingen som  

 arbejdssøgende inden for uddannelsens område eller f.eks. ved at have arbejde  

 eller løfte om arbejde inden for uddannelsens område.
Til § 1, stk. 2 Udover at tilhøre primærmålgruppen for arbejdsmarkedsuddannelserne skal  

 personer, der får adgang efter § 1, stk. 1, også have eller søge  

 beskæftigelse inden for netop det område, som den konkrete uddannelse retter  

 sig imod.
Personer, der tilhører primærmålgruppen, har også adgang efter  

 denne bestemmelse, hvis uddannelsen er et hensigtsmæssigt supplement til  

 deres viden og færdigheder.
Til § 3 Akademikere og personer, der varetager en ledelsesfunktion (udover  

 arbejdslederbegrebet som det er beskrevet under § 1, stk. 1), kan i særlige  

 tilfælde få adgang til en uddannelse, hvis uddannelsen vurderes til at være  

 et hensigtsmæssigt supplement til ansøgerens viden og færdigheder.  

 Vurderingen fortages af den, der forestår optagelse til uddannelsen.
 Personer fra primærmålgruppen, der ikke har eller søger arbejde i  

 sædvanligt omfang inden for uddannelsens område, kan få adgang til  

 uddannelserne i henhold til denne bestemmelse.
Til § 4 Bestemmelsen fastslår, at også grønlændere og færinger samt danskere, der  

 har eller søger beskæftigelse på Grønland eller Færøerne, har adgang, hvis de  

 iøvrigt opfylder adgangskravene i §§ 1-3.
Til § 11 Ledige, der er fyldt 18 år og tilmeldt arbejdsformidlingen som  

 arbejdssøgende, har adgang til LAMU-forløb uanset om, de er  

 kontanthjælpsmodtagere, dagpengemodtagere eller modtager  

 uddannelsesgodtgørelse.
Til § 16 Bestemmelsen fastslår, at det kun er personer, der opfylder adgangskravene  

 i § 1, der har ret til godtgørelse.
Personer, der får adgang efter reglerne i  

 §§ 2 og 3, har således ikke ret til godtgørelse.
Godkendt uddannelse Det er en forudsætning for udbetaling af godtgørelse, at uddannelsen  

 afholdes efter en godkendt uddannelsesplan og er finansieret af bevillingerne  

 til arbejdsmarkedsuddannelserne, som de fremgår af finansloven.
Uddannelser,  

 der afholdes som splitundervisning, deltidsundervisning eller  

 fjernundervisning m.m., skal være godkendt hertil.
Tab af arbejdsmulighed Personer, der på grund af deltagelse i uddannelse mister muligheden for at  

 påtage sig et arbejde, kan få ret til godtgørelse.
F.eks. kan ledige, der er  

 tilmeldt arbejdsformidlingen som arbejdssøgende, få ret til godtgørelse for  

 tab af arbejdsmulighed selv om, personen ikke har ret til dagpenge eller  

 kontanthjælp og iøvrigt ikke kan siges at have indtægtstab som følge af  

 deltagelse i uddannelsen.
Hovedbeskæftigelse/bibeskæftigelse Der skelnes mellem hoved- og bibeskæftigelse.
Som bibeskæftigelse forstås,  

 beskæftigelse som efter sin art normalt ikke kan udbydes som  

 hovedbeskæftigelse.
Der er typisk tale om beskæftigelse, som ansøgeren har  

 haft/kan have sideløbende med en fuldtidsbeskæftigelse.
Der vil således  

 typisk være tale om beskæftigelse af et begrænset omfang og beskæftigelse,  

 som ikke kan udbydes som hovedbeskæftigelse.
Som eksempler på bierhverv kan  

 nævnes: viceværter (fritids), kontrollører, frivillige brandmænd, jf.  

 reglerne der findes inden for arbejdsløshedsforsikringen.
Kompenserende fridage Der kan ikke ydes godtgørelse på kompenserende fridage (f.eks.  

 afspadsering, opsparede fridage), da ansøgeren i så fald ikke kan siges at  

 have tab af indtægt eller tab af arbejdsmulighed.
Deltagelse i aften- og weekendundervisning Såfremt der foreligger en tilladelse fra Arbejdsmarkedsstyrelsen til at  

 gennemføre en uddannelse udenfor dagtimerne eller i weekender (jf. § 16 i  

 Arbejdsministeriets bekendtgørelse om arbejdsmarkedsuddannelsernes indhold og  

 opbygning m.v.), kan der ydes godtgørelse, hvis der foreligger et  

 dokumenteret indtægtstab.
Revalidender Revalidender i henhold til § 43 i lov om socialbistand vil være  

 berettigede til godtgørelse, når uddannelsen indgår i den afsluttende del af  

 revalideringsprocessen.
Orlov til uddannelse Personer, der har fået orlov til uddannelse, oppebærer godtgørelse, hvis  

 de opfylder de almindelige betingelser; herunder adgangsbestemmelserne i § 1.
Til § 17 Med hensyn til begrebet selvstændig virksomhed samt ophør hermed henvises  

 til de regler, der gælder inden for arbejdsløshedsforsikringen.
Til § 18, stk. 1 Under uddannelse Bestemmelsen omfatter alle personer, der er under uddannelse, herunder  

 deltagere i erhvervsuddannelser samt personer, der er under uddannelse til  

 landmand (»det grønne bevis«).
 Personer anses for at have afbrudt en uddannelse, når der foreligger  

 dokumentation herfor.
 En person betragtes som under erhvervsuddannelse, hvis vedkommende er på  

 et skoleophold og/eller er i et praktikophold i henhold til en  

 uddannelsesaftale.
 En person betragtes som værende under uddannelse til faglært landmand, når  

 personen er på skole eller i praktik jf. personens uddannelsesaftale.  

 Personer betragtes som værende under uddannelse til det grønne bevis, når  

 personen deltager i skoleuddannelsen.
 Personer, der har orlov fra en uddannelse, anses for at være under  

 uddannelse medmindre de hører ind under undtagelsesbestemmelsen i § 18, stk.  

 2.
Til § 18, stk. 2 Undtagelsesbestemmelsen i stk. 2 gælder for de uddannelsssøgende, der  

 samtidig med uddannelsesforløbet har erhvervsmæssig beskæftigelse af mindst  

 30 timer pr. uge uden for det fagområde, som uddannelsen henhører under.
Til § 19 Førtidspensionister Bestemmelsen omhandler kun førtidspensionister, der er tilkendt  

 førtidspension på grund af nedsat erhvervsevne i henhold til lov om social  

 pension.
Som arbejde af passende varighed anses normalt arbejde af mere end  

 15 timers varighed om ugen.
Til § 20 Afgørelse om hvorvidt en ansøger deltager i flere uddannelser end  

 nødvendigt af erhvervsmæssige årsager træffes ud fra en konkret vurdering.  

 Vurderingen skal lægge vægt på ansøgerens muligheder for at opnå  

 beskæftigelse, set på baggrund af ansøgerens uddannelsesniveau og  

 mulighederne for at opnå beskæftigelse.
Til § 23, stk. 2 Bestemmelsen gælder kun for ferie, der afholdes i forbindelse med  

 uddannelsesstedets ferielukning.
Deltagere, der hæver opsparet  

 feriegodtgørelse får disse beløb fratrukket i godtgørelsen.
Der fratrækkes  

 time for time og ikke krone for krone.
Til § 26, stk. 1 Henvisningen til § 47 i lov om arbejdsløshedsforsikring m.v. medfører, at  

 godtgørelsen for en kalenderuge, uanset om kursusperioden er længere end  

 sædvanlig arbejdstid, ikke kan overstige det i henhold til lovens § 47  

 fastsatte ugebeløb.
Til § 26, stk. 2 Hvis en deltager afbryder undervisningen, udbetales der godtgørelse for  

 det hele antal timer, personen har deltaget i undervisningen.
Der udbetales  

 ikke godtgørelse for de efterfølgende minutter i en eventuelt påbegyndt time.
Til § 27 Udgangspunktet er en 37 timers arbejdsuge.
Hvis en person udfører sin  

 hovedbeskæftigelse samtidig med deltagelsen i en uddannelse, skal der ske en  

 reduktion i godtgørelsen svarende til det antal timer, hvori  

 hovedbeskæftigelsen udføres.
1. Eksempel.
En person deltager i heltidsundervisning  

 og udfører hver dag sin hovedbeskæftigelse i 2 timer om dagen.
Personen  

 arbejder normalt 37 timer om ugen.
 Da personen udfører sin hovedbeskæftigelse to timer hver dag, har personen  

 ikke tab af indtægt eller arbejdsmulighed disse to timer, hvorfor  

 godtgørelsen skal reduceres med 2 timer dagligt.
2. Eksempel.
En person deltager i heltidsundervisning  

 og udfører hver dag sin hovedbeskæftigelse i 2 timer om dagen.
Personen  

 arbejder normalt 50 timer om ugen.
Personen har derfor et tab af indtægt  

 eller arbejdsmulighed på 40 timer om ugen.
Imidlertid kan der maksimalt  

 udbetales godtgørelse for 37 timer, hvorfor personen har ret til godtgørelse  

 for 37 timer.
3. Eksempel.
En person deltager i heltidsundervisning  

 og udfører hver dag sin hovedbeskæftigelse i 2 timer om dagen.
Personen  

 arbejder normalt 20 timer om ugen og er ikke tilmeldt arbejdsformidlingen som  

 arbejdssøgende.
Efter § 28 anses deltidsarbejdende for at have fuldt tab af indtægt eller  

 arbejdsmulighed, med mindre de udfører deres hovedbeskæftigelse delvist.  

 Udgangspunktet er derfor, at personen har ret til fuld godtgørelse, men der  

 skal ske en reduktion af godtgørelsen med det antal timer, hvori  

 hovedbeskæftigelsen udføres.
Personen har derfor ret til 37-10= 27 timers  

 godtgørelse pr. uge.
4. Eksempel.
En person deltager i heltidsundervisning  

 og udfører sin hovedbeskæftigelse med 16 timer i weekenden, som normalt.  

 Personen er iøvrigt fuldtidsarbejdssøgende.
 Med udgangspunkt i en 37 timers arbejdsuge må personen anses for at have  

 tab af arbejdsmulighed som følge af kursusdeltagelsen i 37-16 = 21 timer om  

 ugen og har dermed ret til godtgørelse for 21 timer pr. uge.
5. Eksempel.
En person har 30 timers beskæftigelse om  

 ugen fordelt på 3 forskellige arbejdspladser og er tilmeldt  

 arbejdsformidlingen som arbejdssøgende.
Under uddannelsen udfører personen  

 sit ene arbejde 2 timer pr. dag; ialt 10 timer pr. uge.
Personen har tab af indtægt og/eller arbejdsmulighed i henholdsvis 20  

 timer fra lønarbejdet ( 30-10) og 7 timer som arbejdssøgende (37-30); ialt 27  

 timer.
Personen har derfor ret til godtgørelse for 27 timer.
6. Eksempel.
En person har 30 timers beskæftigelse om  

 ugen fordelt på 3 forskellige arbejdspladser og er tilmeldt  

 arbejdsformidlingen som arbejdssøgende.
Samtidig med at personen deltager i  

 heltidsundervisning udfører personen sit ene arbejde 2 timer pr. dag og  

 arbejder 10 timer i weekenden for de to andre arbejdspladser tilsammen; ialt  

 arbejder personen 20 timer om ugen under kurset.
Personen har tab af indtægt og/eller arbejdsmulighed for henholdsvis 10  

 timer fra lønarbejdet (30-20) og 7 timer som arbejdssøgende (37-30); ialt 17  

 timer.
Personen har derfor ret til godtgørelse for 17 timer.
Til § 28 Bestemmelsen fastslår, at personer, der har deltidsarbejde eller er  

 deltidsarbejdssøgende, har ret til fuld godtgørelse ved deltagelse i  

 heltidsundervisning, hvis personen har fuldt tab af indtægt og/eller  

 arbejdsmulighed.
En person, der arbejder 20 timer om ugen har således normalt ret til fuld  

 godtgørelse.
Hvis personen udfører sit normale arbejde med 10 timer om ugen,  

 vil der ske en reduktion i godtgørelsen med 10 timer om ugen jf. § 27.
Til § 29 For deltagere under 18 år, der har været månedslønnede, udregnes den  

 gennemsnitlige indtægt pr. dag som en 1/21 af månedslønnen.
For deltagere  

 under 18 år, der har været ugeaflønnede, udregnes den gennemsnitlige indtægt  

 pr. dag som en 1/20 af den samlede indtægt for de sidste 4 uger.
Fastsættelse  

 af værdien af kost og logi, som deltageren kan have modtaget som en del af  

 lønnen, følger den værdi, som ligningsmyndigherne fastsætter til brug ved  

 selvangivelse af indkomst.
Til § 32 Elevstøtten udgør 27 % af højeste ugentlige dagpengebeløb, hvilket pr. 1.  

 januar 1994 svarer til kr. 687 om ugen.
Til § 33, stk. 2 Bestemmelsen sigter alene på de situationer, hvor en uddannelse afbrydes  

 af uforudsete årsager, som må tilskrives uddannelsesstedets forhold.
Til § 33, stk. 3 Bestemmelsen omfatter alene deltagere, der før uddannelsens start var  

 ledige og dagpengeberettigede i henhold til arbejdsløshedsforsikringslovens  

 regler.
Ledige medlemmer af en arbejdsløshedskasse, der ikke er berettigede til  

 dagpenge og ledige, der er kontanthjælpsmodtagere eller uden indkomstgrundlag  

 forud for deltagelse i uddannelsen, er ikke omfattet af bestemmelsen, da  

 disse ikke kan siges at miste indtægt eller arbejdsmulighed som følge af  

 søgnehelligdage i uddannelsesperioden.
Ligeledes er beskæftigede ikke  

 omfattet af bestemmelsen, da disse anses for at være omfattet af deres  

 sædvanlige ansættelsesforhold de dage, hvor de ikke deltager i uddannelse.
Til § 33, stk. 4 Deltageren underskriver en tro og love erklæring om deltagelse i  

 jobsamtalen og vil herefter få udbetalt godtgørelse for den pågældende dag,  

 hvis deltageren iøvrigt er berettiget hertil.
Til § 35, stk. 1 Bestemmelsen fastslår, at hvis en deltager i en arbejdsmarkedsuddannelse  

 har over 12 km fra bopæl og til uddannelsesstedet, har pågældende ret til  

 befordringstilskud.
Til § 35, stk. 2 Tilskud ved daglig befordring udbetales efter kilometertaksten.
Selv om  

 deltageren ved forevisning af billet dokumenterer at have afholdt en større  

 udgift, vil der ikke kunne udbetales større tilskud end det, der følger af  

 kilometertaksten.
 Kører flere i samme private transportmiddel, kan alle få  

 befordringstilskud.
 Ved transport med færge beregnes befordringstilskud på grundlag af den  

 dobbelte transportafstand.
Til § 35, stk. 3 Der udbetales ikke befordringstilskud for et lavere antal kilometer end 24  

 km. og der udbetales ikke befordringstilskud for antal kilometer over 144 km.  

 Der kan således maksimalt udbetales for 120 km. transport om dagen.  

 Befordringstilskud er skattepligtigt.
Til § 36 Deltagere, der er indkvarterede, har ret til dagligt befordringstilskud  

 ved transport frem og tilbage mellem indkvarteringstedet og uddannelsesstedet  

 efter reglerne i § 35.
Til § 37, stk. 2 Ved transport frem og tilbage til indkvarteringssted får deltagerne et  

 befordringstilskud til dækning af deres udgifter ved brug af billigste  

 offentlige transportmiddel eller får udbetalt kilometertilskud for den fulde  

 afstand mellem bopæl og indkvarteringssted.
Befordringstilskud og  

 kilometertilskud er skattepligtigt.
 Ved offentlig transport i forbindelse med indkvartering skal der forevises  

 dokumentation.
Ved transport med eget transportmiddel ydes tilskud efter de samme regler  

 som ved daglig transport.
Den i § 35, stk.1 nævnte minimumsgrænse og den i §  

 35, stk. 3 nævnte maksimumsgrænse gælder ikke ved rejser til  

 indkvarteringssted.
Ved transport med færge ydes der ikke refusion af  

 dokumenterede udgifter, men der ydes befordringstilskud efter den normale  

 kilometersats på grundlag af den dobbelte afstand.
Til § 39, stk. 1 Deltagere har ret men ingen pligt til indkvartering.
Hvis en deltager har  

 over 3 timers samlet transport, vil pågældende normalt opnå ret til  

 indkvartering/tilskud til kost og logi. Ø-boere, der f.eks. på grund af  

 manglende overfartsmuligheder ikke har mulighed for at deltage i  

 uddannelserne, vil normalt opnå ret til indkvartering/tilskud til kost og  

 logi.
Tilskud til kost og logi er skattepligtigt.
Til § 42 Arbejdsløshedskasserne administrerer og udbetaler godtgørelse og  

 befordringstilskud til kassens medlemmer; også til de medlemmer, der ikke er  

 berettigede til dagpenge.
Kassen administrerer ligeledes befordringstilskud  

 til medlemmer, der deltager i LAMU-forløb og kortere og længerevarende  

 vejledningsforløb.
Til § 43 Uddannelsesstedet administrerer og udbetaler elevstøtte og  

 befordringstilskud til deltagere i EI-uddannelser.
Uddannelsesstedet  

 administrerer og udbetaler også befordringstilskud til deltagere i  

 LAMU-forløb samt kortere og længerevarende vejledningsforløb, der ikke er  

 medlem af en arbejdsløshedskasse.
Til § 53, stk. 2 Bestemmelsen medfører, at de hidtidige regler, hvorefter  

 kursusiværksætteren administrerer og udbetaler tilskud til kost og logi,  

 fortsætter i 1994 frem til 1. januar 1995.
