Skriftlig fremsættelse (28. oktober  

 1998) Ministeren for Fødevarer, Landbrug og Fiskeri (Henrik Dam  

 Kristensen):
 Herved tillader jeg mig for Folketinget at  

 fremsætte:
 Forslag til lov ændring af lov om administration  

 af Det Europæiske Fællesskabs forordninger om markedsordninger  

 for landbrugsvarer m.v. (ændring af bemyndigelserne, rentesatsen,  

 forældelse af strafansvar m.v.).
(Lovforslag nr.
L 59).
 Ved lovforslaget tydeliggøres lovens bemyndigelser  

 til at fastsætte de regler om støttebetingelser for nationale  

 puljer og miljøkrav m.v. for de støtteordninger, som vil  

 følge af Europa-Kommissionens forslag til Agenda 2000 på  

 Landbrugsområdet, som ventes vedtaget i løbet af foråret  

 1999.
 Herudover indeholder lovforslaget en bestemmelse om, at  

 produktions- og promilleafgiftsfondene kan modtage andre midler end de i  

 loven hidtil nævnte, samt om at promillefondenes midler kan anvendes  

direkte (dvs. udenom produktionsafgiftsfondene) til specifikke og  

 generelle formål på hele landbrugsområdet og frugt- og  

 grøntområdet.
Desuden indeholder lovforslaget en bestemmelse om  

 nedsættelse af renten på lovens område fra  de  

 nuværende 1,3% månedlig til den almindelige kredit-/morarente i  

 h.t.
Renteloven, som er en årlig rente, svarende til diskontoen + 5%,  

 p.t. i alt 9,25% p.a.
 Lovforslaget indeholder herudover en bestemmelse om at  

 forlænge forældelsesfristen fra 2 til 5 år for  

 strafansvaret for  overtrædelser, som er egnede til at medføre  

 uberettigede støtteudbetalinger eller uberettiget fritagelse for  

 afgifter på lovens område.
 Endelig indeholder forslaget enkelte andre ændringer  

 af mere teknisk eller redaktionel karakter.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig behandling i Folketinget.
