 Af Justitsministeriets Bekendtgørelse af 20. Maj 1932 om Fremgangsmaaden  

 ved Fremsættelse af Anmodninger i Henhold til den i Haag den 17. Juli 1905  

 afsluttede Civilproceskonvention fremgaar det, at Retsanmodninger angaaende  

 Optagelse af Bevis til Brug for en i Udlandet verserende borgerlig Sag fra  

 Lande, der har tiltraadt Haagerkonventionen, udenfor København - i Modsætning  

 til tidligere - vil blive fremsendt direkte til Retten paa det Sted, hvor den  

 Person, der skal møde for Retten, bor eller opholder sig.
 Under Henvisning hertil skal man anmode d'Herrer om, naar der til Brug ved  

 en i Udlandet verserende borgerlig Sag fra et Land, der har tiltraadt  

 Haagerkonventionen, fremsættes Begæring om Foretagelse af Vidneafhøring, Syn  

 og Skøn, Partsed eller Partsafhøring her i Landet, at ville anvende følgende  

 Fremgangsmaade:
I.
Vidneafhøring.
 Har begge Sagens Parter Bopæl i Udlandet, beskikkes der en Sagfører for  

 hver af dem, idet det tilkendegives den beskikkede Sagfører for den Part, der  

 har begæret Tingsvidnet optaget (den bevisførende Part), at det paahviler ham  

 at foretage det fornødne til Tingsvidnets Optagelse.
Er den Part, der har begæret Tingsvidnet optaget (den bevisførende Part),  

 bosat her i Landet, medens den anden Part har Bopæl i Udlandet, henstiller  

 Retten til den herboende Part at foretage det fornødne til Tingsvidnets  

 Optagelse, samt beskikker den udenlandske Part en Sagfører og sætter den  

 danske Part i Kundskab herom.
Undlader den herboende Part at foretage det  

 fornødne til Tingsvidnets Optagelse, bør Retten drage Omsorg for, at der  

 tilgaar den udenlandske Ret Meddelelse herom, og at denne samtidig  

 forespørges, om den udenlandske Parts Sagfører derefter ønskes instrueret om  

 at foretage det fornødne til Tingsvidnets Optagelse.
 Er den Part, der har fremsat Begæringen (den bevisførende Part), bosat i  

 Udlandet, medens den anden Part bor her i Landet, beskikker Retten den  

 udenlandske Part en Sagfører, idet det samtidig tilkendegives ham, at det  

 paahviler ham at foretage det fornødne til Tingvidnets Optagelse; Retten  

 sætter derhos den herboende Part i Kundskab om Beskikkelsen.
II.
Syn og Skøn.
 Der anvendes tilsvarende Fremgangsmaade som ved Vidneafhøring.
III.
Partsed.
Retten henstiller til den herboende Part, om han maatte være villig til at  

 aflægge Partseden og i bekræftende Fald foretage de med Hensyn hertil  

 fornødne Skridt.
Beskikkelse af Sagfører for den udenlandske Part finder ikke  

 sted.
IV.
Partsafhøring.
 Retten henstiller til den herboende Part at afgive den ønskede Forklaring  

 og beskikker den udenlandske Part en Sagfører; Retten sætter derhos den  

 herboende Part i Kundskab om Beskikkelsen.
 Sagen behandles som beneficeret for den eller de udenlandske Parters  

 Vedkommende; med Hensyn til refusion af Omkostninger henvises til ovennævnte  

 Bekendtgørelse af 20. Maj 1932, Afsnit I.
Dersom den Myndighed, fra hvilken Begæringen fremkommer, har fremsat  

 Anmodning i saa Henseende, underrettes den om Tid og Sted for Foretagelsen af  

 den begærede Handling, for at den interesserede Part kan være i Stand til at  

 være til Stede, jfr.
Artikel 11, 2. Stk. i ovennævnte Konvention.
Fremsættes der Begæring om Foretagelse af Vidneafhøring af en Tjenestemand  

 i saadanne Tilfælde, hvor der ikke til Brug ved her i Landet verserende Sager  

 efter gældende Praksis finder Afhøring af Tjenestemænd Sted, idet Sagen  

 oplyses ved Indhentelse af en embedsmæssig Erklæring, vil Forholdet være at  

 ordne paa tilsvarende Maade.
Der indhentes saaledes i disse Tilfælde en  

 Erklæring fra den paagældende Tjenestemand eller Myndighed, hvilken Erklæring  

 fremsendes tilligemed Meddelelse om, at Tjenestemænd efter den her i Landet  

 gældende Praksis i tilsvarende Tilfælde ikke afhøres inden Retten angaaende  

 deres Embedsvirksomhed.
 Omfatter Begæringen Foretagelse af Retshandlinger med Hensyn til Person,er  

 der er bosat i forskellige Retskredse, sendes Sagen - efter at det fornødne  

 er foretaget med Hensyn til de i den Retskreds, hvortil Begæringen er  

 indsendt, bosatte Personer - med en Udskrift af Retsbogen vedrørende det  

 passerede til Dommeren for den Retskreds, hvor de øvrige Personer bor.
 Justitsministeriet, den 20. Maj 1932.
P.
M.
V.
 Aage Svendsen.
 /Robert Hove.
