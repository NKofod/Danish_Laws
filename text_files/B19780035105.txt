 I medfør af § 73, stk. 2, i sømandslov nr. 420 af 13. juni 1973 og §§ 4, 5  

 og 6 i lov nr. 48 af 31. januar 1973 om mønstring af søfarende m. v.  

 fastsættes herved følgende:
A.
Mønstring.
 § 1.  De beføjelser, som i lov om mønstring af  

 søfarende m. v. er tillagt mønstringsmyndigheden, udøves af direktoratet for  

 søfarende, i det følgende kaldet direktoratet.
 § 2.  En dansk søfarende, der mønstres i et dansk  

 skib, skal være i besiddelse af søfartsbog.
 Stk. 2.  For udenlandske søfarende benyttes et eksemplar  

 af den i § 3 omhandlede hyrekontrakt som mønstringsbevis i stedet for  

 søfartsbog.
Stk. 3.  Er en dansk søfarende ikke i besiddelse af  

 søfartsbog, og kan søfartsbog ikke udstedes, inden mønstring skal finde sted,  

 finder stk. 2 tilsvarende anvendelse.
Der skal dog snarest muligt udstedes en  

 søfartsbog til den pågældende, og de nødvendige oplysninger om  

 tjenesteforholdet skal herefter indføres i søfartsbogen.
§ 3.  Når en søfarende indgår aftale om tjeneste om  

 bord i et dansk skib, skal der udfyldes og underskrives en hyrekontrakt.
Den  

 søfarende skal have udleveret et eksemplar af hyrekontrakten.
 Stk. 2.  Ved indgåelse af hyrekontrakt må kun benyttes  

 en ved direktoratets foranstaltning fremstillet eller af direktoratet  

 godkendt hyrekontrakt/ bemandingsskema.
 Stk. 3.  Hyrekontrakten skal udfyldes i overensstemmelse  

 med den af direktoratet udsendte vejledning.
 Stk. 4.  Forinden skibsføreren underskriver  

 hyrekontrakten, skal han påse, at lovgivningens krav med hensyn til alder,  

 lægeundersøgelse, kvalifikationer m. v. er opfyldt.
Stk. 5.  Hyrekontrakt/ bemandingsskema kan udfyldes for  

 personer, der følger med skibet uden at forrette tjeneste.
Hyrekontrakten  

 skal i så tilfælde påtegnes: »Ingen tjenestepligt«.
 § 4.  Et eksemplar af hyrekontrakten indsendes til  

 direktoratet i overensstemmelse med den i § 3, stk. 3, nævnte vejledning.
§ 5.  Et eksemplar af samtlige hyrekontrakter for  

 søfarende, der er tjenstgørende, samt for de i §3, stk. 5, nævnte personer,  

 så længe de følger med skibet, skal samles i en mappe, der benævnes  

 skibsbemandingsliste.
Mappen skal opbevares om bord.
 Stk. 2.  Direktoratet kan fastsætte nærmere regler for  

 benyttelsen af skibsbemandingslister.
 Stk. 3.  Kun de ved direktoratets foranstaltning  

 fremstillede skibsbemandingslister må benyttes.
§ 6.  Ved opsigelse af tjenesteforholdet og ved  

 fratræden udfyldes de hertil beregnede linjer i den søfarendes eksemplar og i  

 de øvrige i skibet beroende eksemplarer af hyrekontrakten.
Indberetning til  

 direktoratet skal ske i overensstemmelse med den i § 3, stk. 3, nævnte  

 vejledning.
 § 7.  Når en skibsfører tiltræder eller fratræder  

 tjenesten om bord i et skib, skal rederiet udfylde og underskrive  

 hyrekontrakt/ bemandingsskema samt foretage indberetning i overensstemmelse  

 med den i § 3, stk. 3, nævnte vejledning.
 § 8.  Når en dansk søfarende tiltræder eller fratræder  

 tjenesten om bord, skal skibsføreren endvidere udfylde og underskrive den  

 søfarendes søfartsbog, jfr. dog § 2, stk. 3. Søfartsbogen holdes i forvaring  

 af skibsføreren, så længe tjenesteforholdet varer.
Stk. 2.  Udfyldelse af søfartsbog skal ske på tydelig  

 måde.
Navne på byer og skibe må ikke forkortes.
 Stk. 3.  I tilfælde, hvor direktoratet for statens  

 skibstilsyn har meddelt den søfarende dispensation fra de gældende  

 kvalifikationskrav, skal oplysning herom anføres i den pågældendes  

 søfartsbog.
Stk. 4.  I tilfælde, hvor en søfarende ikke befinder sig  

 om bord ved skibets afsejling, skal afmønstringsrubrikken på vedkommende side  

 i søfartsbogen, uanset udeblivelsesårsagen, forsynes med følgende påtegning:  

 »Var ikke om bord ved afsejling«.
Anden tilførsel må ikke benyttes.
 Stk. 5.  Direktoratet kan fastsætte yderligere  

 retningslinjer for udfyldelse af søfartsbøger.
B.
Udstedelse af søfartsbøger.
 § 9.  Søfartsbøger udstedes af direktoratet eller de  

 myndigheder, direktoratet bemyndiger hertil.
 § 10.  Søfartsbøger må kun udstedes til danske  

 statsborgere, dog ikke til personer under 16 år.
 Stk. 2.  Til personer under 18 år, der ikke har indgået  

 ægteskab, må søfartsbøger kun udstedes, når vedkommende foreviser skriftlig  

 tilladelse fra forældremyndighedens indehaver til at tage beskæftigelse til  

 søs.
 § 11.  Anmodning om udstedelse af søfartsbøger  

 fremsættes på en særlig blanket, der fås ved henvendelse til direktoratet for  

 søfarende, Kampmannsgade 1, 1604 København V., tlf. (01) 15 48 15.
 Stk. 2.  Den søfarende skal over for den udstedende  

 myndighed godtgøre sin identitet ved forevisning eller indsendelse af  

 personnummerbevis og enten pas, førerbevis eller dåbsattest/ navnebevis.
 Stk. 3.  Søfartsbogen skal være forsynet med et  

 vellignende pasbillede.
C.
Almindelige bestemmelser.
 § 12.  Bestemmelserne i denne bekendtgørelse finder,  

 jfr. dog stk. 2 og 3, anvendelse på ethvert dansk skib med undtagelse af  

 følgende:
a.
Ikke-passagerskibe under 20 registertons brutto.
b.
Lystfartøjer.
c.
Skibe tilhørende staten, når de går i indenrigsfart.
Fart til og fra  

 Grønland og til og fra Færøerne anses ikke for indenrigsfart.
d.
Pramme, lægtere, uddybningsmaskiner og flydekraner i indenrigsfart.
 Stk. 2.  I fiskeskibe på 20 registertons brutto og  

 derover, der går i fart øst for 4 v.lgd. og syd for 61 n.br., samt i  

 passagerskibe under 20 registertons brutto i indenrigsfart, skal  

 hyrekontrakter og søfartsbøger udfyldes og underskrives i overensstemmelse  

 med reglerne i denne bekendtgørelse, ligesom bemandingslisten skal føres i  

 overensstemmelse med reglerne i § 5. Derimod bortfalder i sådanne skibe de i  

 §§ 4, 6 og 7 nævnte indberetninger til direktoratet.
 Stk. 3.  Direktoratet kan tillade afvigelser fra  

 bekendtgørelsen, for så vidt angår passagerskibe i regelmæssig fart og skibe  

 til særlige formål med hyppige havneophold.
 Stk. 4.  For personer, der er ansat af andre end rederen  

 eller skibsføreren, kan direktoratet tillempe reglerne for udfyldelse og  

 indsendelse af hyrekontrakter.
 § 13.  Overtrædelse af denne bekendtgørelse straffes i  

 medfør af § 8, stk. 3, i lov om mønstring af søfarende m. v. med bøde.
 § 14.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 441 af 23. august 1974 om  

 søfartsbøger og mønstring af søfarende m. v. ophæves.
