Nr BTL 15 Betænkning over Forslag til lov om ændring af personskatteloven  

 (Pensionisters personfradrag)   

 Nr L 15 1987-88, 2. samling Afgivet af Skatte- og Afgiftsudvalget Afgivet: 19880617 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål samt skatteministerens besvarelse heraf er optrykt som bilag til denne betænkning.
Herudover er der som bilag optrykt 3 spørgsmål fra Det Politisk-Økonomiske Udvalg til økonomiministeren og dennes besvarelse heraf.
 Herefter indstiller udvalget lovforslaget til vedtagelse  

 uændret.
 Et mindretal (Socialistisk Folkepartis medlemmer af udvalget) bemærker  

 dog, at en vedtagelse af lovforslaget ikke yder alle pensionister  

 kompensation for mistede dyrtidsportioner som følge af vedtagelsen af Forslag  

 til lov om ændring af lov om beregning af et reguleringspristal (L 13) og  

 Forslag til lov om ændring af forskellige lovbestemmelser vedrørende  

 anvendelse af reguleringspristallet. (Nyt pristal) (L 14), jf.  

 økonomiministerens besvarelse af spm. 2-4 fra Det Politisk-Økonomiske Udvalg  

 vedrørende L 13-14.
Et andet mindretal (Fremskridtspartiets medlem af udvalget) havde  

 gerne set endnu større og mere omfattende forhøjelser af personfradragene og  

 endnu mere vidtgående forbedringer af folkepensionisternes økonomi.
Men det  

 bedste må ikke være det godes fjende.
Aagaard (KF) Kirkegaard (KF) Pernille Sams (KF) Svend Heiselberg (V) nfmd.  

Skrumsager Skau (V) Glistrup (FP) Elisabeth Arnold (RV) Bente Juncker (CD)  

 Kofod-Svendsen (KRF) Helen Beim (S) Erling Christensen (S) Pia Gjellerup (S)  

 Klaus Hækkerup (S) Grete Schødts (S) Stavad (S) fmd.
Bjørn Poulsen  

 (SF) Lone Stig Andersen (SF) Bilag 1 Nogle af udvalgets spørgsmål til skatteministeren og dennes besvarelse heraf Spørgsmål nr. 3:
Hvor meget opnås i merprovenu for hvert procentpoint, reguleringen  

 (reguleringstallet) afviger fra indkomstudviklingen? Svar:
 Reguleringstallet for 1989 bliver ved uændret lovgivning 108,2. Dette er  

 en stigning på 4 pct. fra 1988 til 1989, svarende til stigningen fra 1987 til  

 1988.
 For hvert procentpoint, reguleringstallet fastsættes højere eller lavere  

 end 108,2, skønnes provenutabet/merprovenuet at andrage ca. 700-800 mio. kr.
 Det er i skønnet forudsat, at pensionisternes personfradrag for 1989  

 fastsættes som foreslået i L 15.
 På grund af oprundingsreglerne for beløbsgrænserne til hele 100 kr.  

 svinger provenuændringen noget fra procent til procent (0,7-0,8 mia. kr.).  

 Eksempelvis kan nævnes, at 100 kr. ekstra på børnefamilieydelsen, som udløses  

 ved et reguleringstal på 110,0, koster i merudgift ca. 110 mio. kr.
 Spørgsmål nr. 4:
 Der ønskes en specificeret opgørelse over skattetrykket i årene 1982-89.  

 De gjorte forudsætninger bedes anført. (Der er tale om en ajourføring af  

 bilag 6, L 231 1984-85).
 Svar:
For årene 1982-87 foreligger der detaljerede skattetryksberegninger i de  

 foreløbige nationalregnskabsopgørelser.
De senest offentliggjorte  

 nationalregnskabstal til beregning af skattetrykket er hentet fra Nyt fra  

 Danmarks Statistik, nr. 123, 1988 og nr. 124, 1988. Nedenfor i tabel I er  

 gengivet hovedtal fra disse opgørelser.
 Med hensyn til 1988 og 1989 har Budgetdepartementet oplyst følgende:
 »For 1988 er der foretaget en skattetryksberegning med udgangspunkt i  

 de forudsætninger om indkomst- og prisudvikling, der fremgår af  

 konjunkturstatus, juni 1988, fra Det økonomiske Sekretariat.
Beregning af skattetrykket for 1989 kan ikke foretages på fyldestgørende  

 grundlag på nuværende tidspunkt, men vil blive udarbejdet i forbindelse med  

 fremlæggelsen af forslaget til finanslov for 1989.« I tabel I er vist en detaljeret opgørelse over skattetrykket 1982-88.
Tabel I.
Skattetrykket 1982-88. Pct. af BNP. 1982 1983 1984 1985 1986 1987  

 1988 Indirekte skatter 17,7 17,8 18,1 18,2 19,6 19,6 19,8 Direkte skatter 25,4 26,6 27,4 28,4 29,1 30,1 31,4 Andre skatter 1,6 2,1 2,2 2,2 1,9 2,3 1,6 I alt 44,6 46,6 47,7 48,8 50,7  

 52,0 52,7 Spørgsmål 6:
Hvor meget skønnes indkomstudviklingen at blive fra 1987 til 1988 og fra  

 1988 til 1989, og hvor stor skønner Budgetdepartementet at inflationen vil  

 være for samme periode? Svar:
 Den gennemsnitlige personlige indkomst for de beskæftigede forventes at  

 stige med ca. 7 pct. fra 1987 til 1988 og med ca. 4 pct. fra 1988 til 1989.  

 Stigningen i forbrugerpriserne skønnes at blive 43/4 pct. i 1988 og mærkbart  

 lavere i 1989.
 Spørgsmål 7:
 Hvor mange kommuner forventer ministeren der støder mod det »skrå  

 skatteloft« i 1989, og hvad skønnes provenutabet for staten at blive  

 under følgende forudsætninger:
a) uændrede kommunale og amtskommunale skatteprocenter og b) de kommunale og amtskommunale skatteprocenter stiger fra 0 til 1,5  

 procentpoint (0,1 procentpoint-interval).
 Svar:
 Det såkaldte skrå skatteloft, der sætter loft over indkomstbeskatningen af  

 den sidst tjente krone, har siden 1987 været 68 pct.
 Det skrå skatteloft har virkning i kommuner, hvor den samlede kommunale og  

 amtskommunale skatteprocent er over 28.
 For indkomståret 1988 har det skrå skatteloft virkning i 200 af landets  

 275 kommuner.
 I nedenstående oversigt er vist skøn over statens provenutab for  

 indkomståret 1989, som følge af det skrå skatteloft på 68 pct. under  

 forudsætning om dels uændrede kommuneskatteprocenter fra 1988 til 1989, dels  

 stigende kommuneskatteprocenter.
 Der er tillige i oversigten skønnet over antallet af kommuner, hvor  

 skatteloftet vil have virkning i 1989.
 Det er i beregningerne forudsat, at alle kommuneskatteprocenter stiger med  

 den gennemsnitlige stigning fra 1988 til 1989.
Stigning i Antal kommuner Statens Forøgelse af statens gennemsnitlig omfattet af det provenutab provenutab i forhold til kommuneskatte- skrå skatteloft uændrede skatteprocenter procent fra 1988 til 1989 Bilag 2 Nogle af Det Politisk-Økonomiske Udvalgs spørgsmål til økonomiministeren og dennes besvarelse heraf Vedrørende L 13-L 14 Spørgsmål 2:
Hvor mange pensionister, såvel enlige som gifte, skønnes ikke at have en  

 så stor skattepligtig indkomst, at de skal betale skat? Svar:
For indkomståret 1988 skønnes ca. 150.000 pensionister at have en  

 skattepligtig indkomst under personfradragsgrænsen og således være  

 skattefrie.
Heraf skønnes ca. 15.000 at være gifte pensionister.
 Spørgsmål 3:
Hvor meget udgør tabet for den enkelte pensionist som følge af, at  

 overhænget (1,2 point) forsvinder i forbindelse med pristallets nulstilling? Svar:
 Socialministeriet har herom oplyst følgende:
 »Den månedlige pension (grundbeløb + pensionstillæg) ved pristal 163  

 og 164,2 for henholdsvis enlig og samgift folkepensionist.
Forskellen skal ses i sammenhæng med hele forliget mellem den daværende  

 regering og Socialdemokratiet, hvor der udover nulstillingen af pristallet  

 indgik satsforhøjelser.
For den enlige folkepensionist var den månedlige  

 forbedring fra satsforhøjelsen 202 kr., og for samgifte pensionister var  

 forbedringen 267 kr. (begge i pristal 163).« Spørgsmål 4:
Hvor meget skal personfradraget forhøjes, for at der sker fuld  

 kompensation for det i det foregående spørgsmål omtalte forhold? Svar:
 I spørgsmål 3 er forskellen i regulering opgjort til 372 kr. årlig (12 x  

 31 kr.) for enlige pensionister og 336 kr. årligt (12 x 28 kr.) for gifte  

 pensionister.
Personfradraget i 1988 for enlige pensionister er fastsat således, at de  

 ikke betaler skat, såfremt de ikke har ekstraindkomster.
Enlige pensionister  

 uden ekstraindkomster vil derfor ikke kunne udnytte en forhøjelse af  

 personfradraget, og vil således ikke kunne opnå kompensation ved et forhøjet  

 personfradrag.
Enlige pensionister, der betaler skat, og gifte pensionister vil ved en  

 forhøjelse af personfradraget på 400 kr. opnå næsten samme disponible  

 indkomst, som hvis pensionen var blevet forhøjet med de ovennævnte 372 kr. og  

 336 kr.
Tallene fremgår af nedenstående oversigter, hvor der er forudsat en  

 skatteprocent på 51,6, svarende til en gennemsnitskommune i 1988.
