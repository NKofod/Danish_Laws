 Forskrifterne er udfærdiget i medfør af § 11, stk. 2, i  

 lov nr. 98 af 12. marts 1980 om skibes sikkerhed m.v., jfr.  

 industriministeriets bekendtgørelse nr. 362 af 5. august 1980 om fastsættelse  

 af tekniske forskrifter for skibes bygning og udstyr m.v.
1. Anvendelsesområde 1.1 De efterfølgende forskrifter skal opfyldes for ethvert slæbe- og  

 ankerhåndteringsspil, der installeres i danske skibe uanset størrelse.
 1.2 For skibe, der indkøbes fra udlandet, skal forskrifterne ligeledes  

 opfyldes, idet direktoratet dog kan tillade afvigelser i det omfang, dette af  

 direktoratet skønnes sikkerhedsmæssigt forsvarligt.
 1.3 For slæbe- og ankerhåndteringsspil, der er installeret ved  

 forskrifternes ikrafttræden, finder alene det under punkterne 9-14  

 anvendelse.
 1.4 Udover disse forskrifter skal endvidere de for et skib af den  

 pågældende type og størrelse fastsatte forskrifter for bygning og udstyr  

 m.v., der er gældende for skibet, opfyldes.
 1.5 Forskrifterne finder ikke anvendelse på spil, der alene anvendes til  

 fiskeri.
2. Definitioner 2.1 Direktoratet: Direktoratet for statens skibstilsyn 2.2 Godkendt: Godkendt af direktoratet 2.3 Slæbespil: Ethvert spil, der specielt er bygget til brug ved  

 slæbeoperationer til søs.
 2.4 Ankerhåndteringsspil: Ethvert spil, der specielt er bygget til  

 ankerhåndtering og lignende operationer for andre skibe, boreplatforme og  

 lignende.
 2.5 Renderingskraft: Den kraft, der skal til for at få spiltromlen til at  

 bevæge sig i modsat retning af det fra spillets driftsenhed tilførte moment.
 2.6 Stejlekraft: Den kraft, der skal til for at stoppe spiltromlen, når  

 spillet hiver ind.
 2.7 Største pæletræk: Den maksimale statiske slæbekraft (pæletræk), som  

 skibet kan præstere.
 2.8 Maksimal holdekraft: Den største af følgende kræfter eller en  

 kombination af disse.
 .1 Den maksimale statiske bremsekraft, som spillets bremser er godkendt  

 til med 1 lag wire på tromlen.
 .2 Den renderingskraft spillet med 1 lag wire på tromlen skal belastes med  

 for at få tromlen til at bevæge sig i modsat retning af det størst mulige  

 moment, der kan tilføres tromlen fra spillets driftsenhed.
 .3 Den statiske stejlekraft, der opnås med 1 lag wire på tromlen i det  

 øjeblik tromlen stopper, mens spillets driftsenhed tilfører tromlen det  

 størst mulige moment.
3. Godkendelse 3.1 Spil, der på slæbebåde, forsyningsskibe eller lignende skibe anvendes  

 ved slæbning/bugsering og/eller ankerhåndtering eller lignende med disse,  

 skal være godkendt efter følgende forskrifter.
 4. Tegninger og beregning m.v.
 Følgende skal i god tid indsendes til direktoratet i 3 eksemplarer for  

 godkendelse:
 .1 Arrangementstegninger af spillet.
 .2 Principtegning af spillets bremser og koblingsarrangement.
 .3 Detail- og principtegning af nødudløserarrangement.
 .4 Tegning der viser et arrangement, som sikrer, at wiren ikke går uden  

 for tromlen (spoleapparat, slæbeklys eller lignende).
 .5 Tegning af spillets fundament om bord med angivelse af wirens vertikale  

 afstand fra fundamentet.
 .6 Oplysninger om skibets største pæletræk, spillets største trækkraft og  

 wirens brudstyrke.
 .7 Oplysninger om hoved- og nødbremsesystemets største holdekraft.
 .8 Oplysninger om spillets instrumentering.
 .9 Oplysninger om hvilke dele af spillet og dettes fundament, der er  

 klasset i et af industriministeriet anerkendt klassifikationsselskab.
 .10 Oplysninger om den restbremsekraft, der er tilbage i bremsesystemet,  

 efter at der er foretaget nødudløsning, eller der eventuelt er sket svigt i  

 energitilførslen til bremsesystemet.
.11 Arrangementstegning af spillene om bord.
Tegningen skal primært vise  

 de steder, hvorfra spillene kan manøvreres, steder hvorfra nødudløsning kan  

 foretages, samt den normale wireføring om bord under slæbning og  

 ankerhåndtering.
 .12 Kopi (1 eksemplar) af de i pkt. 5.22 anførte certifikater.
5. Konstruktion Slæbe- og eller ankerhåndteringsspil skal være således beregnede,  

 konstruerede og anbragt, at de under normal brug ikke kan overbelastes.
Hvis  

 overbelastning finder sted, skal spillene være således konstruerede, at  

 eventuelle brud på spil, fundament m.v. sker på steder, hvor det vil medføre  

 mindst mulig fare for skib og besætning.
5.1 Spiltromler skal have en sådan diameter, at wire og/eller trosser ikke  

 udsættes for skadelige deformationer.
For wiretromler anbefales en diameter  

 på mindst 13 gange wirens diameter.
Ved brug af trosser anbefales tromlens  

 diameter at være mindst 4 gange trossens diameter.
 5.2 Slæbespil skal have en holdekraft med 1 lag wire på tromlen på mindst  

 2,5 x skibets største pæletræk.
 5.3 Ankerhåndteringsspil skal have en holdekraft med 1 lag wire på tromlen  

 på mindst 2 x skibets største pæletræk.
5.4 Foruden hovedbremsesystemet skal slæbe- og ankerhåndteringsspil være  

 forsynet med et nødbremsesystem, som kan yde en holdekraft med 1 lag wire på  

 tromlen på mindst 2 x skibets største pæletræk.
Nødbremsesystemet skal være  

 uafhængigt af skibets hovedenergikilde.
 5.5 Slæbespil skal være forsynet med spoleapparat.
 5.6 Spil til slæbning eller ankerhåndtering skal være således konstrueret  

 og forsynet med instrumenter, at det til enhver tid er muligt direkte at  

 aflæse belastningen på wiren ved såvel træk- som renderings- og  

 bremseoperationer.
 5.7 Instrumenterne, der viser den under pkt. 5.6 anførte belastning, skal  

 være placeret direkte ved spillets kontrolpaneler i styrehuset.
 Endvidere skal der ved instrumenterne opsættes et skilt med følgende  

 tekst:
 »Under normale forhold må wiren ikke belastes med mere end 50% af  

 brudstyrken, d.v.s. ....... tons«.
 5.8 Regulering af bremse-, træk- og renderingskraft skal normalt kunne  

 foretages fra spillets kontrolpaneler.
 5.9 Den maksimale træk- og renderingskraft med 1 lag wire på tromlen skal  

 ved hjælp af en overbelastningssikring kunne reguleres ned til ca. 50% af  

 brudstyrken for den mindste wire, skibet/spillet tænkes udstyret med.
 5.10 Wirens fastgørelse til tromlen skal være sådan, at den brister, hvis  

 wiren må slippes i en nødsituation.
 5.11 Spiltromlen på slæbespil skal enten være således konstrueret, at der  

 kan opspoles mindst 50 m wire i første lag, eller spillet skal på anden måde  

 være således konstrueret, at man under slæbeoperationer har en tilstrækkelig  

 friktionsholdekraft for slæbewiren samt en tilstrækkelig længde wire på  

 tromlen til at fire ud ved utilsigtet skransning i bremser eller  

 overbelastningssikring.
5.12 Slæbeklys, spoleapparat og lignende, der benyttes under  

 slæbeoperationer, skal mindst dimensioneres for skibets maksimale pæletræk i  

 enhver tænkelig retning fra 0-60 grader til hver side i forhold til  

 diametralplanet, og 30 grader op over i forhold til horisontalplanet.
Til  

 ankerhåndtering kræves klys, pullerter og wirestyr m.v. dimensioneret til  

 spillets maksimale holdekraft, dog ikke nødvendigvis mere end wirens  

 brudstyrke.
 5.13 Ved eventuelt svigt i energitilførslen til spillets bremser eller ved  

 nødudløsning (»quick release«) må bremsen ikke udløses  

 fuldstændigt.
En restholdekraft på ca. 75% af wirens totale vægt, dog højst 20% af  

 skibets maksimale pæletræk, skal kunne opretholdes med 1 lag wire på tromlen  

 efter udført nødudløsning eller energisvigt.
Der skal dog være mulighed for -  

 under kontrol - at frikoble tromlen helt.
 5.14 Bremserne skal have en blød karakteristik for at modvirke  

 chockpåvirkninger af wiren.
5.15 Spillene skal være således konstruerede, at nødudløsning kan  

 foretages under såvel bremse- som hive- og renderingsoperationer samt med  

 eventuelle manuelle bremser fuldt tilspændt.
Ved hive- og  

 renderingsoperationer tillades en forsinkelse på højst 10 sek. fra  

 nødudløsning foretages, og til spiltromlen er frikoblet.
Ved  

 bremseoperationer tillades ingen forsinkelser.
5.16 Manøvrehåndtag for hivning og firing skal automatisk gå i neutral  

 stilling, når de slippes.
Manøvrehåndtagene skal kunne sikres i neutral  

 stilling.
 5.17 Nødudløsning skal kunne foretages fra alle spillets manøvrepulte, fra  

 styrepladsen og fra passende steder på dækket.
 5.18 Efter nødudløsning skal spillets bremser straks igen kunne anvendes  

 normalt.
 5.19 Betjeningsknapper eller lignende til nødudløsning skal sikres mod  

 utilsigtet påvirkning.
 5.20 Nødudløsning skal kunne foretages, selv om skibets hovedenergikilde  

 svigter og under alle forekommende forhold med hensyn til krængning og trim  

 for skibet samt ved en hvilken som helst mulig trækretning af wiren.
5.21 Manøvresystemer for slæbe- og ankerhåndteringsspil skal kunne fungere  

 sikkert ved temperaturer ned til -30 grader C.
Pneumatiske manøvresystemer  

 skal være forsynet med effektive affugtningsanlæg eller på anden måde være  

 sikret, således at de ligeledes virker sikkert ved temperaturer ned til -30  

 grader C.
5.22 Alle højt belastede dele som aksler, tandhjul, bremsebånd og lignende  

 skal fremstilles af materialer med certifikat fra et anerkendt  

 klassifikationsselskab.
I stativ, fundament og lignende skal der benyttes  

 materialer med værkstedscertifikat, hvoraf materialets fysiske og kemiske  

 data fremgår.
 5.23 Alle bevægelige dele, der er kritiske med hensyn til nødudløsningens  

 funktioner, skal være af passende korrosionsbestandige materialer.
 5.24 Alle spillets rørsystemer med tilhørende ventiler, pumper,  

 kompressorer, trykbeholdere, slanger, koblinger, slangeforbindelser og  

 lignende skal tilfredsstille de generelle krav til konstruktion,  

 dimensionering og materialekvalitet, som er fastsat af et af  

 industriministeriet anerkendt klassifikationsselskab.
 5.25 For spil, der er forsynet med kabelar, skal kabelaret tilfredsstille  

 de materialekrav, som er fastsat for ankerspilkabelarer af et af  

 industriministeriet anerkendt klassifikationsselskab.
Kabelarskiven skal varigt påmærkes med den kædedimension, den er beregnet  

 for.
I forbindelse med kabelarskiven skal der forefindes en anordning, der  

 sikrer, at kæden frigøres fra kabelarskiven (»nordmand«).
5.26 Kædeføringen skal være således, at man på kabelarskiven får en  

 omslutningsvinkel for kæden på mindst 110 grader.
Kabelarskiven skal have  

 mindst 5 stk. knaster.
5.27 Sikkerhedsventiler for hydrauliske spil skal være således  

 dimensioneret, at der ikke kan opstå skadeligt overtryk i systemet ved  

 rendering.
Spil, der drives af en dieselmotor eller elektrisk, skal også  

 kunne tåle rendering, uden at udsættes for skadelige påvirkninger.
6. Værkstedsprøver Der skal afholdes værkstedsprøver som nedenfor anført:
.1 Bremseprøve med 25% overtryk i bremsecylindrene.
Med denne tilspænding  

 skal spillet tilføres det moment, der er nødvendigt for at få bremserne til  

 at skranse, dog behøver momentet ikke at overstige 1,25 x det bremsemoment,  

 som bremserne er godkendt til.
.2 Stejleprøve med maksimalt opnåeligt drejningsmoment, som dog ikke  

 behøver at overstige 1,25 x det specificerede drejningsmoment.
Hele spillet  

 med tromle(r), kabelarer, tandhjul, koblinger, aksler og lignende skal prøves  

 med tromlen i 3 forskellige stillinger.
 .3 Hydrauliske pumper, motorer og rør skal trykprøves til 1,5 x  

 arbejdstrykket.
 .4 Spillet skal varigt påmærkes:
.5 Prøverne under pkt. 6 skal overværes af statens skibstilsyn eller af en  

 dertil af direktoratet bemyndiget organisation eller person.
Såfremt de under  

 pkt. 6 anførte prøver ikke udføres i overværelse af statens skibstilsyn, skal  

 den bemyndigede til direktoratet indsende en rapport med oplysninger om  

 resultatet af de nævnte prøver.
 7. Montering om bord m.v.
7.1 Bevægelige dele skal afskærmes i et sådant omfang, at ulykker  

 forebygges.
Alle nødvendige gangpassager ved spillet skal være min. 60 cm  

 brede.
 7.2 Fra alle spillets/spillenes manøvrepladser og fra styrehuset skal der,  

 evt. med fjernsyn, være fuldstændig oversigt over spillenes bevægelige dele,  

 herunder spoleapparat, tromler og kabelarer.
 Manøvrepladsen skal endvidere være således placeret, at operatøren er  

 beskyttet ved eventuelt wirebrud.
 7.3 Hvor nødvendigt, skal der monteres bøjler, beslag,  

 »pad-eyes«, vejviserruller eller lignende, der skal dimensioneres  

 og fastgøres under hensyntagen til deres brug.
 7.4 Hvor nødvendigt, kan wirens vandring forlanges begrænset af pullerter,  

 bøjler, støtter eller lignende, som er afrundet for til enhver tid at sikre  

 god manøvrering med slæbet og forhindre, at wiren kommer i bekneb eller på  

 anden måde skades.
 7.5 Stoppullerter anbragt i borde skal være udformet således, at de kan  

 »fange« wiren.
8. Afprøvning om bord 8.1 Hydrauliske og pneumatiske systemer, der ikke er blevet trykprøvet på  

 værkstedet, skal prøves til 1,5 x arbejdstrykket.
8.2 Skibets pæletræk skal måles ved henholdsvis 25%, 50%, 75% og 100% af  

 fremdrivningsmaskinens fulde effekt.
Kurve over pæletrækket skal udfærdiges  

 til skibet.
Under disse prøver skal det konstateres, at bremserne, så vidt  

 fremdrivningsmaskineriets effekt tillader, kan holde den største statiske  

 belastning, der er opgivet af fabrikanten.
 8.3 Spillets største trækkraft skal måles.
 8.4 Instrumenterne for aflæsning af wirebelastning skal kontrolleres.
 8.5 Med slæbewiren visende ret agterud under skibets største pæletræk,  

 skal nødudløsningen med bremserne tilspændt (incl. eventuel håndbremse)  

 afprøves alle steder, hvor nødudløsning kan foretages.
 Endvidere skal nødudløsning afprøves med slæbewiren visende 60 grader til  

 hver side af skibets diametralplan under 75% af skibets største pæletræk.  

 Nødudløsning under indhivning og rendering skal ligeledes afprøves.
 8.6 Restbremsekraften efter foretaget nødudløsning, jfr. pkt. 4.10, samt  

 tidsrummet fra nødudløsning foretages, til den rent faktisk finder sted, skal  

 kontrolleres.
 8.7 Spoleapparat, slæbeklys, wirestyr og lignende styrearrangement for  

 wirerne skal under det højst opnåelige pæletræk afprøves ved, at slæbewiren  

 og/eller ankerhåndteringswiren føres fra tromlen ud gennem styrearrangementet  

 og agterover i vinkler på ca. 60 grader i forhold til skibets diametralplan.
 8.8 Efter nødudløsning skal det med varierende træk på slæbewiren og med  

 varierende tilspænding af bremserne kontrolleres, at bremsen har en  

 tilstrækkelig blød karakteristik.
 8.9 Ved alle prøver opgives trækket med 1 lag wire på tromlen eller  

 omregnet hertil, og radius målt til midten af dette lag.
8.10 Prøverne under pkt. 8 skal overværes af statens skibstilsyn eller af  

 en dertil af direktoratet bemyndiget organisation eller person.
Såfremt de  

 under pkt. 8 anførte prøver ikke udføres i overværelse af statens  

 skibstilsyn, skal den bemyndigede til direktoratet indsende en rapport med  

 oplysninger om resultatet af de nævnte prøver.
9. Vedligeholdelse og eftersyn 9.1 Før hver slæbe- og/eller ankerhåndteringsopgave skal spillet  

 funktionsprøves efter et af spilfabrikanten eller rederiet udarbejdet program  

 (jfr. pkt. 9.3.4). Resultatet skal indføres i skibsdagbogen.
9.2 Mindst 1 gang om året skal der foretages en grundig undersøgelse af  

 spillet med tilhørende udstyr for konstatering af slitage, deformationer,  

 revnedannelser og lignende skader.
Denne undersøgelse skal foretages under  

 ledelse og ansvar af skibets fører og maskinchef.
Resultatet skal indføres i  

 tilsynsbogen.
 9.3 Der skal om bord i skibet forefindes alle nødvendige instruktionsbøger  

 og tegninger m.v. for den aktuelle type spil, herunder følgende:
 .1 Oplysninger, der er nødvendige for forståelse af spillets virkemåde og  

 for udførelse af de nødvendige og almindelige justeringer, reparationer og  

 udskiftninger.
 .2 Alle oplysninger om spillets begrænsninger ved brug under normale  

 forhold.
 .3 De under pkt. 8.2 anførte pæletrækskurver.
 .4 Et enkelt funktionsprøveprogram for spillet og for udførelse af  

 nødudløsning.
 .5 Et smøreskema.
 .6 Arrangementstegninger over spillet, jfr. pkt. 4.11.
 .7 Certifikater for wirer, sjækler samt alt andet løst udstyr, der indgår  

 i slæbe- og ankerhåndteringsarrangementet.
10. Andet 10.1 Alt udstyr, der indgår i slæbe- og ankerhåndteringsarrangementet som  

 sjækler, ringe, wirer, trosser, »pelican-hooks«, »carpenter  

 stoppers« og lignende skal være med certifikat.
Der skal benyttes samme  

 certifikatformularer som for laste- og losseudstyr.
 10.2 For slæbespil, der installeres på skibe med et pæletræk på højst 175  

 tons, skal slæbewirens brudstyrke være mindst 2,4 x skibets største pæletræk.  

 For skibe med et pæletræk på over 175 tons skal slæbewirens brudstyrke være  

 til direktoratets tilfredshed.
 10.3 Skærebrænderudstyr skal altid være klar til øjeblikkelig brug under  

 slæbe- og ankerhåndteringsoperationer.
 10.4 Under forhold, hvor der er store belastninger på slæbe- og  

 ankerhåndteringsudstyr, skal føreren drage omsorg for, at der ikke færdes  

 unødvendigt personel på dækket.
11. Eksisterende slæbe- og ankerhåndteringsspil, der  

 ikke er forsynet med nødudløsning (»quick release«) 11.1 Eksisterende slæbe- og ankerhåndteringsspil, der er monteret på  

 slæbebåde, forsyningsskibe og lignende, der foretager slæbning/bugsering  

 og/eller ankerhåndtering eller lign. med spil, skal forsynes med en  

 anordning, nødudløsning, der muliggør, at spiltromlen frigøres således:
 .1 Efter aktivering af nødudløsningen må spiltromlen ikke ukontrolleret  

 kunne rotere, sådan at wiren kommer til at ligge løs på spiltromlen.
 Den ukontrollerede rotation kan hindres ved, at bremsen ikke udløses  

 fuldstændigt eller ved, at den i spillet indbyggede mekaniske friktion er  

 tilstrækkelig til at hindre dette.
 Det skal ved aktivering af nødudløsningen under skibets største pæletræk  

 konstateres, at ovenstående er opfyldt.
.2 Nødudløsningen skal mindst kunne foretages fra hver side af styrehuset  

 (brovingerne) samt fra et sted i umiddelbar nærhed af spillet.
Såfremt  

 udsynet fra styrehuset er sådan, at en anden placering af  

 nødudløsningsanordningerne, for så vidt angår det i hver side af styrehuset  

 foreskrevne, er mere hensigtsmæssig, vil placeringen kunne ske i  

 overensstemmelse dermed.
 .3 Efter foretagen nødudløsning skal bremse(r) straks igen kunne anvendes.  

 Tilspænding af bremsen skal kunne foretages uafhængigt af skibets  

 hovedenergikilde.
 .4 Betjeningsknapper eller lignende til nødudløsning skal sikres mod  

 utilsigtet påvirkning.
 .5 Nødudløsning skal kunne foretages, selv om skibets hovedenergikilde  

 svigter og under alle forekommende forhold med hensyn til krængning og trim  

 for skibet samt ved en hvilken som helst mulig trækretning af wiren.
 .6 Såfremt spillet er således konstrueret, at nødudløsning kan foretages  

 under såvel bremse- som hive- og renderingsoperationer samt med bremsen  

 spændt manuelt, kan der ved hive- og renderingsoperationer tillades en  

 forsinkelse på ca. 10 sek. fra nødudløsning foretages, og til spiltromlen er  

 frikoblet.
 Ved bremseoperationer tillades ingen forsinkelse.
 .7 Såfremt spillet er af en konstruktion, der ikke muliggør nødudløsning  

 under hive- og renderingsoperationer, men kun under bremseoperationer, skal  

 der ved spillets manøvreplads og i styrehuset opsættes et skilt med følgende  

 tekst:
GIV AGT Når slæbespillet anvendes, skal spiltromlen altid være udkoblet og bremsen  

 tilspændt .8 Wirens fastgørelse til spiltromlen skal være sådan, at den brister,  

 hvis wiren må slippes i en nødsituation.
.9 Alle bevægelige dele, der er kritiske med hensyn til nødudløsningens  

 funktioner, skal være af passende korrosionsbestandige materialer.
Bevægelige  

 dele, der er kritiske med hensyn til nødudløsningens funktioner, men ikke  

 korrosionsbestandige, skal være fuldt tilgængelige for vedligeholdelse.
 .10 Efter installation af den omhandlede nødudløsning skal kontrolsyn  

 afholdes ved statens skibstilsyn til konstatering af, at ovennævnte  

 retningslinier er overholdt.
12. Dispensation 12.1 Direktoratet kan tillade afvigelser fra disse forskrifter, såfremt  

 det af direktoratet findes sikkerhedsmæssigt forsvarligt.
13. Straffebestemmelser 13.1 Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
14. Ikrafttrædelse 14.1 Disse forskrifter træder i kraft den 1. juni 1985.
