 Som det vil være selskabet bekendt, skal policer, der er erhvervet for,  

 eller på hvilke der er indskudt en udtrædelsesgodtgørelse fra en under rådets  

 tilsyn stående pensionskasse, forsynes med en påtegning, således som det  

 nærmere fremgår af rådets cirkulærskrivelse af 25. november 1946, af hvilken  

 genpart vedlægges.
I den pågældende påtegning er intet indeholdt om, hvorledes der skal  

 forholdes med eventuel bonus for den forsikring eller den del af en  

 forsikring, der er erhvervet for en udtrædelsesgodtgørelse.
Grunden hertil er  

 den, at bonus på det pågældende tidspunkt normalt ikke var af nogen betydelig  

 størrelse sammenlignet med forsikringens sum (rente).
Dette forhold er nu som hovedregel helt ændret, idet bonus for en  

 forsikring af den omhandlede art normalt vil udgøre en væsentlig del af de  

 pågældende forsikringsydelser.
Forsikringsrådet har derfor fundet det rettest  

 at ændre praksis med hensyn til påtegning af policer for forsikringer, der  

 omfattes af bestemmelserne i pensionskasselovens § 18, således at policens  

 forbudspåtegning fremtidig også omfatter bonus for den pågældende forsikring.
 Herefter skal man bede påtegningen på policer, som helt eller delvis er  

 erhvervet for udtrædelsesgodtgørelser, og som i overensstemmelse med  

 hovedreglen i pensionskasselovens § 9, stk. 3 er pensionsforsikringer eller  

 livrenter, fremtidig affattet i overensstemmelse med nedenstående:
 Enhver sådan police forsynes med følgende af selskabet underskrevne  

 påtegning:
»Over nærværende forsikring (inkl. bonus), der er erhvervet for et af  

 pensionskassen N.
N. indbetalt beløb, kan der ikke rådes ved overdragelse,  

 pantsætning, genkøb eller på anden måde.
Den forsikringen tilskrevne bonus  

 anvendes til forhøjelse af forsikringsydelserne.« Såfremt der for et medlem, der udtræder af en pensionskasse, af en ny  

 arbejdsgiver er etableret en pensionsordning bestående af en  

 kapitalforsikring eller en ratelivsforsikring, og udtrædelsesgodtgørelsen af  

 rådet er tilladt anvendt som indskud for en sådan forsikring, vil ovennævnte  

 påtegning være at supplere med følgende:
»Det ved forsikredes død eller ved forsikringstidens udløb forfaldne  

 beløb (inkl. bonus) skal anvendes til indkøb af livrente og/eller  

 overlevelsesrente, medmindre forsikringsrådet tillader anden  

 anvendelse.« »Konvertering af raterne (inkl. bonus) til en engangsbetaling kan  

 ikke finde sted.« »Konvertering af arverenten (inkl. bonus) til en engangsudbetaling,  

 såfremt renten bliver virksom, kan ikke finde sted.« Har rådet endelig givet tilladelse til tegning af anden form for  

 livsforsikring, må der i hvert enkelt tilfælde forhandles med rådet om  

 påtegningens formulering.
 Når policen er påtegnet i overensstemmelse med foranstående, bedes den af  

 selskabet indsendt til rådet, der under påtegningen tilkendegiver, at policen  

 er forevist for dette.
 Af hensyn til muligheden for policens bortkomst må der af selskabet  

 tilstilles rådet en erklæring om, at selskabet har foretaget notering af  

 forbundspåtegningen.
 Rådets cirkulære af 25. november 1946 ophæves herved.
