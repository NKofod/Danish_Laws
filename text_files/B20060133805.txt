Bekendtgørelse om befordring  

 eller befordringsgodtgørelse  

  

 efter sundhedsloven I medfør af §§ 170-174 i sundhedsloven, lov nr. 546  

 af 24. juni 2005, fastsættes:
Kapitel 1 Befordringsgodtgørelse i forbindelse med  

 behandling i praksissektoren § 1.  

  

 Kommunalbestyrelserne yder i sygdomstilfælde godtgørelse for nødvendig  

 befordring efter reglerne i dette kapitel til personer, der er omfattet af  

 sikringsgruppe 1 og som modtager behandling for regionens regning efter  

 sundhedsloven.
 Personkreds m.v.
 § 2.  

  

 Personer  

 har ret til godtgørelse for befordring med ambulance eller særligt  

 sygekøretøj  

 til og fra akut skadebehandling hos alment praktiserende læge eller  

 speciallæge, hvis personens tilstand gør det nødvendigt.
 § 3.  

  

 Personer,  

 der modtager pension efter de sociale pensionslove, har ret til godtgørelse  

 for  

 befordring til og fra alment praktiserende læge.
 § 4.  

  

 Personer,  

 der modtager pension efter de sociale pensionslove, har ret til godtgørelse  

 for  

 befordring til og fra speciallæge, hvis personen modtager behandling efter  

 henvisning fra alment praktiserende læge eller speciallæge, eller  

 behandlingen  

 ydes af speciallæge i oftalmologi (øjensygdomme) eller i  

 oto-rhino-laryngologi  

 (øre-næse-halssygdomme), jf. dog stk. 2.
Stk. 2.  

  

 Ved  

 speciallægebesøg efter stk. 1 ydes befordringsgodtgørelse kun i  

 forbindelse med besøg hos den speciallæge inden for vedkommende speciale, der  

 har konsultation nærmest ved patientens opholdssted.
Hvis denne speciallæge  

 er  

 forhindret i at yde lægehjælp, ydes der befordringsgodtgørelse til den  

 nærmeste,  

 som ikke er forhindret.
Søger patienten fjernere beliggende speciallæge, kan  

 der ydes befordringsgodtgørelse med det beløb, patienten havde ret til, hvis  

 denne havde søgt den nærmest beliggende speciallæge.
 § 5.  

  

 Personer  

 har ret til godtgørelse for befordring ved besøg hos speciallæge, hvis  

 afstanden mellem den sikredes bopæl eller faste opholdssted og speciallægens  

 konsultationssted overstiger 50 km.
Kommunalbestyrelsernes forpligtelser § 6.  

  

 Kommunalbestyrelsen  

 i den kommune, hvor patienten opholder sig, når befordringen rekvireres, yder  

 befordringsgodtgørelse efter §§ 1-5, jf. §§ 24-25.
Kapitel 2 Befordring eller befordringsgodtgørelse i  

 forbindelse med sygehusbehandling § 7.  

  

 Regionsrådene yder befordring  

 eller befordringsgodtgørelse efter reglerne i dette kapitel til personer, som  

 har ret til sygehusbehandling.
 Personkreds m.v.
 § 8.  

  

 Personer har ret til befordring  

 med ambulance eller særligt sygekøretøj til og fra sygehus, hvis personens  

 tilstand gør det nødvendigt.
 § 9.  

  

 Personer har ret til befordring  

 eller befordringsgodtgørelse til og fra sygehus m.v., hvis:
 1)  

 	  

 Personen modtager  

 pension efter de sociale pensionslove.
 2)  

 	  

 Personen i  

 forbindelse med udskrivning fra sygehus indkaldes til ambulant  

 efterbehandling,  

 og personens tilstand udelukker befordring med offentlige transportmidler,  

 herunder bus, tog og færge.
 3)  

 	  

 Personen er indlagt  

 til behandling en del af døgnet, og personens tilstand udelukker befordring  

 med  

 offentlige transportmidler, herunder bus, tog og færge.
 4)  

 	  

 Personen hjemsendes  

 af sygehuset på weekendophold, kortere ferie eller lignende, og personens  

 tilstand udelukker befordring med offentlige transportmidler, herunder bus,  

 tog  

 og færge.
 § 10.  

  

 Personer har ret til befordring  

 eller befordringsgodtgørelse, hvis afstanden til eller fra sygehuset m.v.,  

 hvor  

 den nødvendige behandling kan finde sted efter regionsrådets  

 visitationspraksis, overstiger 50 km.
§ 11.  

  

 Personer, der vælger at blive  

 behandlet på et sygehus m.v. efter reglerne om frit eller udvidet frit  

 sygehusvalg, jf. §§ 86-87 i sundhedsloven, har, hvis betingelserne i  

 §§ 8-10 er opfyldt, ret til godtgørelse af deres befordringsudgifter som  

 minimum svarende til afstanden til det behandlingssted, hvor behandlingen  

 ville  

 have fundet sted efter regionsrådets visitationspraksis.
Godtgørelsen kan  

 ikke  

 overstige personens faktiske befordringsudgifter.
 § 12.  

  

 Følgende  

 personer, der forventes at opholde sig i en region i mere end 3 måneder:
 1)  

 	  

 Elever på kostskole  

 eller efterskole.
 2)  

 	  

 Personer, der er  

 anbragt uden for hjemmet på døgninstitution, i plejefamilie eller godkendt  

 opholdssted  

 og lignende.
 3)  

 	  

 Personer, der er  

 værnepligtige på en kaserne.
 4)  

 	  

 Personer, der er  

 indsat i kriminalforsorgens fængsler.
 5)  

 	  

 Personer, der er  

 anbragt på psykiatrisk afdeling, har ophold i boform for personer med  

 betydelig  

 nedsat fysisk eller psykisk funktionsevne eller særlige sociale problemer,  

 eller er anbragt i forvaring m.v. efter rettens eller Justitsministeriets  

 bestemmelse.
 har samme ret til befordring eller  

 befordringsgodtgørelse i forbindelse med behandling i sygehusvæsenet i  

 opholdsregionen, som hvis de havde haft bopæl dér.
 § 13.  

  

 Personer, der har bopæl i et  

 andet nordisk land og er sikret behandling m.v. dér, har ret til dækning af  

 merudgifter, som følge af, at personen på grund af sygdommen må benytte en  

 dyrere  

 rejseform end ellers ved hjemrejse til bopælslandet efter udskrivning fra  

 sygehus.
Regionsrådenes forpligtelser § 14.  

  

 Den region, som patienten  

 opholder sig i ved tilkald af ambulance eller særligt sygekøretøj, yder  

 befordringen efter § 8.
 Stk. 2.  

  

 Bopælsregionen yder befordring eller  

 befordringsgodtgørelse ved befordring mellem patientens opholdssted i  

 bopælsregionen og sygehuset m.v. efter §§ 9-13, jf. §§ 24-25.
 Stk. 3.  

  

 Opholdsregionen yder befordring  

 eller befordringsgodtgørelse ved befordring mellem patientens midlertidige  

 opholdssted i regionen og sygehuset, når patienten har behov for akut  

 behandling  

 m.v. efter §§ 8-13, jf. §§ 24-25.
 § 15.  

  

 Regionsrådet afgør, om patienten  

 efter reglerne i §§ 9-10 og § 12 skal tilbydes befordring eller  

 befordringsgodtgørelse.
Kapitel 3 Befordring eller befordringsgodtgørelse i  

 forbindelse med genoptræning § 16.  

  

 Kommunalbestyrelserne  

 yder befordring eller befordringsgodtgørelse til genoptræning efter reglerne  

 i  

 dette kapitel til personer, der har behov for genoptræning efter endt  

 behandling på sygehus.
 Personkreds m.v.
 § 17.  

  

 Personer  

 har ret til befordring eller befordringsgodtgørelse til og fra  

 genoptræningsstedet, hvis:
 1)  

 	  

 Personen modtager  

 pension efter de sociale pensionslove.
 2)  

 	  

 Personen i  

 forbindelse med udskrivningen af sygehuset har fået udarbejdet en  

 genoptræningsplan, og personens tilstand udelukker befordring med offentlige  

 transportmidler, herunder bus, tog og færge.
 § 18.  

  

 Personer  

 har ret til befordring eller befordringsgodtgørelse, hvis afstanden til eller  

 fra  

 genoptræningsstedet overstiger 50 km.
§ 19.  

  

 Personer,  

 der vælger at blive genoptrænet et andet sted end det genoptræningssted, som  

 kommunalbestyrelsen visiterer til, har, hvis betingelserne i §§ 17-18 er  

 opfyldt, ret til godtgørelse af deres befordringsudgifter som minimum  

 svarende  

 til afstanden til det genoptræningssted, hvor genoptræningen ville have  

 fundet  

 sted efter kommunalbestyrelsens visitationspraksis.
Godtgørelsen kan ikke  

 overstige personens faktiske befordringsudgifter.
 Stk. 2.  

  

 § 11  

 finder anvendelse ved genoptræning på sygehus.
Kommunalbestyrelsernes forpligtelser § 20.  

  

 Bopælskommunen  

 yder befordring eller befordringsgodtgørelse ved befordring mellem patientens  

 bopæl og genoptræningsstedet.
 Stk. 2.  

  

 Bopælskommunen  

 kan aftale med regionen, at befordring til specialiseret genoptræning, der  

 efter udskrivningen skal finde sted på sygehus, varetages af regionen for  

 bopælskommunens regning.
Kapitel 4 Ophold og ledsagelse § 21.  

  

 En  

 patient, der har ret til befordring eller befordringsgodtgørelse efter  

 reglerne  

 i kapitel 1-3, har ved rejser i forbindelse med ambulant behandling, der  

 nødvendiggør overnatning uden for hjemmet, også ret til overnatning eller  

 overnatningsgodtgørelse (hoteldispositionsbeløb) og time- og dagpenge efter  

 laveste sats i Finansministeriets cirkulære om time- og dagpenge m.v.
 § 22.  

  

 En  

 ledsager til en patient, der modtager befordring eller befordringsgodtgørelse  

 efter reglerne i kapitel 1-3, har ret til befordringsgodtgørelse, når  

 ledsagelsen er nødvendig på grund af patientens alder eller helbredstilstand.
 Stk. 2.  

  

 Nødvendiggør ledsagelsen mere end 12  

 timers fravær fra hjemmet, har ledsageren også ret til befordring eller  

 befordringsgodtgørelse til ud- eller hjemrejse uden ledsagelse af patienten.
 Stk. 3.  

  

 En ledsager, der har ret til  

 befordring eller befordringsgodtgørelse, har ved rejser, der nødvendiggør, at  

 ledsageren overnatter uden for hjemmet, også ret til overnatning eller  

 overnatningsgodtgørelse (hoteldispositionsbeløb) og time- og dagpenge efter  

 laveste sats i Finansministeriets cirkulære om time- og dagpenge m.v.
 § 23.  

  

 Regionsrådet afgør, om patienten og ledsageren efter reglerne i §§ 21 og  

 22 skal tilbydes overnatning eller overnatningsgodtgørelse.
Kapitel 5 Fælles regler § 24.  

  

 Befordring  

 omhandlet af denne bekendtgørelse skal ske med det efter forholdene  

 billigste,  

 forsvarlige befordringsmiddel.
 § 25.  

  

 Befordringsgodtgørelse  

 efter § 3, § 4, § 9, stk. 1, nr. 1, og § 17,  

 stk. 1, nr. 1, ydes kun, når udgiften til og fra behandlingsstedet  

 overstiger 25 kr. i alt.
 Stk. 2.  

  

 Befordringsgodtgørelse  

 efter § 5, § 9, stk. 1, nr. 2-4, §§ 10-11, § 17,  

 stk. 1, nr. 2, §§ 18-19 og § 22, stk. 1 og 2, ydes kun,  

 når  

 udgiften til og fra behandlingsstedet overstiger 60 kr. i alt.
 § 26.  

  

 Regionsrådet og  

 kommunalbestyrelserne i regionen kan aftale, at kommunalbestyrelserne skal  

 varetage udbetaling af befordringsgodtgørelse og løsning af andre  

 befordringsopgaver.
 § 27.  

  

 Et regionsråd eller en  

 kommunalbestyrelse kan anvende private virksomheder m.v. til varetagelsen af  

 deres  

 befordringsopgaver.
 Stk. 2.  

  

 Virksomheder m.v., der udfører  

 befordringsopgaver for regionsrådet eller kommunalbestyrelsen, kan til det  

 brug  

 foretage nødvendig registrering af oplysninger om patienters helbredsforhold,  

 behandling i forbindelse med befordring og personnumre m.v.
Kapitel 6 Ikrafttrædelsesbestemmelse § 28.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Samtidig  

 ophæves kapitel 8, §§ 29-40, i bekendtgørelse nr. 109 af 21. februar  

 2006  

 om ret til sygehusbehandling og befordring m.v., samt bekendtgørelse nr. 101  

 af  

 27. februar 1996 om befordringsgodtgørelse efter sygesikringsloven.
