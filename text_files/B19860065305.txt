 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Arbejdsministeren har den 8. september 1986  

 godkendt frikommuneregulativ nr. 4 for Tinglev kommune om ekstraordinær  

 indsats til fremme af beskæftigelsen for unge kontanthjælpsmodtagere.
 Socialministeren har den 23. september 1986 godkendt samme regulativ for  

 så vidt angår en særlig ordning om overførsel til kommunen af sparede  

 kontanthjælpsmidler.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Tinglev kommune:
 §§ 9, stk. 1, 18 og 19, stk. 1, i lov nr. 293 af 21.juni 1985 i lov om  

 beskæftigelsesmuligheder for unge m.v.
 § 3.  Det i § 1 nævnte frikommuneregulativ træder i  

 kraft den 15. oktober 1986 og har virkning fra den 1. august 1986.  

 Frikommuneregulativet gælder til og med den 31. december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordner, jfr. lov om  

 kommunernes styrelse, § 8, stk. 4.
