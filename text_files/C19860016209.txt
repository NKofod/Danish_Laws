Generelt om lovens ikrafttræden, område og  

 formål, jfr. lovens §§ 1, Lovens ikrafttræden og område Ikrafttræden 1. Lov nr. 237 af 8. juni 1977 om råstoffer trådte i  

 kraft den 1. juli 1978. Loven blev ændret ved lov nr. 250 af 23. maj 1984,  

 der trådte i kraft den 1. august 1984. Lovændringen er nærmere omtalt  

 nedenfor i cirkulærets kapitel 2, afsnittet om tilsyn og kontrol.
 Råstofloven er med de vedtagne ændringer bekendtgjort ved  

 miljøministeriets lovbekendtgørelse nr. 531 af 10. oktober 1984.
 Den nugældende råstoflov afløste lov nr. 285 af 7. juni 1972 om udnyttelse  

 af sten, grus og andre naturforekomster i jorden og på søterritoriet. (Ændret  

 ved lov nr. 291 af 23. maj 1973, lov nr. 311 af 19. juni 1974 og lov nr. 288  

 af 26. juni 1975).
 I 1972-loven forbliver dog § 5, stk. 3 og 4, i kraft for så vidt angår  

 sten, grus og sand indtil 30. juni 1988 og for så vidt angår andre råstoffer  

 indtil 30. juni 2003.
 Nærværende cirkulære afløser det tidligere administrationscirkulære til  

 råstofloven, miljøministeriets cirkulære af 27. juni 1978 om amtsrådenes og  

 hovedstadsrådets medvirken ved administrationen af bestemmelserne i  

 kapitlerne 3 og 5 i lov nr. 237 af 8 juni 1977 om råstoffer.
Lovens område 2. Loven omfatter sten, grus, sand, ler, kalk, kridt,  

 brunkul, tørv, muld og lignende forekomster.
I miljøministeriets  

 bekendtgørelse nr. 134 af 15. marts 1983 om afgift af råstoffer er disse  

 nærmere opregnet således:
Undergrundsloven 3. Loven gælder ikke for råstoffer, der er omfattet af  

 lov nr. 293 af 10. juni 1981 om anvendelse af Danmarks undergrund, bl.a.  

 olie, naturgas (dog ikke kvartære metanforekomster) og salt.
Vandforsyningsloven Loven gælder heller ikke vandindvinding, der omfattes af lov nr. 299 af 8.  

 juni 1978 om vandforsyning.
 4. Bortset herfra gælder loven i princippet udnyttelse  

 af alle øvrige ikke-levende naturforekomster.
Forekomster i jorden - lovens kapitel 3 5. Grænsen mellem de områder, der omfattes af  

 bestemmelserne i lovens kapitel 3 om forekomster i jorden og de områder, der  

 omfattes af bestemmelserne i kapitel 4 om forekomster på havbunden og i  

 dennes undergrund, er daglige højeste vandstandslinie.
Forekomster, der  

 henligger landværts denne linie vil derfor være omfattet af bestemmelserne i  

 kapitel 3, hvorimod forekomster søværts samme linie er omfattet af kapitel 4.
 6. Bestemmelserne i lovens kapitel 3 omfatter  

 forekomster, uanset om de er beliggende i jordoverfladen eller i større eller  

 mindre dybde under denne.
Lovens formål 7. Lovens formål fremgår af § 2 sammenholdt med § 3.  

 Udnyttelsen af Danmarks råstoffer skal således ske efter en samlet  

 planlægning og en samlet vurdering af de samfundsmæssige hensyn, der er nævnt  

 i § 3.
 Efter § 3 skal der ved administrationen af loven på den ene side lægges  

 vægt på råstofressourcernes omfang, en sikring af råstofressourcernes  

 udnyttelse samt erhvervsmæssige hensyn og på den anden side på  

 miljøbeskyttelse og vandforsyningsinteresser, naturbeskyttelse, herunder  

 bevarelse af landskabelige værdier og videnskabelige interesser, en  

 hensigtsmæssig byudvikling, land- og skovbrugsmæssige interesser,  

 sandflugtsbekæmpelse og kystsikkerhed osv.
 Loven har desuden til formål at sikre en ressourceøkonomisk anvendelse af  

 forekomsterne og samordning af myndighedernes behandling af spørgsmål om  

 indvinding af råstoffer.
Regionplan, indvindingsplan, kommuneplan og administrationen af  

 kapitel 3  Regionplan 8. Ifølge lov om lands- og regionplanlægning og lov om  

 regionplanlægning i hovedstadsområdet skal regionplanen indeholde  

 retningslinier for anvendelse af arealer til udnyttelse af sten, grus og  

 andre naturforekomster.
Det betyder bl.a., at der i regionplanen skal  

 udlægges graveområder, dvs. områder, hvor råstofinteresserne er prioriteret  

 højt i forhold til andre interesser, og hvor indvindingen derfor må forventes  

 koncentreret i regionplanperioden.
Regionplanens retningslinier for arealanvendelsen uden for graveområderne  

 får også betydning for administrationen af kap. 3. Graveområderne i  

 regionplanen er bl.a. fastlagt på grundlag af den kortlægning af  

 råstofinteresseområder, som amtsrådene/hovedstadsrådet udfører, jfr. § 4,  

 stk. 2. Størstedelen af råstofinteresseområderne er ikke udlagt til  

 graveområder i regionplanen og påregnes således ikke udnyttet inden for  

 regionplanens tidsperiode.
Derfor skal interesseområderne gennem  

 retningslinier i regionplanlægningen sikres således, at der ikke vil foregå  

 aktiviteter, der kan forhindre en indvinding, før der er taget stilling til,  

 om råstofinteressen kan vige i forhold til den pågældende aktivitet, herunder  

 om råstofforekomsten eventuelt kan indvindes forud for arealets anvendelse  

 til andre formål, som f.eks. vejanlæg og byudvikling.
 Uden for råstofinteresseområderne og i de tilfælde, hvor landbrugs- og  

 naturbeskyttelsesinteresserne er prioriteret højere end råstofinteressen, kan  

 regionplanens retningslinier være udformet således, at der ikke eller kun  

 under ganske særlige omstændigheder kan meddeles tilladelse til  

 råstofindvinding.
 Amtsrådene/hovedstadsrådet og kommunalbestyrelserne skal ifølge  

 regionplanlovene virke for regionplanens gennemførelse, herunder ved udøvelse  

 af beføjelser ifølge lovgivningen - i dette tilfælde råstofloven.  

 Regionplanen er således det overordnede grundlag for  

 amtsrådets/hovedstadsrådets administration af råstoflovens kapitel 3.
Indvindingsplan 9. Ifølge råstoflovens § 5, stk. 2, skal  

 amtsrådene/hovedstadsrådet på grundlag af den i § 4, stk. 2, nævnte  

 kortlægning udarbejde planer for råstofindvinding på landjorden -  

 indvindingsplaner.
 Indvindingsplanen skal som sektorplan godkendes af fredningsstyrelsen,  

 jfr. miljøministeriets bekendtgørelse nr. 676 af 20. december 1984 om  

 henlæggelse af opgaver og beføjelser til fredningsstyrelsen, § 16, stk. 1,  

 nr. 3.
Indvindingsplanerne skal rumme en uddybning og præcisering af  

 regionplanernes retningslinier for råstofindvinding og efterbehandling -  

 først og fremmest inden for graveområderne.
Indvindingsplanen indeholder  

 således en mere detaljeret beskrivelse af afvejningen mellem forskellige  

 sektorinteresser end regionplanen.
 Den planlægningsmæssige gennemarbejdning af graveområdet som led i  

 indvindingsplanlægningen har som sit sigte, at der i indvindingsplanerne  

 fastlægges retningslinier for, hvorledes råstofindvindingen i graveområdet  

 skal tilrettelægges, og hvorledes efterbehandlingen skal udføres, således at  

 de forskellige interesser i området er tilgodeset, i den udstrækning områdets  

 karakter af graveområde tillader det, jfr. de hensyn  

 amtsrådet/hovedstadsrådet i henhold til § 3 skal varetage, herunder ved  

 administrationen af landbrugslovens § 7 a, stk. 3, om midlertidig ophævelse  

 af landbrugspligten.
 Indvindingsplanen vil således indeholde retningslinier for de vilkår i  

 forbindelse med indvinding og efterbehandling, som amtsrådet/hovedstadsrådet  

 ved administrationen af råstoflovens kapitel 3 vil stille efter § 10.
 En hensigtsmæssig udnyttelse af en råstofforekomst eller en hensigtsmæssig  

 efterbehandling vil ofte være afhængig af, at der meddeles tilladelse efter  

 anden lovgivning end råstofloven.
 Der kan således være tale om fredninger, beskyttelseslinier efter  

 naturfredningsloven, vandløbs- og vandvindingsforhold, forhold af jordbrugs-  

 eller skovbrugsmæssig karakter m.v.
 I den udstrækning det er amtsrådet/hovedstadsrådet selv, der i disse  

 tilfælde er den tilladelsesgivende myndighed, vil det i indvindingsplanen  

 være muligt nærmere at klargøre, under hvilke omstændigheder og på hvilke  

 vilkår sådanne tilladelser og dispensationer vil kunne gives.
I de tilfælde, hvor amtsrådet/hovedstadsrådet ikke er den  

 tilladelsesgivende myndighed, kan det gennem forhandlinger med de kompetente  

 myndigheder tilstræbes, at det i indvindingsplanen klargøres, inden for  

 hvilke rammer tilladelser og dispensationer vil kunne meddeles.
Dette er dog  

 ikke muligt, når den kompetente myndighed er fredningsnævnene, idet nævnenes  

 sammensætning og reglerne for deres virke udelukker dem som  

 forhandlingspartnere eller høringsorganer.
 Også selv om amtsrådet/hovedstadsrådet ikke kan foregribe sådanne  

 tilladelser og dispensationer, vil en gennemarbejdet indvindingsplan kunne  

 være et væsentligt beslutningsgrundlag for andre myndigheder, idet konkrete  

 ansøgninger om tilladelser og dispensationer efter anden lovgivning herved  

 kan begrundes og belyses ud fra overordnede sammenhænge.
Kommuneplan 10. Ifølge kommuneplanlovens § 3, stk. 2, skal  

 kommuneplanens strukturdel indeholde en planlægning af arealanvendelsen til  

 udnyttelsen af sten, grus og andre naturforekomster i jorden.
Da  

 kommuneplanens retningslinier herom i al væsentlighed vil blive udarbejdet  

 inden for de rammer, der er udstukket i region- og indvindingsplanlægning,  

 vil kommuneplanen kun i ganske særlige tilfælde udgøre et selvstændigt  

 grundlag for amtsrådets/hovedstadsrådets administration af råstoflovens  

 kapitel 3. Det kan således være tilfældet, hvis der i kommuneplanen  

 eksempelvis er optaget bestemmelser om særlige efterbehandlingskrav med  

 henblik på den efterfølgende anvendelse af arealet til f.eks.  

 byudviklingsformål eller lokalt rekreativt område.
 For en mere detaljeret beskrivelse af råstofplanlægningen og dennes  

 sammenhæng med region- og kommuneplanlægningen skal henvises til  

 fredningsstyrelsens »Vejledning nr. 1 om råstofindvindingsplaner«,  

 fredningsstyrelsen 1982 og »Den regionale råstofplanlægning«,  

 fredningsstyrelsen 1985.
Amtsrådets og hovedstadsrådets medvirken  

 ved administrationen af Generelt om amtsrådets/hovedstadsrådets medvirken Kompetencen til at meddele tilladelse til råstofindvinding, opstilling af  

 grusværker og stenknuserier på indvindingsstedet og til at føre tilsyn med  

 indvinding ligger hos amtsrådet, i hovedstadsområdet hos hovedstadsrådet.
Den  

 godkendte regionplan og indvindingsplan udgør grundlaget for  

 amtsrådets/hovedstadsrådets administration af råstoflovens kapitel 3.  

 Amtsrådets/hovedstadsrådets afgørelser kan påklages til fredningsstyrelsen,  

 hvis afgørelse herefter kan påklages til miljøankenævnet.
 Amtsrådets/hovedstadsrådets afgørelser om indvinding på de i § 7, stk.2,  

 nævnte kyststrækninger kan dog påklages til miljøministeren.
Erhvervsmæssig indvinding/ikke-erhvervsmæssig indvinding? 1. I henhold til lovens § 7, stk. 1, må erhvervsmæssig  

 indvinding af forekomster i jorden kun finde sted efter tilladelse fra  

 amtsrådet/hovedstadsrådet.
Derimod kræver ikke-erhvervsmæssig indvinding ikke tilladelse efter  

 råstofloven.
Dog skal indvindingen, hvis den er af ikke ringe omfang, forud  

 anmeldes til amtsrådet/hovedstadsrådet, jfr. § 7, stk. 3, og det nedenfor  

 under punkt 26 anførte.
Ikke-erhvervsmæssig indvinding er karakteriseret ved, at  mængderne, som indvindes, er beskedne, at  materialerne ikke videresælges eller indgår i produktionen med  

 salg for øje, og at  materialerne anvendes umiddelbart omkring indvindingsstedet  

 til private formål.
Indvinding foretaget af offentlig myndighed og således til offentlige  

 formål vil i princippet altid kræve tilladelse.
Hvis en offentlig virksomhed,  

 som f.eks.
Københavns Vandforsyning anvender eller flytter en begrænset  

 mængde jord, grus m.v. på egen grund, vil dette dog ikke kræve tilladelse  

 efter råstofloven.
Ikke-erhvervsmæssig indvinding kan dog forudsætte tilladelse efter anden  

 lovgivning.
Dette gælder f.eks., såfremt der er tale om områder omfattet af  

 naturfredningslovens §§ 43-43 b, eller områder, der er fredet i medfør af  

 naturfredningslovens kapitel III eller § 60 (jfr. nedenfor punkt 13).
Ansøgning fra amtsråd/hovedstadsråd Ansøgning om indvinding i mere end 10 år 2. Fredningsstyrelsen meddeler tilladelse efter lovens  

 § 7 i sager, hvor et amtsråd/hovedstadsrådet eller kystinspektoratet er  

 ansøger, og i sager, hvor ansøgningen angår en indvindingsperiode på mere end  

 10 år, jfr. miljøministeriets bekendtgørelse nr. 328 af 27. juni 1978 om  

 fredningsstyrelsens, amtsrådenes og hovedstadsrådets kompetence efter lov om  

 udnyttelse af sten, grus og andre naturforekomster og efter råstofloven.
 I begge tilfælde forbereder amtsrådet/hovedstadsrådet fredningsstyrelsens  

 afgørelse.
Der kan kun i ganske særlige tilfælde gives tilladelse til  

 råstofindvinding for en periode på mere end 10 år.
Fredningsstyrelsen skal  

 derfor henstille, at amtsrådet/hovedstadsrådet, i forbindelse med  

 forberedelse af sager om indvinding for mere end 10 år, gør ansøgeren bekendt  

 med 10-års reglen i råstoflovens § 9, stk. 1. Særligt i sager, hvor  

 amtsrådet/hovedstadsrådet vil kunne anbefale, at der gives tilladelse, men  

 alene for en indvindingsperiode på indtil 10 år, vil det være hensigtsmæssigt  

 at give ansøgeren lejlighed til at overveje, om ansøgningens  

 tilladelsesperiode ønskes ændret til 10 år eller derunder, således at  

 tilladelsen kan meddeles af amtsrådet/hovedstadsrådet efter de almindelige  

 regler i § 7.
Vejanlæg 3. Efter forhandlinger mellem fredningsstyrelsen og  

 vejdirektoratet (se vejdirektoratets cirkulæreskrivelse af 24. januar 1979  

 vedr. afgifter af råstoffer i forbindelse med vejanlæg) kræves der ikke  

 tilladelse efter råstofloven til de råjordsarbejder, der udføres i  

 forbindelse med offentlige vejarbejder, hvor råjord udgraves eet sted på  

 strækningen og indbygges et andet sted eller udsættes.
Grusmaterialer, der  

 derimod udgraves ekstra - f.eks. ved at gå i dybden under den normale  

 bundkote - betragtes som indvinding og kræver tilladelse.
 Der kræves heller ikke tilladelse efter råstofloven, hvor der udgraves  

 råjord i forbindelse med terrænreguleringer, der er led i gennemførelsen af  

 et vejprojekt, forudsat at en efterbehandling af udgravningsstedet er en del  

 af projektets udførelse.
 Såfremt der åbnes en egentlig indvindingsgrav med henblik på indvinding af  

 materialer til vejarbejdet, skal tilladelse indhentes.
I tilfælde hvor der opstår tvivl om, hvorvidt råjordarbejder/indvinding i  

 forbindelse med vejarbejder kræver tilladelse til råstofindvinding, vil det  

 være hensigtsmæssigt, om vejmyndighederne forelægger sagen for  

 amtsrådet/hovedstadsrådet, inden udgravningen påbegyndes (jfr. skrivelse fra  

 fredningsstyrelsen af 14. oktober 1983, j.nr.
F 420-9).
Anmeldte rettigheder 4. Undtaget fra råstoflovens § 7 er indvindinger, som  

 finder sted eller påbegyndes i henhold til godkendte anmeldelser efter § 5,  

 stk. 1, nr. 1-3, i lov nr. 285 af 7. juni 1972 om udnyttelse af sten, grus og  

 andre naturforekomster i jorden og på søterritoriet.
Sådanne  

 indvindingsrettigheder bortfalder den 1. juli 1988, for så vidt angår sten,  

 grus og sand.
For andre råstoffer bortfalder rettigheden den 1. juli 2003,  

 jfr. råstoflovens § 22, stk. 2. Fra disse datoer kræver enhver erhvervsmæssig  

 indvinding af de pågældende råstoffer tilladelse efter råstoflovens § 7.
Ansøgning om tilladelse efter lovens § 7 5. Ansøgning om tilladelse efter § 7 indgives til  

 vedkommende amtsråd/hovedstadsrådet.
Ansøgningen indgives på et særligt  

 ansøgningsskema, som fås hos amtsrådene og hovedstadsrådet, jfr. råstoflovens  

 § 8, stk. 2, og miljøministeriets bekendtgørelse nr. 329 af 27. juni 1978 om  

 ansøgning og indberetning efter råstofloven.
Ansøgningen Af denne bekendtgørelse fremgår, at ansøgningen skal indeholde de  

 oplysninger, der fordres i skemaet.
Amtsrådet/hovedstadsrådet påser, at  

 ansøgningsskemaet er udfyldt i overensstemmelse hermed, herunder at såvel  

 ejer som bruger har underskrevet skemaet.
Amtsrådet og hovedstadsrådet kan  

 derudover til brug for en bedømmelse af ansøgningen forlange, at denne  

 indeholder oplysninger om forekomstens omfang baseret på f.eks.  

 prøveboringer, prøvegravninger og andre oplysninger.
Tilladelse efter anden lovgivning - samme ansøgning 6. En ansøgning i henhold til råstofloven om  

 tilladelse til råstofindvinding gælder også som ansøgning efter andre love,  

 når der efter disse love kræves tilladelse til selve den påtænkte  

 råstofindvinding (§ 8, stk. 1), herunder som ansøgning efter landbrugslovens  

 § 7 a, naturfredningslovens §§ 43, 43 a, 43 b, 46, 47 a, 48 og 53, skovlovens  

 § 7 og sandflugtslovens § 6.
Miljøforhold 7. Med virkning fra 1. august 1978 ændredes bilaget  

 til miljøbeskyttelsesloven, således at »minedrift« samt  

 »grusværker« og »stenknuserier«, der etableres på  

 indvindingsstedet, ikke længere er omfattet af bestemmelserne i  

 miljøbeskytteseslovens kapitel 5 om godkendelse af særlig forurenende  

 virksomheder m.v.
 Dette indebærer, at selve indvindingen af de råstoffer, der er omfattet af  

 råstofloven, samt etablering af grusværker og stenknuserier på  

 indvindingsstedet, alene kræver tilladelse efter råstoflovens § 7.
 Etablering af råstofforarbejdende virksomheder, som kalkværker,  

 teglværker, cementfabrikker, mørtelværker, cementstøberier og lign., kræver  

 derimod fortsat tilladelse efter miljøbeskyttelseslovens kapitel 5, uanset  

 deres placering i forhold til indvindingsstedet.
 De vilkår af miljømæssig art, der tidligere blev fastsat i godkendelser  

 efter miljøbeskyttelsesloven, fastsættes nu i tilladelser efter råstofloven,  

 jfr. lovens § 2, nr. 1, sammenholdt med § 3. En eventuel tilladelse til  

 spildevandsudledning skal dog fortsat meddeles efter reglerne i  

 miljøbeskyttelseslovgivningen.
Miljøreglementet Som konsekvens af ændringen er samtlige erhvervsmæssige råstofindvindinger  

 - bortset fra de indvindinger, der tidligere er godkendt i henhold til  

 miljøbeskyttelseslovens kapitel 5 - nu omfattet af bestemmelserne i kapitel  

 11 i miljøreglementet, miljøministeriets bekendtgørelse nr. 664 af 16.  

 december 1982 af reglement om miljøbeskyttelse.
Efter disse bestemmelser kan  

 en kommunalbestyrelse meddele påbud om afhjælpende foranstaltninger, såfremt  

 en erhvervsvirksomhed, som ikke er optaget på bilaget til lov om  

 miljøbeskyttelse, i en ikke uvæsentlig grad medfører uhygiejniske forhold  

 eller ulemper for omgivelserne.
Forbud kan meddeles, hvis ulemperne fra en  

 virksomhed ikke kan afhjælpes, eller hvis et påbud ikke efterkommes.
 Bestemmelserne vil kun i ganske særlige tilfælde få betydning for  

 råstofindvindinger, der drives på grundlag af en efter 1. august 1978 meddelt  

 tilladelse efter råstofloven, idet amtsrådet/hovedstadsrådet efter høring af  

 kommunalbestyrelsen har taget de miljømæssige forhold i betragtning og  

 fastsat de nødvendige vilkår.
 Derimod kan bestemmelserne fortsat få selvstændig betydning for  

 råstofindvindinger, der ikke drives på grundlag af en efter 1. august 1978  

 meddelt tilladelse efter råstofloven.
Tilladelse efter anden lovgivning - særskilt ansøgning 8. Ansøgningen gælder ikke som ansøgning om andre  

 tilladelser, som ikke direkte angår selve indvindingen, selv om sådanne  

 tilladelser faktisk kan være en forudsætning for indvindingsvirksomhedens  

 etablering.
I lovens § 3 er nævnt de hensyn, som skal afvejes over for hinanden ved  

 behandlingen af en ansøgning om råstofindvinding.
Nogle af disse hensyn er  

 reguleret gennem følgende love:
Lov om erhvervelse af fast ejendom Landbrugsloven: Tilladelse efter § 4 om ophævelse af landbrugspligten, §  

 12 om forpagtnings- og lejeforhold og kap.
V om erhvervelse af  

 landbrugsejendomme.
 Udlånsloven  samt lovgivning i øvrigt vedrørende ejendomme med  

 statslån og/eller jordrente: Tilladelse til råstofindvinding på ejendomme  

 omfattet af forannævnte love.
 By- og landzoneloven:  Tilladelse i landzone til udstykning,  

 opførelse af bygninger m.v.
 Byggelov og bygningsreglement:  Tilladelse til opførelse af  

 nødvendige bygningsværker for virksomheden.
 Naturfredningsloven:  Dispensation til opførelse af bygninger.
 Vandforsyningsloven:  Tilladelse til vandindvinding og til  

 bortledning (sænkning) af grundvand, jfr. miljøministeriets bekendtgørelse  

 nr. 3 af 4. januar 1980, kap. 2 og 3.
 Miljøbeskyttelsesloven:  Tilladelse til nedsivning efter kap. 3 og  

 til spildevandsudledning efter kap. 4.
Vejlovgivning:  Tilladelse til udgravning i nærheden af offentlig  

 vej og tilladelse til udgravning i nærheden af privat fællesvej i byområde,  

 jfr. § 101, stk. 2 i lov om offentlige veje og § 49, stk. 3 i lov om private  

 fællesveje.
Tilladelse til udgravning på eller i nærheden af arealer, der er  

 pålagt byggelinier i medfør af §§ 34 og 35 i lov om offentlige veje samt  

 udgravning på eller i nærheden af arealer i byområder, der er udlagt som  

 privat fællesvej, jfr. § 35 i lov om private fællesveje.
Tilladelse til  

 overkørsel.
 Lov om DSB:  Tilladelse til råstofindvinding i nærheden af DSB's  

 grund, jfr. § 47.
 Udstykningsloven:  Tilladelse til udstykning af det areal, hvorpå  

 indvinding skal finde sted.
 Ansøgninger efter disse love må indgives særskilt af ansøgeren til  

 vedkommende myndighed.
 Særlig i graveområderne bør det i almindelighed fremgå af  

 indvindingsplanerne, hvilke tilladelser efter de ovennævnte love, der vil  

 være en forudsætning for, at en hensigtsmæssig indvinding kan gennemføres.  

 Selv om det i en indvindingsplan tillige er skitseret - efter forhandling med  

 den kompetente myndighed - under hvilke betingelser eventuelle tilladelser og  

 dispensationer efter anden lovgivning kan gives, skal den enkelte sag fortsat  

 ved særskilt ansøgning forelægges til den pågældende myndigheds konkrete  

 afgørelse.
 Bestemmelsen i råstoflovens § 8, stk. 1, indebærer alene, at det påhviler  

 amtsrådet/hovedstadsrådet at forelægge sagen for de andre myndigheder, som  

 har kompetence med hensyn til selve den ansøgte råstofindvinding, jfr.  

 nærmere nedenfor punkt 9-13.
Når det fremgår af sagen, at der tillige forudsættes sådanne andre  

 tilladelser som omtalt ovenfor, og disse er af væsentlig betydning for  

 iværksættelsen af råstofindvindingen, bør amtsrådet/hovedstadsrådet (såfremt  

 meddelelse af råstoftilladelse ikke er udelukket) så tidligt som muligt gøre  

 ansøgeren opmærksom herpå samt på, til hvilken myndighed særskilt ansøgning  

 skal indgives.
Amtsrådet/hovedstadsrådet bør i disse tilfælde, af hensyn til  

 en hensigtsmæssig sagstilrettelæggelse, tage kontakt med de pågældende  

 myndigheder med henblik på at koordinere sagsbehandlingen.
Formålet med at  

 koordinere sagsbehandlingen er bl.a., at eventuelle tilladelser meddeles  

 ansøgeren med mindst mulig tidsinterval bl.a. af hensyn til klagefrister,  

 samt at der ikke meddeles råstoftilladelse i tilfælde, hvor tilladelse efter  

 anden lovgivning ikke kan meddeles, og denne er en afgørende forudsætning for  

 indvindingen.
Sagsbehandling I de tilfælde, hvor en ansøgning også gælder som ansøgning efter anden  

 lovgivning (jfr. punkt 6), sender amtsrådet/hovedstadsrådet ansøgningen til  

 den myndighed, der administrerer vedkommende lov (se dog punkt 13 nedenfor om  

 beskyttelseslinier).
 Samtidig orienteres ansøgeren om, at sagen afventer afgørelse fra den  

 pågældende myndighed.
 Nægter den pågældende myndighed for sit vedkommende at give tilladelse til  

 det ansøgte, meddeler amtsrådet/hovedstadsrådet dette til ansøgeren og påser,  

 at der gives ansøgeren klagevejledning efter reglerne i den lov, den  

 pågældende afgørelse er truffet i henhold til.
 Ansøgningen sendes under alle omstændigheder til udtalelse hos den  

 pågældende kommunalbestyrelse og til rigsantikvaren eller det lokale  

 arkæologiske museum (jfr. punkt 14 og 15).
Landbrugsloven 9. Landbrugsministeriet har delegeret kompetencen til  

 at meddele tilladelse efter landbrugslovens § 7 a, stk. 3 (landbrugspligtigt  

 areal, hvor landbrugspligten ikke søges ophævet ved råstofindvindingen), til  

 amtsrådene/hovedstadsrådet, jfr. landbrugsministeriets bekendtgørelse nr. 398  

 af 15. august 1978 om amtsrådenes/hovedstadsrådets behandling af ansøgninger  

 om tilladelse til udnyttelse af råstofforekomster på landbrugsejendomme.
 Ordningen indebærer, at sagen, medmindre amtsrådet/hovedstadsrådet  

 skønner, at der er tale om en mindre betydningsfuld sag, sendes til  

 jordbrugskommissionen, som afgiver erklæring til amtsrådet/hovedstadsrådet  

 inden 4 uger.
 Såfremt der er tale om særlig betydningsfulde sager, kan  

 jordbrugskommissionen i sin indstilling anføre, at disse må forelægges til  

 landbrugsministerens afgørelse.
 Der henvises i øvrigt til landbrugsministeriets cirkulærer nr. 208 og 207  

 begge af 4. december 1980 om henholdsvis amtsrådenes, hovedstadsrådets og  

 jordbrugskommissionernes behandling af sager om råstofindvinding på  

 landbrugsejendomme og om lov om landbrugsejendomme, punkt 8.
Skov og/eller fredsskov 10. Indvinding af råstoffer på fredsskovspligtig grund  

 er ikke tilladt, jfr. skovlovens § 6. Skovstyrelsen kan dog i henhold til  

 skovlovens § 7, stk. 2, give tilladelse hertil, når særlige forhold gør sig  

 gældende.
Vedrører sagen indvinding på arealer, hvorpå der findes skov eller  

 fredsskovspligtig grund, fremsendes ansøgningen til vedkommende  

 statsskovdistrikt, jfr. miljøministeriets bekendtgørelse nr. 57 af 20.  

 februar 1978 om landets inddeling i skovtilsynskredse.
Statsskovdistriktet  

 giver så vidt muligt inden 4 uger amtsrådet/hovedstadsrådet meddelelse om,  

 hvorvidt indvinding på de omhandlede arealer kræver tilladelse fra  

 skovstyrelsen.
Hvis statsskovdistriktet i sin udtalelse har angivet, at sagen  

 skal forelægges skovstyrelsen, forelægger amtsrådet/hovedstadsrådet  

 ansøgningen med alle de indhentede udtalelser for skovstyrelsen til  

 afgørelse.
Strandbred/kyststrækning 11. Ansøgning, der vedrører indvinding på  

 strandbredder og andre kyststrækninger, jfr. råstoflovens § 7, stk. 2, skal  

 sendes til kystinspektoratet, der afgiver udtalelse til  

 amtsrådet/hovedstadsrådet.
Dette gælder også ansøgninger, der både vedrører  

 indvinding på strandbredder og andre kyststrækninger og baglandet.  

 Bestemmelsen i § 7, stk. 2, har til formål at yde en særlig beskyttelse af  

 stranden og den kystnære zone.
De ansøgninger, der skal forelægges  

 kystinspektoratet, er efter aftale med kystinspektoratet og ministeriet for  

 offentlige arbejder følgende:
 Amtsrådet/hovedstadsrådet skal følge kystinspektoratets indstilling om  

 afslag eller vilkår.
Sandflugtsloven 12. Er arealet klitfredet i henhold til  

 sandflugtsloven, fremsendes ansøgningen til sandflugtsmyndighedernes  

 afgørelse.
Naturfredningsloven 13. Fremgår det af ansøgningen, eller konstateres det,  

 at der søges om tilladelse til indvinding på fredet areal eller inden for de  

 i naturfredningslovens §§ 43, 43 a, 43 b, 46, 47 a, 48 og 53 omhandlede  

 områder, vil råstofindvinding forudsætte, at der tillige meddeles  

 dispensation/tilladelse efter disse bestemmelser.
Beskyttelse af vandløb, søer og moser samt af heder og strandenge Med hensyn til de i naturfredningslovens §§ 43, 43 a og 43 b fastsatte  

 bestemmelser om ændringer af offentlige vandløb, søer og moser, heder,  

 strandenge og strandsumpe har amtsrådet/hovedstadsrådet kompetence til at  

 meddele de nødvendige tilladelser.
De nærmere bestemmelser herunder  

 vedrørende afgrænsning af de nævnte områder fremgår af miljøministeriets  

 cirkulære nr. 222 af 1. december 1978 (for vandløb, søer og moser) samt af  

 miljøministeriets cirkulære nr. 103 af 27. marts 1984 (for visse søer, heder,  

 strandenge og strandsumpe).
Der skal tages stilling efter §§ 43, 43 a og 43 b, enten før eller senest  

 samtidig med, at sagen afgøres efter råstofloven.
Kan amtsrådet ikke meddele  

 tilladelse efter naturfredningslovens bestemmelser, vil der normalt ikke være  

 grund til yderligere sagsbehandling efter råstofloven, og afslaget kan gives  

 efter de nævnte bestemmelser i naturfredningsloven.
Fredede arealer Hvis der søges om indvindingstilladelse på fredede arealer, vil det være  

 afhængigt af fredningsbestemmelsernes konkrete indhold, om indvindingen er  

 umiddelbart lovlig, om en dispensation fra fredningen i medfør af  

 naturfredningsloven § 34 er nødvendig - og mulig, eller om det ansøgte vil  

 indebære en videregående afvigelse fra fredningen.
 Fredningsnævnene har kompetence efter naturfredningslovens § 34 til at  

 meddele dispensation fra fredningsbestemmelser.
 Der bør tages stilling til forholdet til fredningen inden sagen afgøres  

 efter råstofloven.
Beskyttelseslinier Råstofindvinding inden for de i naturfredningslovens §§ 46, 47 a og 53  

 nævnte beskyttelseslinier (strandbeskyttelseslinien, sø- og  

 åbeskyttelseslinien og beskyttelseslinier omkring jordfaste fortidsminder),  

 forudsætter dispensation fra disse bestemmelser.
Fredningsnævnene har  

 kompetence til at meddele sådanne dispensationer.
 Af cirkulæret om administration af naturfredningslovens beskyttelses- og  

 byggelinier, miljøministeriets cirkulære af 9. november 1979, punkt 7 b,  

 fremgår bl.a., at fredningsnævnet ikke skal realitetsbehandle ansøgninger om  

 dispensation, medmindre der foreligger en tilladelse efter råstofloven.
For så vidt angår beskyttelseslinier omkring jordfaste fortidsminder har  

 det vist sig, at det kan være en fordel at få afklaret, om der kan  

 dispenseres, i de tilfælde hvor en væsentlig del af råstofferne ligger inden  

 for beskyttelseslinien.
Dette kan jfr. ovennævnte cirkulære ikke lade sig  

 gøre.
Det fastsættes derfor herved, at når amtsrådet/hovedstadsrådet skønner,  

 at det vil være en fordel, lader man fredningsnævnet behandle sagen, før der  

 tages stilling i medfør af råstofloven.
Herved sikres på den ene side de  

 særlige hensyn til fortidsminder og på den anden side, at der ikke gives en  

 forventning om indvindingstilladelse på restarealerne, hvis en sådan  

 indvinding vil være uhensigtsmæssig.
 Med hensyn til strandbeskyttelseslinien, naturfredningslovens § 46,  

 henledes opmærksomheden på stk. 4, nr. 5, hvoraf det fremgår, at  

 kyststrækninger, der er omfattet af sandflugtsloven, falder uden for § 46's  

 anvendelsesområde, medmindre miljøministeren fastsætter andet.
Jordfaste fortidsminder Bestemmelserne om beskyttelse af jordfaste fortidsminder fremgår af  

 naturfredningslovens kapitel 7. Spørgsmålet om, hvorvidt der findes jordfaste  

 fortidsminder på det ansøgte areal, afgøres af fredningsstyrelsen.  

 Fortidsminder må i henhold til naturfredningslovens § 48 ikke beskadiges  

 eller sløjfes, og udstykning, opdeling og skelforandring på det areal, hvor  

 fortidsmindet er beliggende, må ikke foretages.
Dispensation fra denne  

 bestemmelse skal søges hos såvel fredningsstyrelsen som fredningsnævnet.  

 Denne dobbeltkompetence er udtryk for den meget restriktive praksis, som  

 hersker på dette område.
Ansøgningen forelægges først for fredningsstyrelsen  

 og skal således kun forelægges for fredningsnævnet, hvis styrelsen giver  

 tilladelse til at sløjfe fortidsmindet.
Museumsloven 14. I museumslovens § 26, der administreres af  

 ministeriet for kulturelle anliggender, rigsantikvaren, er det fastsat, at  

 såfremt der under et jordarbejde (råstofindvinding) findes jordfaste  

 fortidsminder, skal indvindingsarbejdet standses, og fundene anmeldes til  

 rigsantikvaren.
Rigsantikvaren meddeler, hvorvidt arbejdet i påkommende tilfælde kan  

 fortsætte, eller om der skal foretages en undersøgelse.
En eventuel  

 undersøgelse skal være afsluttet inden eet år efter anmeldelsen.
 På denne baggrund har man fundet det rimeligt, at ansøgeren, før eventuel  

 indvinding påbegyndes, orienteres om sandsynlig tilstedeværelse af  

 fortidsminder (omfattet af museumslovens § 26) på de ansøgte arealer.
 Amtsrådet/hovedstadsrådet skal derfor altid som led i sagsbehandlingen  

 anmode Rigsantikvarens Arkæologiske Sekretariat eller et af rigsantikvaren  

 bemyndiget lokalt museum om inden for normal høringsfrist at udtale sig  

 herom.
Primærkommunen 15. Sagen sendes til vedkommende kommunalbestyrelse,  

 der inden 6 uger afgiver udtalelse til amtsrådet/hovedstadsrådet.  

 Kommunalbestyrelsen bør udtale sig om de i råstoflovens § 3 nævnte forhold,  

 herunder forholdet til kommune- og lokalplanlægningen,  

 miljøbeskyttelsesforhold, vej- og adgangsforholdene til det påtænkte  

 indvindingsområde, de erhvervs- og beskæftigelsesmæssige forhold og  

 eventuelle ønsker eller planer om arealets anvendelse efter  

 råstofindvindingens afslutning.
Andre udtalelser 16. Amtsrådet/hovedstadsrådet bestemmer selv, om der  

 af hensyn til den i lovens § 3 omhandlede afvejning, herunder hensynet til  

 råstofressourcernes omfang, anvendelse og erhvervsmæssige forhold, er behov  

 for yderligere udtalelser.
Høring af forsyningsselskaber 17. Såfremt der på et areal, hvor der ansøges om  

 råstofindvindingstilladelse, forefindes el-luftledninger, kabler i jorden,  

 naturgasledninger eller andre typer af lednings- og forsyningsanlæg kan det  

 være hensigtsmæssigt at anmode det pågældende forsyningsselskab om en  

 udtalelse om, hvorvidt beliggenheden af ledningsanlægget og eventuelle  

 deklarationer herom vil hindre eller begrænse den påtænkte indvinding.
 Herved gives selskabet lejlighed til at overveje, om indvindingen  

 nødvendiggør ændring eller supplering af deklarationer samt til at stille  

 forslag til det nærmere indhold af de vilkår, som amtsrådet i medfør af  

 råstofloven fastsætter.
 Hensynet til ledningsanlæg kan eksempelvis have betydning for amtsrådets  

 vilkårsstillelse vedrørende graveområdets afgrænsning, gravedybde, adgangsvej  

 til master og evt. skrænthældning til sådanne. (Se i øvrigt vejledning til  

 amtsrådene og hovedstadsrådet om råstofindvinding i tilslutning til arealer,  

 der er reserveret til hovedtransmissionsret for naturgas, fredningsstyrelsen,  

 november 1980.).
Tilladelsen og vilkårene herfor I råstoflovens §§ 9 og 10 er fastsat bestemmelser om indholdet af en  

 råstofindvindingstilladelse, herunder bestemmelse om at der i tilladelsen  

 normalt skal fastsættes vilkår.
Tilladelse efter anden lovgivning 18. Når amtsrådets/hovedstadsrådets tilladelse også  

 gælder som tilladelse efter andre love end råstofloven (jfr. ovenfor punkt  

 6), skal disse love angives i afgørelsen.
Vilkår efter anden lovgivning Vilkår, der med hjemmel i anden lovgivning er forlangt stillet af  

 myndigheder, skal altid medtages i amtsrådets/hovedstadsrådets tilladelse.  

 Tilvarende gælder vilkår, der ifølge en udtalelse fra kystinspektoratet er  

 nødvendige af kystsikringsmæssige hensyn.
Tilladelsesperiode 19. En tilladelse efter § 7 skal indeholde bestemmelse  

 om tilladelsens varighed inden for den i lovens § 9, stk. 1, angivne  

 tilladelsesperiode på 10 år.
Tidspunktet for indvindingens påbegyndelse skal fastlægges i tidsmæssig  

 forbindelse med tidspunktet for tilladelsens meddelelse.
Tilladelsesperioden  

 på 10 år må således ikke væsentlig overskrides ved fastsættelse af et  

 tidspunkt for indvindingens påbegyndelse, som ligger adskillige år efter  

 tidspunktet for tilladelsens meddelelse.
Udnyttelsesret Tilladelsen skal udformes således, at den angiver omfanget af  

 udnyttelsesretten, jfr. § 9, stk. 2. Det vil sige, at tilladelsen altid skal  

 angive hvilke råstoffer og hvilket geografisk afgrænset område, den angår,  

 men også hvilke mængder, der må indvindes og/eller til hvilke dybder, der må  

 foretages indvinding inden for området.
Såfremt der under et indvindingsforløb opstår ønske om - inden for det af  

 tilladelsen omfattede område - at udnytte andre råstoffer eller større  

 mængder end angivet i tilladelsen, skal der, jfr. § 9, stk. 3, indgives  

 anmeldelse herom til amtsrådet/hovedstadsrådet.
Dersom  

 amtsrådet/hovedstadsrådet ikke inden for den fastsatte 4 ugers frist kan nå  

 at behandle spørgsmålet eller finder, at der må fremsendes yderligere  

 materiale til bedømmelse af sagen, kan amtsrådet/hovedstadsrådet meddele  

 indvinderen dette samtidig med en meddelelse om, at den pågældende indvinding  

 ikke må fortsættes, eller hvis den ikke er påbegyndt ikke må iværksættes,  

 forinden spørgsmålet er færdigbehandlet.
 20. Ifølge råstofloven skal der som hovedregel stilles  

 en række vilkår for tilladelsen for at tilgodese de hensyn, der fremgår af  

 lovens formålsparagraf.
Almindelige vilkår En tilladelse til indvinding af råstoffer skal således normalt indeholde  

 følgende vilkår, jfr. § 10, stk. 1:
 Indvindingsplanen vil - særlig for graveområderne - i store træk rumme  

 retningslinier for indholdet af de vilkår, der skal stilles for indvinding og  

 efterbehandling (nr. 1 og 2).
 I forbindelse med sikkerhedsstillelse (nr. 3) skal det bemærkes, at den  

 fornødne sikkerhed bør fastsættes på baggrund af en beregning af, hvad det  

 vil koste at lade efterbehandlingen udføre for ejers eller brugers regning af  

 trediemand, jfr. råstoflovens § 34.
Særlige vilkår Amtsrådet/hovedstadsrådet kan med henblik på at varetage de hensyn, der er  

 nævnt i råstoflovens formålsbestemmelse (§ 3), i øvrigt fastsætte vilkår for  

 tilladelsen, jfr. § 10, stk. 2.
 Der kan således blive tale om at fastsætte særlige vilkår som følge af  

 råstofindvindingens tilrettelæggelse under hensyn til  

 vandforsyningsinteresser, miljøbeskyttelse, hensynet til naturbeskyttelse og  

 videnskabelige interesser, landbrugs- og skovbrugsmæssige interesser,  

 byudviklingsinteresser m.v.
Hvilke vilkår ud over de i § 10, stk. 1, nævnte, der eventuelt skal  

 fastsættes i tilladelsessager, skal afgøres på grundlag af en konkret  

 bedømmelse i hvert enkelt tilfælde af de individuelle forhold på og omkring  

 indvindingsstedet.
Disse vilkår skal underkastes en samlet vurdering på  

 grundlag af de i lovens § 3 nævnte samfundsmæssige hensyn.
 Vilkår efter § 10, stk. 2, tager i de fleste tilfælde sigte på at regulere  

 forholdene ved selve indvindingen, det vil sige inden for det område, der er  

 omfattet af indvindingstilladelsen.
Vilkår om kørsel til og fra graveområde Der kan dog i visse tilfælde, afhængig af indvindingsarealets beliggenhed,  

 f.eks. i forhold til bymæssig bebyggelse, være behov for at regulere de  

 aktiviteter, som finder sted uden for selve indvindingsområdet, f.eks. kørsel  

 til og fra grusgraven.
Vilkår, som tager sigte på at regulere kørslen uden for indvindingsområdet  

 i form af tvangsruter, kan ikke stilles efter råstofloven.
Politimesteren har  

 derimod, i henhold til færdselslovens § 92, mulighed for på en bestemt  

 strækning efter forhandling med vejbestyrelsen at udstede et generelt forbud  

 mod tung trafik (kørsel med køretøjer på over 3.500 kg). Et sådant forbud kan  

 ledsages af visse undtagelser, således at forbudet ikke iøvrigt rammer den  

 vanlige trafik.
Politimesterens afgørelse kan påklages til  

 justitsministeriet.
Tilladelse til overkørsel fra indvindingsområdet til offentlig vej  

 meddeles af vejbestyrelsen.
Tilladelse til overkørsel til privat fællesvej i  

 byområder meddeles af vejmyndigheden.
Efter råstofloven kan der kun stilles vilkår, der fastlægger fra hvilke  

 dele af indvindingsområdet, der  ikke  må ske udkørsel, idet det  

 henhører under de ovenfor nævnte myndigheder at meddele tilladelse til  

 overkørsel.
Efter råstofloven kan der endvidere fastsættes vilkår om f.eks.  

 vanding af tilkørselsveje til indvindingsområdet for at afhjælpe gener.
 Ved bestemmelse af, om en ny adgang til en offentlig vej skal tillades  

 etableret, kan vejbestyrelsen tage vejtekniske eller færdselsmæssige hensyn,  

 jfr. § 70, stk. 3, § 73, stk. 2 og § 80, stk. 1, i lov om offentlige veje.  

 Derimod ses der ikke at være hjemmel til at tage miljømæssig hensyn.
 Ifølge henstilling fra ministeriet for offentlige arbejder bør  

 vejbestyrelsen være opmærksom på miljømæssige konsekvenser i forbindelse med  

 meddelelse af tilladelse til overkørsel og give råstofmyndigheden lejlighed  

 til at gribe ind.
Lokalplanpligt Kommunalbestyrelsen skal efter kommuneplanlovens § 16 i visse tilfælde  

 tilvejebringe en lokalplan.
Efter § 16, stk. 3, skal en lokalplan  

 tilvejebringes, før der gennemføres større udstykninger eller større bygge-  

 og anlægsarbejder (lokalplanpligt). Råstofindvinding og de i forbindelse  

 hermed nødvendige anlæg henhører under begrebet bygge- eller anlægsarbejder.  

 I nogle tilfælde vil råstofindvinding derfor kræve lokalplan.
Det er  

 kommunalbestyrelsen, der afgør, om der i det enkelte tilfælde er tale om  

 »større« arbejder, som kræver, at lokalplan udarbejdes.
Ved  

 afgørelsen vil der især blive lagt vægt på, om den påtænkte råstofindvinding  

 fremkalder væsentlige ændringer i det bestående miljø. Det er således især  

 relationerne til omgivelserne, der er afgørende, herunder om arealet ligger i  

 umiddelbar nærhed af eksisterende eller planlagt bebyggelse eller rekreative  

 arealer.
 Lokalplanret Efter kommuneplanlovens § 18, jfr. § 16, stk. 1, kan  

 kommunerne i lokalplaner optage bestemmelser om en række forhold af betydning  

 for arealanvendelsen også i forbindelse med råstofindvinding (lokalplanret).
 De fleste af de i kommuneplanlovens § 18 nævnte forhold reguleres efter  

 råstoflovens § 10 i vilkårene for en råstoftilladelse, og derfor vil der i  

 almindelighed ikke være behov for, at kommunalbestyrelserne udarbejder  

 lokalplaner for råstofindvinding ud over de tilfælde, hvor der er  

 lokalplanpligt.
 Vilkår efter råstoflovens § 10 er omfattet af kommuneplanlovens § 38 om  

 servitutter pålagt af offentlige myndigheder med hjemmel i lovgivningen, og  

 de kræver derfor ikke kommunalbestyrelsens forudgående samtykke efter  

 kommuneplanlovens § 36.
 Det kan af hensyn til administrationen af råstofloven være nødvendigt at  

 fastsætte særlige vilkår for tilladelser.
Råstofafgift Fredningsstyrelsen skal således henstille, at amtsrådet/hovedstadsrådet i  

 tilladelser efter § 7 altid indsætter vilkår om, at der skal betales  

 råstofafgift efter bestemmelserne i miljøministeriets bekendtgørelse nr. 134  

 af 15. marts 1983. Herved vil tilladelsen, såfremt der foreligger gentagen  

 misligholdelse af betalingen, kunne inddrages i henhold til råstoflovens §  

 24.
Konkurs Af hensyn til efterbehandlingsvilkårene og til fredningsstyrelsens  

 mulighed for at kunne fremsætte krav vedrørende resterende råstofafgift, i  

 tilfælde hvor indvindingsvirksomheder går konkurs m.v., skal  

 fredningsstyrelsen henstille, at amtsrådet/hovedstadsrådet altid fastsætter  

 vilkår om, at i tilfældet af en indvindingsvirksomheds konkurs,  

 betalingsstandsning m.v., er såvel ejendommens ejer som den, der driver  

 indvindingsvirksomheden, forpligtet til straks at underrette  

 amtsrådet/hovedstadsrådet samt fredningsstyrelsen.
 Fredningsstyrelsen skal i øvrigt anmode amtsrådet/hovedstadsrådet om at  

 give fredningsstyrelsen oplysning om konkurssager m.v., der kommer til  

 rådenes kendskab.
Efterbehandlingspligt Det skal i øvrigt bemærkes, at det kan være hensigtsmæssigt, at  

 amtsrådet/hovedstadsrådet stiller vilkår, der sikrer, at efterbehandlingen  

 kan kræves iværksat i situationer, hvor indvindingen afbrydes før tiden.
Der  

 kan f.eks. stilles vilkår om, at efterbehandlingsforpligtelsen indtræder,  

 hvis indvindingen har været afbrudt (eksempelvis) 1 år, medmindre andet  

 aftales med amtsrådet/hovedstadsrådet, og vilkår om, at  

 efterbehandlngsforpligtelsen indtræder omgående, hvis tilladelsen  

 tilbagekaldes i henhold til lovens § 24.
Tilladelsens indhold i øvrigt 21. Amtsrådet/hovedstadsrådet bør i  

 tilladelsesskrivelsen orientere indvinderen om, hvilke generelle bestemmelser  

 (vilkår), der i øvrigt gælder for indvindingen efter råstofloven eller anden  

 lovgivning.
 Det gælder f.eks.:
 Meddelelse af afgørelser m.v.
Individuel underretning Offentlig annoncering 22. En afgørelse i henhold til § 7 - f.eks. en  

 tilladelse, et afslag eller en ændring af vilkår - skal meddeles skriftligt  

 til ejer og bruger, til de myndigheder, der har været inddraget i sagens  

 behandling samt til de privatpersoner, der må antages at have en væsentlig,  

 individuel interesse i afgørelsen.
Underretning til de nævnte privatpersoner  

 kan eventuelt finde sted ved offentlig annoncering, jfr. § 11, stk. 1.  

 Amtsrådet/hovedstadsrådet afgør, hvorvidt offentlig annoncering vil være en  

 hensigtsmæssig meddelelsesmåde.
Dette vil navnlig kunne blive aktuelt, hvor  

 beslutningen skal meddeles et større antal privatpersoner.
Fredningsstyrelsen skal henlede opmærksomheden på, at Danmarks  

 Naturfredningsforenings lokalkomiteer ifølge praksis er klageberettigede i  

 sager, hvor amtsrådet/hovedstadsrådet træffer afgørelse efter § 7. Danmarks  

 Naturfredningsforenings lokalkomitee for det pågældende område skal derfor  

 orienteres om sådanne afgørelser på samme måde som privatpersoner.
Det vil  

 sige, at lokalkomiteen skal orienteres enten gennem offentlig annoncering  

 eller ved direkte skriftlig underretning.
Danmarks Naturfredningsforening har  

 tilkendegivet, at underretning alternativt kan ske ved at fremsende  

 afgørelsen til foreningens hovedkontor, som så vil sørge for videre  

 formidling til vedkommende lokalkomitee.
Klagevejledning 23. Amtsrådets/hovedstadsrådets afgørelse skal  

 indeholde klagevejledning, såvel når den meddeles adressaten og de berørte  

 myndigheder, som når den meddeles andre klageberettigede personer og  

 organisationer, uanset om disse underrettes individuelt eller gennem  

 annoncering.
Afgørelsen skal således, ifølge § 12, jfr. § 11, stk. 2,  

 indeholde oplysning om, til hvilken myndighed afgørelsen kan påklages, af  

 hvem den kan påklages, fristen herfor samt oplysning om til hvilken myndighed  

 klagen skal fremsendes.
Klagefrist Klagefristen er 4 uger fra den dag, afgørelsen er meddelt den pågældende.  

 4-ugers fristen regnes fra den dag, hvor underretning om afgørelse er kommet  

 frem til den pågældende klageberettigede.
Det vil sige, at en klage for at  

 være rettidig skal være den i klagevejledningen anførte myndighed i hænde  

 senest på 4-ugers dagen for modtagelsen/offentliggørelsen af afgørelsen.  

 Fredningsstyrelsen afgør i første instans, hvorvidt en klage over en  

 afgørelse efter § 7, stk. 1, er rettidig indsendt, og hvorvidt den pågældende  

 er klageberettiget.
Hvis tilladelse meddeles, skal den indeholde oplysning om, at den først  

 kan udnyttes, når klagefristen er udløbet, og kun såfremt der ikke forinden  

 er indgivet klage over afgørelsen.
Amtsrådet/hovedstadsrådet bør straks give  

 ansøgeren meddelelse, hvis afgørelsen påklages.
24. Klager, der modtages af amtsrådet/hovedstadsrådet,  

 videresendes til fredningsstyrelsen ledsaget af det materiale, der er indgået  

 i sagens bedømmelse, tillige med amtsrådets/hovedstadsrådets bemærkninger til  

 klagen og indstilling om, hvorvidt klagen bør tages til følge.
Samtidig  

 medsendes materiale, der gør det muligt for klagemyndigheden at afgøre,  

 hvorvidt klageren er klageberettiget (eventuelt kort, der viser beliggenheden  

 af klagerens bolig i forhold til tilladelsesområdet), og hvorvidt  

 klagefristen er overholdt.
Såfremt amtsrådet/hovedstadsrådet er vidende om,  

 at der er søgt om, at klagen ikke skal have opsættende virkning, skal  

 amtsrådets/hovedstadsrådets indstilling hertil tillige angives til  

 fredningsstyrelsen.
Sikkerhedsstillelse 25. Efter råstoflovens § 10 skal  

 amtsrådet/hovedstadsrådet i forbindelse med en tilladelse påse, at der, inden  

 indvindingen påbegyndes, stilles fornøden sikkerhed for opfyldelsen af vilkår  

 om efterbehandling.
Det forudsættes herved, at sikkerheden til enhver tid er  

 tilstrækkelig til, at amtsrådet/hovedstadsrådet i givet fald skal kunne lade  

 efterbehandlingen udføre.
Beregningen af sikkerhedens størrelse sker under  

 hensyn til den foreliggende grave- og efterbehandlingsplan, der eventuelt kan  

 være udformet i selvstændige etaper.
 Ændrer amtsrådet/hovedstadsrådet vilkårene for en indvindingstilladelse,  

 bør det samtidig vurderes, om denne ændring giver anledning til en  

 tilsvarende ændring af sikkerhedens størrelse.
 Ønskes en indvindingstilladelse overdraget, kan den af overdrageren  

 stillede sikkerhed tidligst frigives, samtidig med at erhververen af  

 indvindingstilladelsen stiller en ny sikkerhed.
Når vilkår om efterbehandling er opfyldt, giver amtsrådet/hovedstadsrådet  

 meddelelse om, at sikkerheden kan frigives.
Amtsrådet/hovedstadsrådet kan  

 efter en konkret vurdering give meddelelse om frigivelse af en del af  

 sikkerheden, når efterbehandlingen er delvis udført.
Ikke-erhvervsmæssig indvinding 26. Spørgsmålet om, hvornår en indvinding  

 karakteriseres som ikke-erhvervsmæssig, er behandlet ovenfor i kapitel 2,  

 punkt 1.
Anmeldelse af ikke erhvervsmæssig indvinding Ikke-erhvervsmæssig råstofindvinding kan ske uden tilladelse.
 Såfremt den ikke-erhvervsmæssige indvinding er af ikke ringe omfang, skal  

 der gives amtsrådet/hovedstadsrådet meddelelse om den påtænkte gravning med  

 oplysning om indvindingssted, f.eks. ved indtegning på kortbilag, samt om  

 råstofart, -mængde og om, hvad råstoffet agtes anvendt til, jfr. § 7, stk. 3.
 En ikke-erhvervsmæssig indvinding af ikke ringe omfang, der finder sted  

 ved kysten, skal amtsrådet/hovedstadsrådet til enhver tid forbyde eller  

 betinge af overholdelsen af særlige vilkår, hvis kystinspektoratet indstiller  

 dette, eller hensynet til kystsikkerheden tilsiger det (§ 7, stk. 3).
Underretning af kystinspektoratet Amtsrådet/hovedstadsrådet skal således altid underrette kystinspektoratet,  

 når rådet modtager meddelelse om ikke-erhvervsmæssig indvinding ved kysten.
Underretning af Rigsantikvaren Endvidere bør amtsrådet/hovedstadsrådet af hensyn til museumslovens § 26  

 orientere Rigsantikvarens Arkæologiske Sekretariat eller det lokale  

 arkæologiske museum om sådanne ikke-erhvervsmæssige indvindinger, hvorom  

 rådet modtager meddelelse.
 Selv om tilladelse til ikke-erhvervsmæssig råstofindvinding ikke kræves  

 efter råstofloven, kan tilladelse efter anden lovgivning være fornøden, som  

 anført ovenfor under punkt 1.
 I visse tilfælde vil en ikke-erhvervsmæssig indvinding kunne være i  

 konflikt med de formål, der skal varetages efter naturfredningsloven.  

 Amtsrådet/hovedstadsrådet bør i disse tilfælde overveje, om der skal rejses  

 fredningssag.
Tilsyn og kontrol Ved lov nr. 250 af 23. maj 1984 (»håndhævelsesloven«) er bl.a.  

 råstofloven blevet ændret.
Håndhævelsesloven Formålet med håndhævelsesloven er at sikre overholdelsen af miljø- og  

 planlægningslovgivningen, først og fremmest gennem at klargøre og forbedre de  

 retshåndhævelsesmidler, der står til myndighedernes rådighed.
Ændring af råstofloven Der er med vedtagelsen af håndhævelsesloven indføjet nye bestemmelser i  

 råstofloven i §§ 34 a og 34 b, om henholdsvis råstofmyndighedernes adgang til  

 i faresituationer selv at udføre (eller lade udføre) arbejde, som ejeren er  

 forpligtet til at udføre, og om råstofmyndighedernes adgang til at tinglyse  

 påbud om lovliggørelse.
Endvidere er der foretaget ændring af bestemmelserne i råstoflovens § 20  

 om tilsyn og kontrol.
For så vidt angår råstofindvinding på landjorden, er  

 der ved denne ændring alene sket en præcisering af indholdet af den hidtil  

 gældende tilsynspligt.
Tilsyn 27. Amtsrådet/hovedstadsrådet fører tilsyn med såvel  

 den erhvervsmæssige som den ikke-erhvervsmæssige råstofindvinding.
 Om det nærmere indhold af tilsynet fastsætter loven, at  

 amtsrådet/hovedstadsrådet påser overholdelsen af råstofloven og de regler,  

 der er fastsat med hjemmel i loven, samt at de nævnte myndigheder påser, at  

 afgørelser truffet i henhold til loven efterkommes, herunder at forbud, påbud  

 og vilkår fastsat i tilladelsen overholdes, jfr. § 20, stk. 1 og 2.
 Det er endvidere i lovteksten præciseret, at såfremt  

 amtsrådet/hovedstadsrådet bliver opmærksom på et ulovligt forhold, skal  

 myndigheden søge forholdet lovliggjort, medmindre der er tale om forhold af  

 ganske underordnet betydning, jfr. § 20, stk. 4.
Tilsynet indebærer kontrol med råstofindvindingens påbegyndelse og  

 afslutning samt med overholdelsen af de stillede vilkår, både for  

 indvindingen og for efterbehandlingens udførelse, herunder tilsyn med, at de  

 miljømæssige krav, som er stillet i tilladelsen, overholdes.  

 Amtsrådet/hovedstadsrådet fører endvidere tilsyn efter landbrugsloven.
Dette  

 tilsyn udøves i samarbejde med jordbrugskommissionen, jfr. retningslinierne i  

 landbrugsministeriets cirkulære nr. 208 af 4. december 1980. Heraf fremgår  

 bl.a., at amtsrådet/hovedstadsrådet som hovedregel skal inddrage  

 jordbrugskommissionen i tilsynet ved den afsluttende besigtigelse og den  

 endelige godkendelse af efterbehandlingsarbejder.
 Endvidere indebærer tilsynet kontrol med, om den årligt foretagne  

 indberetning til DGU er i overensstemmelse med den faktisk foretagne  

 indvinding.
 Kommunalbestyrelsen fører det almindelige tilsyn med overholdelsen af  

 reglerne i kapitel 11 i miljøministeriets bekendtgørelse nr. 664 af 16.  

 december 1982 af reglement om miljøbeskyttelse.
Håndhævelse 28. Amtsrådet/hovedstadsrådet kan pålægge en ejer og  

 bruger at genoprette den hidtidige tilstand på et areal, hvor der har fundet  

 ulovlig råstofindvinding sted (§ 33). Hvis et sådant påbud ikke efterkommes,  

 kan amtsrådet/hovedstadsrådet rejse sag ved domstolene og få pålagt ejeren og  

 brugeren inden en fastsat tidsfrist, hvis overskridelse medfører tvangsbøder,  

 at foretage genoprettelsen.
Endelig kan amtsrådet/hovedstadsrådet lade arbejdet udføre for ejerens  

 og/eller brugerens regning.
Dette forudsætter, at det ved dom meddelte påbud  

 om genoprettelse ikke efterkommes rettidigt, og at det må antages, at  

 inddrivelse af tvangsbøder ikke fører til, at påbuddet efterkommes.
 Tilsvarende kan amtsrådet/hovedstadsrådet i de tilfælde, hvor en ejer  

 eller bruger ikke inden for en af den pågældende myndighed fastsat frist  

 opfylder vilkår om efterbehandling, få påbuddet herom gennemført ved  

 tvangsbøder, fastsat ved dom (§ 34). Ligeledes kan amtsrådet/hovedstadsrådet,  

 hvis efterbehandlingsvilkårene herefter ikke opfyldes, under samme  

 betingelser som ovenfor, lade arbejdet udføre for ejerens og/eller brugerens  

 regning.
Faresituationer Såfremt et af amtsrådet/hovedstadsrådet meddelt påbud om at berigtige et  

 ulovligt forhold ikke efterkommes rettidigt, og forholdet frembyder fare, kan  

 amtsrådet/hovedstadsrådet, i henhold til den nye bestemmelse i råstoflovens §  

 34 a, straks lade de pågældende arbejder udføre på ejerens bekostning.  

 Politiet yder om fornødent bistand hertil efter regler, der fastsættes efter  

 forhandling mellem miljøministeren og justitsministeren.
Det er i  

 bemærkningerne til denne bestemmelse i forslaget til håndhævelsesloven  

 påpeget, at fare skal forstås på baggrund af råstoflovens formålsbestemmelse.  

 I den forbindelse anføres, at en ulovlig gravning eksempelvis kan frembyde  

 fare for ødelæggelse af landskabelige værdier, og vedkommende myndighed kan i  

 et sådant tilfælde efter bestemmelsen i § 34 a genoprette tilstanden på  

 ejerens bekostning.
Tinglysning af påbud Efter den nye bestemmelse i råstoflovens § 34 b, kan  

 amtsrådet/hovedstadsrådet lade et påbud om at berigtige et ulovligt forhold  

 tinglyse på ejendommen på ejerens bekostning.
 Hensigten med bestemmelsen er, ifølge bemærkningerne til lovforslaget, at  

 søge at undgå, at en fysisk lovliggørelse af et ulovligt forhold (eksempelvis  

 genoprettelse af hidtidige tilstand efter ulovlig indvinding) forsinkes  

 unødigt som følge af ejerskifte.
Såvel et af amtsrådet/hovedstadsrådet udstedt påbud om lovliggørelse som  

 en tiltale, må rettes mod den til enhver tid værende ejer.
Skifter ejendommen  

 ejer, må påbuddet gentages over for den nye ejer.
Hvis den nye ejer har været  

 uvidende om det ulovlige forhold, vil han formentlig herefter søge at  

 berigtige forholdet ved retlig lovliggørelse (f.eks. søge om tilladelse til  

 en tidligere ulovlig påbegyndt indvinding), selv om dette tidligere har været  

 overvejet og forkastet af råstofmyndigheden.
Betydningen af tinglysning vil  

 være, at en køber kan blive advaret om det ulovlige forhold, således at  

 ejeren reelt vil være tvunget til at foretage lovliggørelse i overensstemmele  

 med påbuddet, før ejendommen afhændes.
 Tinglysningen er af oplysende karakter, og således ikke nogen betingelse  

 for, at det meddelte påbud er gyldigt.
Anmeldte rettigheder Amtsrådets/hovedstadsrådets behandling af anmeldelsessager efter  

 1972-lovens § 5, stk. 1, nr. 1-3 1. For så vidt angår retningslinierne for  

 amtsrådets/hovedstadsrådets behandling og godkendelse af anmeldelse om  

 råstofindvinding i henhold til § 5, stk. 1, nr. 1-3, i råstofloven af 1972,  

 henvises til kapitel 3 i miljøministeriets cirkulære af 27. juni 1978, det  

 tidligere administrationscirkulære.
 2. Indvindingsrettigheder anmeldt i henhold til  

 ovenfor nævnte bestemmelser i 1972-loven, er omfattet af samme lovs § 5, stk.  

 3 og 4 (jfr. den nugældende råstoflovs § 37, stk. 2, nr. 1) indtil disse  

 rettigheder bortfalder, jfr. nedenfor.
 Der vil således fortsat kunne stilles vilkår for indvindingsvirksomhed,  

 der sker på grundlag af anmeldte rettigheder, samt kunne nedlægges helt eller  

 delvist forbud mod sådan indvinding.
Ved amtsrådets/hovedstadsrådets behandling af anmeldelsessager er der, i  

 overensstemmelse med retningslinierne i det tidligere  

 administrationscirkulære, normalt sket en konkret vurdering af, om hensynet  

 til lovens formål krævede fastsættelse af vilkår, og i givet fald hvilke  

 vilkår, der burde stilles.
Ved fastsættelse af vilkårene blev der taget  

 hensyn til, at de ikke fik en sådan karakter, at de udgjorde en reel hindring  

 for virksomhedens fortsættelse.
Derfor kan der ikke efterfølgende i  

 anmeldelsessager erstatningsfrit stilles krav, som indebærer en begrænsning  

 af gravearealets udstrækning inden for det anmeldte areal eller af  

 gravedybden eller en tidsmæssig begrænsning af graveperioden.
 I henhold til § 5, stk. 3, i råstofloven af 1972 kan indvindingen dog  

 forbydes helt eller delvist, og der ydes eventuelt erstatning efter samme  

 lovs § 5, stk. 4.
 Amtsrådet/hovedstadsrådet fører tilsyn med den anmeldte  

 indvindingsvirksomhed, og må herunder særligt være opmærksom på, om der  

 skulle opstå behov for at søge betingelser eller yderligere betingelser, som  

 omhandlet i § 5, stk. 3, knyttet til virksomheden, eller for eventuelt at  

 nedlægge helt eller delvist forbud mod denne.
 Såfremt en sag genoptages med henblik på at undersøge, om der er behov for  

 at fastsætte nye betingelser eller nedlægge forbud, skal råstofindvinderen  

 modtage meddelelse fra amtsrådet/hovedstadsrådet om, at sagen er genoptaget.
 Såfremt amtsrådet/hovedstadsrådet finder, at der bør nedlægges forbud,  

 foretages der indstilling herom til fredningsstyrelsen.
Bortfald af anmeldte indvindingsrettigheder 3. Retten til at indvinde sten, grus og sand i henhold  

 til anmeldte rettigheder bortfalder den 1. juli 1988, jfr. råstoflovens § 22,  

 stk. 2. Tilsvarende anmeldte rettigheder for andre råstoffer bortfalder den  

 1. juli 2003.
Al erhvervsmæssig indvinding af sten, sand og grus på arealer, der alene  

 er omfattet af anmeldte og anerkendte rettigheder, kræver fra den 1. juli  

 1988 således tilladelse efter råstoflovens § 7. Efter § 22, stk. 3, skal  

 amtsrådet/hovedstadsrådet tage stilling til ansøgning om fortsat indvinding  

 inden eet år fra modtagelsen.
Dette forudsætter efter loven, at ansøgning var  

 indgivet inden den 1. juli 1985. Fredningsstyrelsen har dog tidligere  

 henstillet, at amtsrådet/hovedstadsrådet under alle omstændigheder, uanset  

 hvornår ansøgning er modtaget, færdigbehandler denne så hurtigt som muligt og  

 senest inden 1 år fra modtagelsen.
 Regionplanens retningslinier og retningslinierne i indvindingsplanen vil  

 danne det administrative grundlag for amtsrådets/hovedstadsrådets afgørelse  

 om, hvorvidt der bør gives tilladelse til råstofindvinding efter råstoflovens  

 § 7, når de anmeldte rettigheder bortfalder.
