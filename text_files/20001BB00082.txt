Fremsat den 16. januar 2001 af  

 Ole M.
Nielsen (KRF), Flemming Kofod-Svendsen (KRF),  

 Jann Sjursen (KRF), Tove Videbæk (KRF),  

 Hans Christian Schmidt (V), Kim Andersen (V),  

 Helga Moos (V), Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF),  

 Svend Aage Fauerholdt (DF) og Aase D.&nbsp  

 ;Madsen (DF) Forslag til folketingsbeslutning om at sikre stabil genanvendelse af plast i Danmark Folketinget opfordrer regeringen til fra den 1. januar  

 2002 at anvende en del af provenuet fra emballageafgiften til at yde tilskud  

 i indsamlingsleddet til finansiering af en stabil genanvendelse af plast i  

 Danmark med hovedvægt på transportemballager.
Regeringen  

 opfordres i øvrigt til snarest at fremsætte de nødvendige  

 lovforslag og foretage de ændringer i bekendtgørelser,  

 cirkulærer og andre forskrifter, som måtte være  

 nødvendige til sikring af en stabil genanvendelse af plast i  

 Danmark.
Bemærkninger til forslaget Beslutningsforslaget er en opfølgning  

 på Miljø- og Planlægningudvalgets beretning over B 100 fra  

 folketingsåret 1999-2000, hvor Venstres, Det Konservative Folkepartis,  

 Dansk Folkepartis og Kristeligt Folkepartis medlemmer af udvalget opfordrede  

 ministeren til ved hjælp af provenuet fra emballageafgiften at sikre  

 finansiering af en effektiv og stabil genanvendelse af emballager af plast  

 med hovedvægt på genanvendelse af transportemballager.
Dette  

 beslutningsforslag uddyber forslaget i beretningen.
Den danske affaldsordning giver ikke effektive  

 løsninger på, hvordan man sikrer en stabil og  

 tilstrækkelig indsamling og genanvendelse i Danmark af  

 emballageaffaldsfraktioner, som der ikke er et privatøkonomisk  

 grundlag for at genanvende.
Det gælder eksempelvis transportemballager  

 af plast.
 Foreløbige tal for indsamling af plastemballage i  

 1999 indikerer, at der er mulighed for, at Danmark kan opfylde målet i  

 EU s emballagedirektiv om 15 pct. genanvendelse af al plastemballage i 2001.  

 Forslagsstillerne finder imidlertid, at dette ikke er et særlig  

 ambitiøst mål set i forhold til, at Danmark traditionelt er et  

 foregangsland på miljøområdet.
Forslagsstillerne finder, at det må kunne lade sig  

 gøre at etablere et særligt kredsløb for  

 transportemballager af plast, når dette har været muligt for  

 dæk, blyakkumulatorer, nikkel-cadmium-batterier og skrotbiler, uden at  

 det har været i modstrid med EU s statsstøtteregler Dertil kommer, at Miljøstyrelsen som led i en  

 aftale med plastindustrien om indsamling og genanvendelse af  

 transportemballager forudsætter, at plastbranchen vil arbejde for, at  

 den fornødne genanvendelseskapacitet er til stede i Danmark.
På  

 den baggrund er det både urimeligt og uhensigtsmæssigt, at det  

 offentlige ikke i fornødent omfang sørger for, at de  

 økonomiske forudsætninger for at udnytte den eksisterende  

 genanvendelseskapacitet rent faktisk er til stede.
Forslagsstillerne finder  

 det på den baggrund nødvendigt, at staten finansielt  

 støtter genanvendelse af plast i Danmark.
I de øvrige europæiske lande har man oprettet  

 duale systemer, der sikrer stabil indsamling og genanvendelse af alle typer  

 af emballageaffald.
Sådanne systemer giver samtidig en økonomisk  

 tilskyndelse til at minimere forbruget af materiale, der anvendes til  

 emballering af en vare.
Den effekt søges opnået herhjemme ved  

 hjælp af emballageafgiften, hvor provenuet imidlertid udelukkende  

 anvendes til fiskalt formål.
Derfor råder Danmark ikke over en  

 finansieringskilde, der kan sikre stabile genanvendelseskredsløb.
 Erfaringen fra de øvrige europæiske lande  

 viser, at der er behov for en sådan finansiering, når der er tale  

 om genanvendelse af brugt plastemballage, og der ydes derfor i vore nabolande  

 subsidier til genanvendelse af plastemballager.
 Hertil kommer, at afviklingen af dansk  

 genanvendelseskapacitet for tiden fremskyndes på grund af eksport af  

 transportemballage af plast i stor skala via Hamburg til Kina, hvor plasten  

 sorteres, vaskes og bearbejdes ved håndkraft under miljø- og  

 arbejdsmiljøforhold, der vil blive anset for helt uacceptable i  

 Danmark.
Den førte politik har som konsekvens, at den  

 kapacitet og know-how inden for genanvendelse af plastemballage, som  

 efterhånden er udviklet i Danmark, i dag ikke udnyttes og på lidt  

 længere sigt forsvinder helt.
De danske genanvendelsesvirksomheder vil  

 nemlig ikke kunne overleve konkurrencen fra subsidierede virksomheder i vore  

 nabolande.
Andre indsamlingsordninger i Danmark Der findes allerede fire ordninger i Danmark til  

 indsamling af særlige fraktioner af affald.
Det gælder  

 blyakkumulatorer, dæk, nikkel-cadmium-batterier og skrotbiler.
Heraf er  

 ordningerne for blyakkumulatorer og dæk gebyrbaserede, mens  

 nikkel-cadmium-batterier og skrotbiler er afgiftsbaserede ordninger.  

 Fælles for ordningerne er, at tilskuddet ydes i indsamlingsleddet.  

 Tilskuddet dækker de omkostninger, der er forbundet med materialets,  

 produktets eller varens bortskaffelse.
 I henhold til miljøbeskyttelseslovens § 53, stk. 1,  

 kan miljø- og energiministeren fastsætte regler om, at  

 importører eller producenter af nærmere angivne materialer,  

 produkter eller varer, herunder emballage, skal betale et gebyr til staten,  

 til kommunerne eller til kommunale fællesskaber for  

 affaldsbortskaffelse til hel eller delvis dækning af omkostningerne i  

 forbindelse med materialets, produktets eller varens bortskaffelse.
 Af de fire ordninger har ordningerne vedrørende  

 blyakkumulatorer, dæk og nikkel-cadmium-batterier være godkendt  

 af Kommissionen.
Forhold til EU s statsstøtteregler Ifølge Traktaten om Oprettelse af Det  

 Europæiske Fællesskab, artikel 87, er det hovedreglen, at  

 statsstøtte, som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produktioner, er uforenelig med Fællesmarkedet, i det omfang den  

 påvirker samhandelen mellem medlemsstaterne.
 I Kommissionens Meddelelse af 26. marts 1997 om  

 Miljøafgifter i det indre marked fremgår følgende  

 oplysninger af note 38:
» Nøgleelementerne i Kommissionens vurdering  

 var:
1.	den afgift, som finansierer programmet, pålægges uden  

 forskelsbehandling alle importører/producenter af de  

 pågældende varer 2.	betaling af indsamlingsvirksomhederne bygger på et normalt  

 kommercielt grundlag 3.	programmerne tillader ikke, hverken direkte eller indirekte, at de  

 virksomheder, der foretager indsamlingen, sælger de indsamlede  

 produkter under markedsprisen 4.	programmerne skal være åbne og gennemskuelige samt  

 økonomisk effektive.
 Disse krav var opfyldt, og Kommissionen konkluderede  

 således, at støtten var forenelig med  

 statsstøttebestemmelserne og godkendte derfor disse indsamlings- og  

 bortskaffelsesprogrammer.
Økonomiske konsekvenser Forslaget vurderes at ville koste omkring 50 mio. kr.  

 årligt.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at sikre stabil  

 genanvendelse af plast i Danmark.
(Beslutningsforslag nr.
B 82).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
