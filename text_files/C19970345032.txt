 I de tilfælde, hvor der er tvivl om medlemmets oplysning om afstanden  

 mellem bopæl og uddannelsessted, lægges kommunens oplysning om afstanden til  

 grund.
 Det følger af aktivbekendtgørelsens § 149 g, stk. 1, at udbetalingen af  

 befordringsgodtgørelse til et ledigt medlem er betinget af, at den daglige  

 transport mellem bopæl og ansættelsessted henholdsvis uddannelsessted og  

 retur er mere end 24 km.
 Hidtil har arbejdsløshedskassen kunnet lægge Vejdirektoratets oplysning om  

 afstanden mellem bopæl og ansættelsessted henholdsvis uddannelsessted til  

 grund, men Vejdirektoratet kan ikke længere give denne oplysning.
Styrelsen har imidlertid ved henvendelser til kommuner fået oplyst, at  

 langt de fleste kommuner - via deres edb-system - har mulighed for uden  

 betaling at give oplysning om afstanden mellem forskellige adresser.
Hvis en  

 kommune ikke har adgang til edb-systemet, vil kommunen kunne henvise til en  

 anbokommune, der har systemet.
Styrelsen skal i den anledning bemærke, at styrelsen finder, at  

 arbejdsløshedskassen må tage udgangspunkt i medlemmets oplysning om afstanden  

 mellem bopæl og ansættelsessted henholdsvis uddannelsessted.
I de tilfælde,  

 hvor der er begrundet tvivl om medlemmets oplysning, henvises  

 arbejdsløshedskassen til at søge information om afstanden hos kommunen.
