 I medfør af konkurrencelovens § 21, stk. 3, lov nr. 384 af 10. juni 1997,  

 fastsættes:
Konkurrenceankenævnets kompetence og  

 organisation § 1.  Konkurrenceankenævnet behandler klager over  

 afgørelser, der er truffet af Konkurrencerådet, Elprisudvalget og Gas- og  

 Varmeprisudvalget, i det omfang det er fastsat i:
 Stk. 2.  Ankenævnet kan i øvrigt behandle klager over  

 afgørelser, hvor der ved lov eller i henhold til lov er fastsat bestemmelser  

 om klageadgang til nævnet.
 § 2.  Konkurrenceankenævnet består af en formand, som  

 skal opfylde betingelserne for at være højesteretsdommer, samt 2 andre  

 medlemmer, som skal have henholdsvis økonomisk og juridisk sagkundskab.
Stk. 2.  Formanden og medlemmerne udpeges af  

 erhvervsministeren.
De skal være uafhængige af erhvervsinteresser.
Hvervet  

 ophører med udgangen af den måned, hvori vedkommende fylder 70 år.
 Stk. 3.  For hvert medlem udpeger erhvervsministeren en  

 suppleant.
 § 3.  Formanden tilrettelægger ankenævnets arbejde og  

 leder forhandlingerne på nævnets møder.
 § 4.  Ankenævnets sekretariatsopgaver varetages af  

 Erhvervs- og Selskabsstyrelsen.
Sagens forberedelse § 5.  Klage indgives skriftlig til  

 Konkurrenceankenævnet, sekretariatet, Kampmannsgade 1, 1780 København V.
 Stk. 2.  I klagen skal angives:
 Stk. 3.  Opfylder en klage ikke kravene efter stk. 2, og  

 er disse ikke blevet opfyldt inden en af formanden fastsat frist, afvises  

 klagen.
Stk. 4.  Med klagen skal følge et gebyr på 5.000 kr.
Ved  

 klager i henhold til elforsyningsloven og varmeforsyningsloven er gebyret dog  

 1000 kr., hvis den påklagede sag vedrører en ydelse, der hovedsagelig er  

 bestemt til ikke-erhvervsmæssig anvendelse for klageren.
Medfølger gebyret  

 ikke, og betales dette ikke inden en af formanden fastsat frist, afvises  

 klagen.
 Stk. 5.  Ved klage over afslag på begæring om aktindsigt  

 opkræves ikke gebyr.
 § 6.  Ankenævnet eller formanden på dets vegne kan  

 afvise klager, der ikke er omfattet af nævnets kompetence, er indgivet for  

 sent, eller som er indgivet af en, som ikke er klageberettiget.
§ 7.  Klage har kun opsættende virkning i det omfang,  

 dette er fastsat i lovgivningen.
Ankenævnet eller formanden på dets vegne kan  

 dog bestemme, at en klage tillægges opsættende virkning.
§ 8.  Medmindre en klage afvises umiddelbart,  

 forelægger ankenævnet klagen for den indklagede myndighed.
Myndigheden skal  

 inden en af formanden fastsat frist over for ankenævnet og klageren fremkomme  

 med et svar, der skal indeholde en redegørelse for sagens faktiske og retlige  

 omstændigheder samt bemærkninger til klagen.
 § 9.  Ankenævnet eller formanden på dets vegne kan  

 tillade en tredjemand eller en offentlig myndighed, der har en retlig  

 interesse i udfaldet af en sag, at indtræde i sagen til støtte for klageren  

 eller den indklagede myndighed.
 Stk. 2.  Formanden kan bestemme, at en tredjemand eller  

 en offentlig myndighed underrettes om en sag, der er indbragt for ankenævnet.  

 De pågældende gives samtidig mulighed for, inden for en af formanden fastsat  

 frist, at anmode om tilladelse til at indtræde efter stk. 1.
 § 10.  Formanden fastsætter frister:
 Indlæg og bemærkninger sendes til ankenævnet og til de øvrige i sagen  

 involverede.
 § 11.  Formanden kan anmode klageren, den indklagede  

 myndighed eller den, der er indtrådt i sagen efter § 9, stk. 1, om inden for  

 en fastsat frist over for ankenævnet og de i sagen øvrige involverede at  

 tilvejebringe yderligere oplysninger, der skønnes nødvendige til sagens  

 bedømmelse.
 Stk. 2.  Ankenævnet eller formanden på dets vegne kan i  

 øvrigt indhente oplysninger, hvor det skønnes hensigtsmæssigt.
 § 12.  Afgives indlæg eller bemærkninger efter § 10,  

 eller fremkommer oplysninger efter § 11 ikke inden for de fastsatte frister,  

 kan ankenævnet afgøre sagen på det foreliggende grundlag.
 Stk. 2.  Fristerne som nævnt i stk. 1 sættes til 4 uger,  

 medmindre formanden finder det påkrævet med en anden frist.
Sagens afgørelse § 13.  Sager behandles mundtligt på begæring af  

 klageren eller den indklagede myndighed, medmindre formanden træffer  

 beslutning om skriftlig behandling.
 Stk. 2.  I tilfælde, hvor der finder procedure sted for  

 ankenævnet, er proceduren offentlig, medmindre nævnets formand efter  

 forhandling med parterne træffer anden afgørelse af hensyn til  

 hemmeligholdelse af oplysninger i medfør af lovgivning herom.
Stk. 3.  Hvor proceduren foregår offentligt, skal der  

 med mindst 3 dages varsel ske bekendtgørelse ved opslag på Erhvervs- og  

 Selskabsstyrelsens opslagstavle.
I særlige tilfælde, hvor formanden skønner  

 det nødvendigt, kan proceduren finde sted efter bekendtgørelse på samme måde  

 med dags varsel.
 Stk. 4.  Formanden bestemmer formen for den mundtlige  

 forhandling, herunder i hvilken rækkefølge de mødende skal have ordet, og  

 hvornår forhandlingen er afsluttet.
 Stk. 5 .  I sager, der behandles skriftligt, træffer  

 ankenævnet afgørelse på grundlag af skriftlig votering, eventuelt i et møde.  

 Formanden træffer bestemmelse herom.
§ 14.  Ankenævnets afgørelser træffes ved almindeligt  

 stemmeflertal.
Hvert medlem har 1 stemme.
 Stk. 2.  Er afgørelsen ikke truffet i enighed, skal  

 afgørelsen tillige indeholde mindretallets opfattelse.
 Stk. 3.  Afgørelsen indføres i en protokol, der  

 underskrives af hvert af nævnets medlemmer.
Stk. 4.  Gives der klageren helt eller delvis medhold i  

 den indbragte klage, eller ændrer den indklagede myndighed sin afgørelse i  

 overensstemmelse med klagerens påstand, kan ankenævnet eller formanden på  

 dets vegne træffe bestemmelse om hel eller delvis tilbagebetaling af det  

 indbetalte gebyr.
Det samme gælder, hvis klagen afvises.
Ikrafttrædelse § 15.  Bekendtgørelsen træder i kraft den 1. januar  

 1998.
 Stk. 2.  Bekendtgørelse nr. 680 af 11. august 1995 om  

 Konkurrenceankenævnet ophæves.
