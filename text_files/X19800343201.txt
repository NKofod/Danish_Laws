Afslået at udbetale ægtefællepension til en enke, der har været gift  

 med afdøde i to omgange.
Første gang i 16 år indtil skilsmisse før ATP's  

 oprettelse, og anden gang i 7 1/2 år indtil manden afgik ved døden i 1980.
 Arbejdsmarkedets Tillægspension har nu afsluttet behandlingen af Deres  

 begæring om udbetaling af tillægspension i form af ægtefællepension efter  

 Deres mand, der afgik ved døden februar 1980.
Efter loven om Arbejdsmarkedets Tillægspension er det en betingelse for  

 udbetaling af ægtefællepension, at ægteskabet har varet i mindst 10 år.
Hvis  

 et ægteskab er opløst ved skilsmisse, er det endvidere en betingelse, at  

 skilsmissen har fundet sted efter oprettelsen af tillægspensionsordningen pr.  

 1. april 1964.
 Af Deres begæring om udbetaling af ægtefællepension fremgår det, at De har  

 været gift med Deres afdøde mand to gange, dels fra den 3. august 1940 til  

 1956, dels fra den 12. august 1972 og indtil han døde den 5. februar 1980.
 Det bemærkes hertil, at Deres første ægteskab blev opløst før ATP-lovens  

 ikrafttræden pr. 1. april 1964. De kan derfor ikke have erhvervet ret til  

 tillægspension i form af ægtefællepension i kraft af dette ægteskab.
 For så vidt angår Deres andet ægteskab, giver dette ej heller ret til  

 ægtefællepension, idet det har varet i mindre end 10 år.
 ATP beklager derfor ikke at have mulighed for at udbetale Dem  

 ægtefællepension.
