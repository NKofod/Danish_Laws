Ankestyrelsens principafgørelse P-9-96 om pension - optjening - bopælstid - udsendt af offentlig dansk myndighed - beskæftigelse i offentlig dansk interesse Resume:
 Ankestyrelsen har behandlet 2 sager om opgørelse af bopælstiden.
 Det drejede sig dels om, hvad der skal forstås ved "ophold i udlandet som ansat i dansk firmas filial eller datterselskab", dels om en nærmere afgrænsning af udtrykket "i offentlig dansk interesse".
 I sag nr. 1 fandt Ankestyrelsen, at beskæftigelse som freelance journalist/korrespondent uden fast ansættelsesforhold ikke var omfattet af udtrykkene "ophold i udlandet som ansat i et dansk firmas filial eller datterselskab" eller "i offentlig dansk interesse".
 I sag nr. 2 fandt Ankestyrelsen, at ansøger, der havde været ansat i udlandet i en offentlig stilling, der var pensionsgivende i opholdslandet, ikke kunne betragtes som udsendt af offentlig dansk myndighed eller som beskæftiget i offentlig dansk interesse.
 Ligeledes fandt Ankestyrelsen heller ikke, at beskæftigelse med atudføre ulønnet videnskabeligt arbejde uden tilknytning til internationale anerkendte forskningsprojekter kunne betragtes som beskæfti gelse i offentlig dansk interesse.
 Love:
Lov om social pension - lovbekendtgørelse nr. 521 af 16. juni 1994 - § 3, stk. 2, § 8, nr. 2 og § 8, nr. 4 Lov om social pension - lovbekendtgørelse nr. 484 af 29. maj 2007 - § 8, stk. 1, nr. 2, § 8, stk. 1, nr. 4 og § 3, stk. 2 Vejledninger:
Socialstyrelsens vejledning nr. 228 af 29. oktober 1990 om social pension - pkt. 28 Sagsfremstilling 1:
Sag nr. 1 - j. nr. 20274-94 Sagen drejede sig om en mand, der fra det fyldte 15. år til det fyl dte 67. år havde haft fast bopæl i Danmark i ca. 18 år.
I februar 1961 rejste han til udlandet, fordi han fik ansættelse på et universitet.
Han havde i 17 år arbejdet som leder af udenlands-presseafdelingen påuniversitet.
Siden arbejdsophøret i 1981 havde han modtaget en "før" pension på ca. 6.000 kr. pr. måned.
Han havde ikke siden fraflytning haft fast bopæl i Danmark.
I 1965 købte han fast ejendom i udlandet og havde efter 1967 boet "husfrit" som følge af lejeindtægt.
Han havde derudover arbejdet som freelance journalist/korrespondent og solgt artikler til den danske presse.
 Da han fyldte 67 år, blev der søgt om dansk folkepension, men han fik afslag, da han ikke havde haft fast bopæl i Danmark i mindst 30 år, jf. § 3, stk. 2.
 Ankenævnet tiltrådte kommunens afslag på ansøgning om folkepension.
 Nævnet fandt ikke, at beskæftigelsen som freelance journalist/korre spondent kunne sidestilles med ansættelse i dansk firmas filial eller datterselskab.
Nævnet lagde vægt på, at han ikke havde været fastansat ved nogen virksomhed i Danmark, der gjorde brug af hans arbejde.
Endvidere blev der lagt vægt på de foreliggende oplysninger om hans indtægter gennem årene ved de omhandlede virksomheder.
 Sagen blev behandlet i principielt møde med henblik på en tydeliggø relse af, hvad der skal forstås ved "ophold i udlandet som ansat i et dansk firmas filial eller datterselskab" samt en nærmere afgrænsning af udtrykket "i offentlig dansk interesse".
 Afgørelse:
 Ankestyrelsen fandt, at ansøger ikke havde ret til folkepension efter lov om social pension § 12.
 Begrundelsen var, at ansøger ikke opfyldte betingelserne for at have optjent ret til dansk pension i lov om social pension § 3, stk. 2, jf. § 8, nr. 3 og nr. 4.
 Ankestyrelsen fandt i den forbindelse ikke, at hans beskæftigelse som freelance journalist/korrespondent kunne sidestilles med ophold i udlandet som ansat i et dansk firmas filial eller datterselskab.
 Ankestyrelsen lagde vægt på, at han ikke havde været fastansat ved nogen virksomhed i Danmark.
 Ankestyrelsen lagde desuden vægt på, at hans beskæftigelse som freelance korrespondent for danske dag- og ugeblade efter det oplysteom hans indtægtsforhold ikke kunne betragtes som hans hovedbeskæf tigelse.
 Ankestyrelsen fandt heller ikke, at arbejdet kunne sidestilles med beskæftigelse "i offentlig dansk interesse".
 Ankestyrelsen lagde i den forbindelse vægt på, at der ikke havde været tale om ansættelse i internationale organisationer, som den danske stat er medlem af, eller beskæftigelse i forbindelse med ansættelse ved internationale projekter.
___________________________________________________ Sagsfremstilling 2:
Sag nr. 2 - j. nr. 20567-95 Sagen drejede sig om en mand, der fra det fyldte 15. år til det fyl dte 67. år havde haft fast bopæl i Danmark i ca. 8 år.
Ansøger var dansk statsborger og udenlandsk gift.
På eget initiativ søgte han stilling ved et universitet i ægtefællens hjemland og blev i 1950 ansat som lektor i dansk.
Han havde forinden kontaktet Undervisningsministeriet, som ikke havde indvendinger mod ansættelsen.
Han havde i den forbindelse været i kontakt med Undervisningsministeriets lektorudvalg, som han årligtsendte indberetninger til.
I 1974 forsøgte man fra Undervis ningsministeriets lektorudvalgs side at få ham anerkendt som udsendt lektor, men dette blev afslået fra det pågældende lands side.
 I 1975 ophørte han som lektor, da han fik tilkendt invalidepension fra universitetet.
 Han havde siden været beskæftiget med at udføre ulønnet videnskabeligt arbejde uden nogen tilknytning til internationale forskningspro jekter.
 Da han fyldte 67 år, søgte han om dansk folkepension, men fik afslag, da han ikke havde haft fast bopæl i Danmark i mindst 30 år, jf. § 3, stk. 2.
 Ankenævnet tiltrådte kommunens afgørelse, da ansøgeren efter nævnets opfattelse ikke opfyldte bopælskravet.
 Nævnet fandt, at ansøger ikke kunne betragtes som udsendt af offent lig dansk myndighed, og nævnet fandt heller ikke, at hans virksomhed kunne betragtes som beskæftigelse i offentlig dansk interesse.
 Nævnet lagde med hensyn til det sidste især vægt på, at han selv havde søgt stillingen ved universitetet, og at den var aflønnet af staten, ligesom den havde været pensionsgivende i forhold til ham.
 Sagen blev behandlet i principielt møde med henblik på en tydeliggø relse af, hvad der skal forstås ved udtrykket "i offentlig dansk interesse".
 Afgørelse:
 Ankestyrelsen fandt, at ansøger ikke havde ret til dansk folkepension.
 Begrundelsen var, at han ikke opfyldte betingelserne for at have optjent ret til dansk pension i lov om social pension § 3, stk. 2, jf. § 8, nr. 3.
 Ankestyrelsen fandt ikke, at hans arbejde kunne sidestilles med at være beskæftiget "i offentlig dansk interesse".
 Vedrørende perioden fra 1950 til 1975, hvor han var ansat ved univer sitetet, lagde Ankestyrelsen vægt på, at han var ansat og aflønnet af staten, samt at stillingen havde været pensionsgivende.
 Vedrørende perioden efter 1975 lagde Ankestyrelsen vægt på, at der ikke havde været tale om ansættelse i internationale organisationer, som den danske stat er medlem af, eller beskæftigelse i forbindelse med ansættelse ved internationale anerkendte projekter.
