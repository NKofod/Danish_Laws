Nr BTL 90 Betænkning over Forslag til lov om ændring af lov om en værdipapircentral  

  

 Nr L 90 1987-88, 1. samling Afgivet af Erhvervsudvalget Afgivet: 19871210 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
Herefter indstiller udvalget lovforslaget til vedtagelse med  

 det af industriministeren stillede ændringsforslag.
Et mindretal (Fremskridtspartiets medlem af udvalget) ønsker dog at udtale følgende:
Det er en fornuftig ordning, at det offentlige har en central registrering af værdipapirer.
Imidlertid havde Fremskridtspartiet hellere set, at forbrugerne fik fri adgang til direkte kontakt til Værdipapircentralen fremfor at skulle gennem det unødvendige og besværlige administrative led, som banker og sparekasser m.v. ofte er i denne forbindelse.
Ændringsforslag Af industriministeren, tiltrådt af udvalget:
 1) Nr. 3 affattes således:
 » 3. § 11 affattes således:
»§ 11. Når registrering af en aftale om rettigheder over fondsaktiver er endeligt gennemført i Værdipapircentralen, kan en godtroende erhverver ifølge registreret aftale ikke mødes med nogen indsigelse mod gyldigheden af den førstnævnte aftale.
Dog bevares den indsigelse, at aftalen er ugyldig som følge af falsk eller voldelig tvang.«» Bemærkninger Til nr. 1 Formålet med ændringen er alene en konsekvens af ændringen i § 10.
Bestemmelsen fastslår, at godtroende aftaleerhververe beskyttes mod indsigelse om gyldigheden af en aftale om rettigheder over fondsaktiver, når de har anmeldt deres aftale til registrering, og når der er sket endelig registrering i Værdipapircentralen af den aftale, som der er rettet ugyldighedsindsigelse imod.
Forslaget ligger tættere op ad den nuværende lovtekst, hvorved fortolkningsproblemer i forhold til den gældende lov skulle kunne undgås.
Svend Andersen (S) Lykketoft (S) fmd.
Kelm-Hansen (S) Lissa Mathiasen (S) Bjørn Westh (S) Erling Olsen (S) Birthe Hansen (SF) Rahbæk Møller (SF) Fabricius (KF) Jette Thomsen (KF) Aagaard (KF) Kai Dige Bach (KF) Svend Heiselberg (V) Anders Poulsen (V) Emmert Andersen (CD) Pia Dahl (FP) Larsen-Ledet (RV) Partierne KRF og FK havde ikke medlemmer i udvalget.
