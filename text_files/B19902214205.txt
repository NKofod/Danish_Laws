 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte  

 praktikvirksomheder, kan der gennemføres en uddannelse som modelsnedker.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for industriens træ- og  

 plastfag.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som modelsnedker.
 Uddannelsens varighed og struktur m.v.
 § 4.  Uddannelsen varer 4 år og afsluttes efter 5.  

 skoleperiode.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 60 uger inklusive 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor:
-------------------------------------------------------------------- Stk. 2.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 6.  Gennemførelse af 2. skoleperiode i  

 skibstømreruddannelsen giver fritagelse for 2. skoleperiode i  

 modelsnedkeruddannelsen.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Uddannelsens mål m.v.
 § 7.  Den uddannede modelsnedker skal kunne:
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give forudsætninger for at varetage de  

 funktioner, uddannelsen tager sigte på.
Undervisningen skal samtidig give  

 forudsætninger for, at den uddannede ved efter- og videreuddannelse kan  

 udbygge sine kvalifikationer.
Undervisningen skal endvidere bidrage til  

 elevens personlige udvikling og forståelse af samfundet og dets udvikling.
 § 9.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
-------------------------------------------------------------------- -------------------------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10-13  

 i overensstemmelse med § 15 i hovedbekendtgørelsen det nærmere indhold af  

 undervisningen.
2. skoleperiode § 10.  Undervisningen i 2. skoleperiode har til  

 formål:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Tildannelse af simple emner og udførelse af skibs- og modelsamlinger og  

 vedligeholde skærende værktøjer.
Følgende arbejdsdiscipliner indgår med de  

 nævnte niveaukrav:
 Eleven skal kunne save, høvle, bore, tilstikke, raspe og slibe, således at  

 de bearbejdede emner og samlinger opfylder tegningernes og  

 arbejdsinstruktionernes krav.
 Eleven skal kunne opsætte skærende værktøjer i overensstemmelse med  

 værktøjslære for træfagene.
Fremstilling af enkle emner på spåntagende træbearbejdningsmaskiner ved  

 savning, afretning, høvling, drejning og pudsning.
Inden for  

 arbejdsdisciplinen spåntagning skal eleven kunne foretage relevant valg af  

 materialer, og de fremstillede emner skal modsvare tegningens målangivelser  

 og have en overfladebeskaffenhed, der opfylder fagets visuelle krav.
Kunne vælge velegnede materialer og udføre træsamlinger som sinkning,  

 slidsning, tapning, gratning og samling med skruer, søm og bolte.
Inden for  

 arbejdsdisciplinen samling skal de fremstillede træsamlinger overholde fagets  

 normer samt krav til styrke, holdbarhed og udseende.
Overfladebehandling ved oliering, lakering og afpudsning.
I  

 arbejdsdisciplinen oliering og lakering skal de overfladebehandlede emner  

 opfylde fagets krav om udseende og holdbarhed.
 Bearbejdning af emner, der indgår i enkle modeller, og  

 kærnekassefremstilling ved høvling, savning, tilstikning, boring, slibning og  

 raspning ved benyttelse af det relevante håndværktøj, samt afpudsning af  

 overfladerne på model og kærnekasser, spartling og lakering af modeludstyret.  

 Følgende arbejdsdiscipliner indgår med de nævnte niveaukrav:
 De bearbejdede emner skal overholde tegningens givne mål og  

 specifikationer efter de gældende standarder.
 Modeludstyrets overflade skal overholde de gældende standarder samt  

 støberiernes krav til holdbarhed og stabilitet.
3. skoleperiode § 11.  Undervisningen i 3. skoleperiode har til  

 formål:
 Stk. 2.  Undervisningen i områdefag (deljob) i 3.  

 skoleperiode har følgende faglige mål og øvrige rammer for indholdet:
Fremstilling af emner i træ, der indgår i enkle modeller, og kærnekasser  

 ved høvling, afretning, savning, fræsning, boring, drejning og slibning.
I  

 arbejdsdisciplinen spåntagning skal de bearbejdede emner overholde de på  

 tegningen givne mål og specifikationer efter de gældende standarder.
(Som i 2. skoleperiode jf. § 10, stk. 2, nr. 4) (Som i 2. skoleperiode jf. § 10, stk. 2, nr. 5) Sammenføjning af materialer til enkle modeller og kærnekasseopbygning.  

 Eleven vælger sammenføjningsmidler og udfører samling med skruer, gratning,  

 ind- og nedfældning, limning og tapning.
Inden for arbejdsdisciplinen  

 sammenføjning skal eleven kunne udføre sammenføjninger efter de metoder og  

 normer, der anvendes ved modelfremstilling, således at krav til holdbarhed og  

 målfasthed opfyldes.
Planlægning af operationsrækkefølge, udarbejdelse af program,  

 programmering, editering og simulering af et fræseforløb.
Indlæsning af  

 program, opmåling af værktøjsdata, opspænding, bearbejdning og nedtagning af  

 emne fra fræser.
Følgende arbejdsdiscipliner med de nævnte niveaukrav indgår:
 Det udarbejdede program skal være verificeret i henhold til arbejdstegning  

 og værktøj.
Eleven skal have udarbejdet et værktøjskartotek, der tager hensyn til  

 værktøjsdata og dimensioner.
Fræsning af enkle emner med ydre konturer skal  

 være bearbejdet, og målene overholder en tolerance på +/- 0,5 mm.
 Stk. 3.  Undervisningen i specialefag (deljob) i  

 3. skoleperiode har følgende mål og rammer for indholdet:
Klargøring til afstøbning, støber og afformer.
Følgende arbejdsdiscipliner  

 med de nævnte niveaukrav indgår:
 Eleven skal efter instruktion kunne voksbehandle et modeludstyr, således  

 at formen efter støbning kan afformes med fejlfri negativform.
 De støbte emner skal overholde tegningens mål og krav til  

 overfladebeskaffenhed.
 De støbte emner skal fremstå uden støbefejl.
Opnåelse af grundlæggende kendskab til modelstyrets brug i støberiet,  

 herunder kendskab til opformning af forskellige typer modeller, hel model,  

 delte modeller med løse stykker samt kendskab til indløbssystemer.
Kendskab  

 til automatiske formemaskiner og til de i støberiet brugte materialer til  

 opformning.
Forståelse for princippet i benyttelse af kærne og anviser.  

 Kendskab til anvendelse af de værktøjer, der benyttes ved fremstilling af  

 forme, samt former efter egen fremstillet model.
Følgende arbejdsdiscipliner  

 med de nævnte niveaukrav indgår:
Eleven kan efter instruktion fremstille forme efter enkle modeller De fremstillede kærner kan anvendes ved støbning.
 Eleven skal have fremstillet en færdig form til et stykke gods med kærne,  

 og godstykkelserne skal overholde de opgivne mål.
Tegning af oprids i fuldstørrelse med svind, påføring af bearbejdning,  

 slip og skillelinie samt anvisning.
Eleven skal kunne tegne et oprids,  

 således at det danner et sikkert grundlag for model og  

 kærnekassefremstilling.
4. skoleperiode § 12.  Undervisningen i 4. skoleperiode har til  

 formål:
 Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Fremstilling af emner i træ, der indgår i modeller og kærnekasser ved  

 høvling, afretning, savning, fræsning, boring, drejning og slibning.
I  

 arbejdsdisciplinen maskinel bearbejdning skal de bearbejdede emner overholde  

 de på tegningen givne mål og specifikationer efter de gældende standarder.
(Som i 2. og 3. skoleperiode jf. § 10, stk. 2, nr. 4) Bearbejdning af emner, der indgår i model- og kærnekassefremstilling og  

 benyttelse af de relevante håndværktøjer.
Afpudsning af overfladerne på model  

 og kærnekasser, spartling og lakering af modeludstyret.
Eleven bearbejder  

 emnerne ved tilstikning, boring, høvling, savning, raspning og slibning.  

 Følgende arbejdsdiscipliner med de nævnte niveaukrav indgår:
 De bearbejdede emner skal overholde tegningens givne mål og  

 specifikationer efter de gældende standarder.
 Modeludstyrets overflade skal overholde de gældende standarder, samt  

 støberiernes krav til holdbarhed og stabilitet.
(Som i 3. skoleperiode jf. § 11, stk. 2, nr. 5) Stk. 3.  Undervisningen i specialefag (deljob) i  

 4. skoleperiode har følgende mål og øvrige rammer for indholdet:
Klargøring til afstøbning, støber og afformer.
Følgende arbejdsdiscipliner  

 med de nævnte niveaukrav indgår:
 Modeludstyret skal være voksbehandlet således, at formen efter støbning  

 kan afformes med fejlfri negativform.
 De støbte emner skal overholde tegningens mål og krav til  

 overfladebeskaffenhed.
 De støbte emner skal fremstå uden støbefejl.
Styrkelse af kendskabet til modeludstyrets brug i støberiet, herunder  

 kendskab til opformning af forskellige typer modeller, hel model, delte  

 modeller med løse stykker samt til indløbssystemer.
Kendskab til automatiske  

 formemaskiner og til de i støberiet brugte materialer til opformning.  

 Anvendelse af de værktøjer, der benyttes ved fremstilling af forme samt  

 formning efter egen fremstillet model.
Følgende arbejdsdiscipliner med de  

 nævnte niveaukrav indgår:
 Eleven skal kunne fremstille forme efter modeller af kompleks art.
 De fremstillede kærner skal kunne anvendes ved støbning.
 Eleven skal have fremstillet en færdig form til et stykke gods med kærne.  

 Godstykkelserne skal overholde de opgivne mål.
(Som i 3. skoleperiode jf. § 11, stk. 3, nr. 3) 5. skoleperiode § 13.  Undervisningen i 5. skoleperiode har til  

 formål:
 Stk. 2.  Undervisningen i specialefag (deljob) i  

 5. skoleperiode har følgende mål og øvrige rammer for indholdet:
Selvstændig vurdering af overfladebehandling ved oliering, lakering og  

 afpudsning.
I arbejdsdisciplinen oliering og lakering skal de  

 overfladebehandlede emner opfylde kravene til udseende og holdbarhed.
Fremstilling af komplette modeller og kærnekasser ved høvling, afretning,  

 savning, fræsning, boring, drejning, tilstikning, raspning og slibning samt  

 overfladebehandling.
I arbejdsdisciplinen fremstilling skal eleven kunne  

 dokumentere faglig kompetence i fremstilling af modeludstyr.
(Som i 3. og 4. skoleperiode jf. § 11, stk. 3, nr. 3) Praktikuddannelsen § 14.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen, og det  

 valgte speciale og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
Iøvrigt kan eleven på virksomheden beskæftiges med arbejdsopgaver  

 og discipliner, som er relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for det pågældende speciale.  

 Eleven udøver alle former for arbejdsdiscipliner og metoder og udfører  

 arbejdet ud fra sit kendskab til det gældende kvalitetsniveau.
 Stk. 8.  Praktikuddannelsen i 2. - 4. praktikperiode  

 følger i øvrigt reglerne i §§ 15-17. I praktikuddannelsen kan som ønskeligt  

 supplement indgå:
2. praktikperiode § 15.  Praktikuddannelsen i 2. praktikperiode omfatter  

 følgende deljob og arbejdsdiscipliner med følgende mål og indhold:
3. praktikperiode § 16.  Praktikuddannelsen i 3. praktikperiode omfatter  

 følgende deljob og arbejdsdiscipliner med følgende mål og indhold:
4. praktikperiode § 17.  I 4. praktikperiode skal eleven skal anvende de  

 på virksomheden forekommende opmærkningsmetoder og udføre modelfremstilling  

 efter forekommende tegninger og skitser og efter gældende sikkerhedsregler.
Øvrige bestemmelser vedrørende praktikuddannelsen § 18.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 19.  Virksomheden meddeler i en erklæring ved  

 afslutningen af en praktikperiode, undtagen den sidste, til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 20.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for modelsnedkeruddannelsen.
 Stk. 2.  Uddannelsesbeviset udstedes, når den eksamen,  

 som er beskrevet i §§ 27-30 (svendeprøven), er bestået, når skolebevis er  

 udstedt, jf. § 21, og når afsluttende praktikerklæring er udstedt, jf. § 19,  

 stk. 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, samt oplysning om den opnåede karakter fastsat i  

 henhold til § 29, stk. 3.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 21.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 24,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 22.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning  

 bevis for den gennemgåede undervisning, hvis eleven anmoder om det.
Skolens bedømmelse § 23.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 21, stk. 2, nr. 1.
Skolevejledning § 24.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 21, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 25.  Ved karaktergivning i grundfag anvendes  

 13-skalaen, jf. beskrivelsen i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 26.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 27-30.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 27.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 praktisk prøve jf. § 28.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 25 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 28.  Den skriftlige prøve (teoriopgave) afholdes i  

 sidste skoleperiode og består af et antal skriftlige spørgsmål inden for  

 grundfag, områdefag og specialefag samt en arbejdstegning.
Teoriopgaverne  

 skal besvares selvstændigt inden for 2 klokketimer, og alle former for  

 hjælpemidler må anvendes.
Stk. 2.  Den praktiske prøve består i fremstilling af en  

 model og støbeform.
Det fremstillede skal udgøre en brugbar helhed, der  

 overholder mål og angivelser i tegning, jf. stk. 3.
Stk. 3.  Tegninger og instruktioner og andet skriftligt  

 materiale skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 4.  Læreren skal være til stede under udførelsen af  

 den praktiske prøve.
Censorerne skal være til stede på prøvens to sidste  

 dage.
 § 29.  Ved bedømmelsen af opgavebesvarelserne ved den  

 skriftlige prøve, jf. § 28, stk. 1, giver læreren og de to censorer en samlet  

 karakter under anvendelse af talværdierne i den karakterskala, som er omtalt  

 i § 25, stk. 2.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer hver en samlet karakter  

 under anvendelse af talværdierne i den karakterskala, som er omtalt i § 25,  

 stk. 2, for henholdsvis:
 Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de to karakterer i den  

 praktiske prøve tæller med vægten 3 gange vægten af den skriftlige prøve.  

 Karakteren udtrykkes ved en af de betegnelser uden tal, som er angivet i §  

 25, stk. 2. For at bestå eksamen kræves, at eksamenskarakteren har mindst  

 talværdien 1.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler, idet  

 karakterværdien 1 dog ikke kan fremkomme ved forhøjelse.
Stk. 5.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
§ 30.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Eleven kan kun aflægge omprøve en  

 gang, idet skolen efter samråd med det faglige udvalg dog kan tillade, at  

 eleven aflægger omprøve påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttræden § 31.  Bekendtgørelsen træder i kraft den 1. januar  

 1991.
