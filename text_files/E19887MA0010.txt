 Der var rejst spørgsmål om, hvorvidt renter på et byggelån vedrørende et  

 byggeri, der er udført af et selskab som totalentreprise, skal medregnes til  

 selskabets momspligtige værdi.
Det var aftalt i totalentreprisekontrakten, at bygherren først skal betale  

 entreprisesummen ved den godkendte etapevise aflevering af det færdige  

 byggeri.
Bygherren havde samtidig forpligtet sig til at refundere selskabet  

 de byggelånsrenter, som det har betalt på byggelånet, der er optaget til  

 finansiering af byggeriet.
 Efter bestemmelserne i entreprisekontrakten debiteres bygherren alene for  

 de faktisk påløbne byggelånsrenter.
 Byggelånet blev etableret ved byggeriets begyndelse i selskabets navn mod  

 sikkerhed i entreprisesummen og stilles til disposition, efterhånden som  

 byggeleverancen bød banken tilstrækkelig sikkerhed.
 Bygherren havde ikke stillet sikkerhed for eller haft nogen indflydelse på  

 de foretagne træk på byggelånet.
Nævnet traf afgørelse om, at byggelånsrenterne skal medregnes til den  

 momspligtige værdi efter lovens § 7, stk 1, idet det af entreprisekontrakten  

 fremgik, at hele entreprisen (incl de nævnte byggelånsrenter) udføres mod et  

 fast vederlag incl moms.
Rentebeløbet udgjorde efter nævnets opfattelse en  

 integreret del af købesummen i lighed med lønudgifter mv.
