 I medfør af § 17, § 18, § 73, § 80, § 92, og § 110, stk. 3, i lov om  

 miljøbeskyttelse, jf. lovbekendtgørelse nr. 590 af 27. juni 1994, fastsættes  

 herved følgende:
Bekæmpelse af og sikring mod rotter § 1.  I nærværende bekendtgørelse forstås ved:
§ 2.  Grundejere skal sikre og renholde deres  

 ejendomme således, at rotters levemuligheder på ejendommene begrænses mest  

 muligt, jf.
Miljøstyrelsens vejledninger.
 Stk. 2.  Såfremt en grundejer eller en lejer indgår  

 eller fornyer en aftale med et bekæmpelsesfirma om forebyggende  

 rottebekæmpelse, skal dette meddeles skriftligt til kommunalbestyrelsen.  

 Ligeledes skal en ændring og en ophævelse af en aftale meddeles skriftligt  

 til kommunalbestyrelsen.
 § 3.  Enhver, der konstaterer forekomst af rotter, er  

 ansvarlig for, at dette straks anmeldes til kommunalbestyrelsen.
 § 4.  Kommunalbestyrelsen skal sørge for, at der  

 foretages en effektiv bekæmpelse af rotter (Rattus norvegicus og Rattus  

 rattus).
 Stk. 2.  Kommunalbestyrelsen skal to gange årligt sørge  

 for, at kommunens borgere får fornøden orientering om, at konstaterede  

 forekomster af rotter skal anmeldes til kommunen.
Stk. 3.  Kommunalbestyrelsen skal undersøge alle  

 ejendomme i landzone for rotter to gange årligt og efter anmeldelse.  

 Kommunalbestyrelsen skal herefter bekæmpe rotterne effektivt.
Bekæmpelsen  

 skal ske enten ved kommunens eget personale eller ved en hertil autoriseret  

 person, jf. § 7. I byzoner og sommerhusområder foretages bekæmpelsen efter  

 anmeldelse, medmindre særlige forhold nødvendiggør et regelmæssigt tilsyn.
I  

 levnedsmiddelvirksomheder foretages eftersyn for rotter samtidig med de  

 levnedsmiddelhygiejniske tilsyn af den offentlige myndighed, der efter  

 gældende bestemmelser udøver tilsyn.
Såvel kommunalbestyrelsen som det  

 levnedsmiddelhygiejniske tilsyn har pligt til at underrette hinanden om  

 konstaterede forekomster af rotter, iværksat rottebekæmpelse el.lign. på  

 disse virksomheder.
 Stk. 4.  Bekæmpelsen af rotter skal foregå i  

 overensstemmelse med de af Miljøstyrelsen udarbejdede retningslinier.
 Stk. 5.  Bekæmpelsen af rotter med kemiske midler må kun  

 foretages af personer, der er autoriseret af Miljøstyrelsen eller bemyndiget  

 af kommunalbestyrelsen samt af personer, der er undergivet en autoriseret  

 persons instruktion og arbejder på dennes ansvar.
 Stk. 6.  Kommunalbestyrelsen kan indgå kontrakt om  

 bekæmpelsen med autoriserede personer eller virksomheder, der beskæftiger sig  

 med rottebekæmpelse.
 Stk. 7.  Kommunalbestyrelsen skal føre en kontrolbog  

 el.lign., hvori det registreres, hvilke ejendomme, der er besøgt, tidspunktet  

 for besøgene, om der er rotter på ejendommen, og om der er udlagt gift.  

 Ejendommens ejere eller lejere skal om muligt kvittere for besøget.  

 Kontrolbogen skal til enhver tid være tilgængelig for Miljøstyrelsens  

 konsulenter i rottebekæmpelse.
 § 5.  Kommunalbestyrelsen skal påse, at grundejerne  

 opfylder deres forpligtelser, og kan meddele grundejerne påbud om  

 undersøgelse samt udførelse af de fornødne foranstaltninger.
 Stk. 2.  Såfremt en grundejer ikke efterkommer et af  

 kommunalbestyrelsen meddelt påbud inden for den fastsatte frist, kan  

 kommunalbestyrelsen lade de manglende foranstaltninger udføre for ejerens  

 regning.
 Stk. 3.  Hvis det af hensyn til en effektiv  

 rottebekæmpelse er nødvendigt, at en ejendom omgående sikres eller renholdes,  

 kan kommunalbestyrelsen straks sætte sådanne foranstaltninger i værk for  

 ejerens regning.
 Stk. 4.  Udgifter afholdt af kommunalbestyrelsen efter  

 stk. 2 og 3, hæfter på ejendommen med fortrinsret som for kommunale  

 ejendomsskatter, jf. miljøbeskyttelseslovens § 17, stk. 5. Beløbet kan  

 inddrives ved udpantning.
 § 6.  Kommunalbestyrelsen skal en gang årligt indsende  

 beretninger om de foranstaltninger, der i det foregående år har været truffet  

 i kommunen til bekæmpelse af rotter, og skal give sådanne andre oplysninger  

 vedrørende bekæmpelsen, som Miljøstyrelsen måtte anmode om.
Autorisation § 7.  Erhvervsmæssig virksomhed med det formål at  

 bekæmpe rotter må kun foretages af personer, der er autoriserede, eller af  

 personer, der er undergivet en autoriseret persons instruktion og arbejder på  

 dennes ansvar.
§ 8.  Autorisation meddeles, når ansøgeren over for  

 Miljøstyrelsen ved en prøve har dokumenteret at besidde fornøden viden om  

 rotters levevis og deres bekæmpelse.
Denne viden skal omfatte kendskab til  

 rottesikring af bygninger og afløbssystemer og anvendelse af  

 bekæmpelsesmidler i overensstemmelse med de herom fastsatte regler.  

 Miljøstyrelsen fastlægger nærmere omfanget og indholdet af den viden, der  

 skal dokumenteres ved prøven.
 Stk. 2.  Udstedelse af autorisation kan nægtes, hvis den  

 pågældende har en forfalden gæld til det offentlige på 50.000 kr. eller  

 derover.
§ 9.  Miljøstyrelsen afholder kurser med henblik på  

 aflæggelse af den i § 8 nævnte prøve.
Kursusudgifterne afholdes af  

 kursusdeltagerne.
 § 10.  Miljøstyrelsen kan tilbagekalde en  

 autorisation, hvis indehaveren heraf under udførelsen af rottebekæmpelsen gør  

 sig skyldig i grov eller oftere gentagen forsømmelighed, eller hvis denne har  

 en forfalden gæld til det offentlige på 100.000 kr. eller derover.
Gebyr § 11.  Kommunalbestyrelsen kan beslutte, at der skal  

 opkræves gebyr til dækning af omkostningerne ved den kommunale bekæmpelse af  

 rotter.
 Stk. 2.  Gebyret pålægges samtlige faste ejendomme i  

 kommunen og opkræves som en andel af ejendomsværdien.
 Stk. 3.  Kommunalbestyrelsen fastsætter for hvert  

 regnskabsår de nærmere bestemmelser om gebyrets størrelse.
 § 12.  Gebyret kan opkræves sammen med de kommunale  

 ejendomsskatter.
Konsulenter § 13.  Miljøstyrelsens konsulenter i rottebekæmpelse  

 fører tilsyn med, at kommunalbestyrelsen opfylder de foran nævnte pligter.  

 Konsulenterne kan efter forhandling med kommunalbestyrelsen dispensere fra  

 forpligtelsen til at undersøge alle ejendomme i landzone.
 Stk. 2.  Konsulenterne skal i samarbejde med  

 kommunalbestyrelsen rådgive såvel administration som borgere i  

 bekæmpelsesarbejdet.
 Stk. 3.  Konsulenterne kan påbyde kommunalbestyrelsen at  

 opfylde dens forpligtelser og kan påbyde den at foretage hyppigere eller  

 yderligere foranstaltninger end de allerede trufne.
 Stk. 4.  Konsulenterne kan foretage rottebekæmpelse  

 inden for bestemt afgrænsede områder efter særlige metoder med det formål at  

 afprøve midler eller fremgangsmåder til bekæmpelse.
 Klage og straf m.m.
 § 14.  Kommunalbestyrelsens beslutninger i henhold til  

 denne bekendtgørelse kan ikke påklages til anden administrativ myndighed.
§ 15.  Med bøde straffes den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens kap. 5.
Ikrafttræden § 16.  Bekendtgørelsen træder i kraft den 15. juli  

 1997.
 Stk. 2.  Samtidig ophæves bekendtgørelse nr. 576 af 1.  

 august 1991 om bekæmpelse af rotter m.v. og bekendtgørelse nr. 651 af 4.  

 august 1993 om ændring af bekendtgørelse om bekæmpelse af rotter m.v.
Miljø- og Energiministeriet, den 30.  

 juni 1997 Svend Auken / Hans Henrik Christensen (* 1) Bekendtgørelsen indeholder bestemmelser, der gennemfører Rådets  

 direktiv nr. 91/414/EØF, EFT 1991 nr.
L 230/1.
