 I medfør af § 11 i lov om beskyttelse af forædlerrettigheder for planter,  

 jfr. lovbekendtgørelse nr. 172 af 17. maj 1968, fastsættes:
 § 1.  Enhver plantenyhed, der anmeldes til  

 beskyttelse, skal, forinden beskyttelsesbrevet udstedes, have tillagt et  

 navn.
 Stk. 2.  Navnet skal være egnet som generisk benævnelse.
Stk. 3.  Navnet er ikke egnet, såfremt det Stk. 4.  Navnet må ikke være registreret som varemærke  

 for planter af samme eller beslægtet art eller kunne give anledning til  

 forveksling med et sådant varemærke.
 Stk. 5.  Anvendelsen af tal eller bogstaver - i det  

 omfang, sådan anvendelse tillades af Landbrugsministeriets navneudvalg for  

 planter - må ikke ske på en måde, der kan give anledning til en fejlagtig  

 antagelse af, at plantenyheden har opnået anerkendelse efter stedfunden  

 afprøvning.
§ 2.  Forædlere foreslår selv et navn for  

 plantenyheden.
Navnet skal godkendes af Landbrugsministeriets navneudvalg for  

 planter.
 Stk. 2.  Navneudvalget skal nægte at godkende et navn,  

 som ikke er egnet, jfr. § 1.
Stk. 3.  Navneudvalget kan nægte at godkende et  

 foreslået navn, såfremt de i § 1, stk. 3 og 4, nævnte grunde foreligger i  

 andre lande.
Navneudvalget skal nægte sådan godkendelse, såfremt vedkommende  

 myndighed i et andet land, med hvilket Danmark har truffet overenskomst om  

 navngivning af plantenyheder, oplyser, at det foreslåede navn ikke vil kunne  

 godkendes i dette land.
Under særlige omstændigheder kan navneudvalget afvige  

 fra denne bestemmelse.
Stk. 4.  Såfremt et navn er anmeldt til registrering  

 eller er registreret som benævnelse for en plantenyhed i et andet land, med  

 hvilket Danmark har truffet overenskomst om navngivning, skal samme navn  

 bruges her i landet for vedkommende plantenyhed, medmindre navneudvalget  

 finder, at navnet er uegnet her i landet.
I dette tilfælde kan navneudvalget  

 forlange, at forædleren foreslår en oversættelse af det oprindelige navn, og  

 hvis en oversættelse findes uegnet, et andet egnet navn.
 Stk. 5.  Såfremt der i et land, med hvilket Danmark ikke  

 har truffet overenskomst om navngivning af planter, bruges et bestemt navn,  

 kan navneudvalget forlange, at samme navn benyttes her i landet.
Stk. 6.  Kan navneudvalget ikke godkende et foreslået  

 navn, meddeler nævnet dette til forædleren.
Denne har derefter ret til at  

 foreslå et andet navn.
Såfremt Plantenyhedsnævnet efter prøvedyrkningens  

 afslutning har meddelt forædleren, at plantenyheden er fundet egnet til  

 beskyttelse og har opfordret forædleren til over for navneudvalget at bringe  

 et egnet navn i forslag, skal forædleren straks foreslå et egnet navn.  

 Såfremt forædleren ikke foreslår et egnet navn, kan plantenyhedsnævnet 12  

 måneder efter opfordringens dato afvise anmeldelsen om beskyttelse.
§ 3.  Det af navneudvalget godkendte navn skal  

 registreres af plantenyhedsnævnet.
Når registrering er sket, er det forbudt  

 at benytte navnet eller angivelser, som kan forveksles hermed, for andre  

 beskyttede plantenyheder samt andre plantevarieteter af samme eller beslægtet  

 art.
 § 4.  Det registrerede navn skal benyttes som generisk  

 benævnelse for plantenyheden i alle forhold, herunder i annoncer, kataloger,  

 prislister o.s.v., på udstillinger og ved salg.
Stk. 2.  Navnet kan benyttes for de produkter af  

 plantenyheden, der ikke er bestemt som formeringsmateriale, og skal benyttes  

 i tilfælde, hvor det er sædvanligt at angive sorten.
Sorten må ikke angives  

 på anden måde.
 Stk. 3.  Ved eksport til lande, i hvilke navnet ikke er  

 godkendt, er det tilladt tillige at benytte det navn, som er godkendt i  

 indførselslandet.
 Stk. 4.  Navnepligten efter stk. 1. og 2 ophører ikke  

 ved beskyttelsens ophør, hvad enten ophøret skyldes udløb af  

 beskyttelsesperioden eller nyhedens slettelse af nyhedsregistret før  

 periodens udløb.
 § 5.  Det er tilladt i forbindelse med navnet at  

 benytte en tillægsangivelse bestående af et varemærke, et person- eller  

 firmanavn, et stednavn eller et særpræget navn på en fast ejendom.
Stk. 2.  Ved benyttelse af tillægsangivelsen i  

 forbindelse med navnet må tillægsangivelsen ikke gengives på en mere  

 fremtrædende måde end selve navnet, og tillægsangivelsen skal i alle tilfælde  

 anføres efter dette.
I tryksager, etiketter, skilte og lignende må  

 tillægsangivelsen ikke gengives med bogstavtyper, der er større end eller i  

 form eller farve afviger fra de til navnet anvendte.
Stk. 3.  Den forædler, der ønsker at benytte en  

 tillægsangivelse til navnet, skal foretage anmeldelse herom til  

 navneudvalget.
Forinden anmeldelsen er indgivet, må tillægsangivelsen ikke  

 benyttes.
 § 6.  Bekendtgørelsen træder i kraft den 1. september  

 1970.
 Stk. 2.  For plantenyheder, som er beskyttet inden  

 bekendtgørelsens ikrafttræden, og som forædleren inden dette tidspunkt har  

 tillagt en særlig tillægsangivelse, skal den i § 5, stk. 3, nævnte anmeldelse  

 foretages inden 3 måneder efter bekendtgørelsens ikrafttræden.
 Landbrugsministeriet, den 5. august  

 1970.
Henry Christensen./ P.
Skibsted.
