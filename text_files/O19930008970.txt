Resumé En kommune K fremsatte over for A krav om delvis tilbagebetaling  

 af individuel boligstøtte for 1988 som følge af, at A i dette år havde  

 modtaget  

 en højere støtte, end hendes indtægt berettigede til.
A gjorde gældende, at  

 tilbagebetalingskravet var bortfaldet eller reduceret som følge af, at der  

 over  

 for hende var afsagt kendelse om gældssanering med skæringsdato den 23.  

 september 1988.
 K fastholdt kravet under henvisning til, at  

 tilbagebetalingskravet først var stiftet den 31. december 1988.
 A klagede til Det Sociale Ankenævn (S). S afviste at behandle  

 klagen med den begrundelse, at spørgsmålet om rækkevidden af  

 gældssaneringskendelsen henhørte under domstolene.
Ombudsmanden udtalte, at det - som følge af det almindelige  

 forhold mellem forvaltningen og domstolene - påhvilede ankenævnet at lægge  

 kendelsen om gældssanering uprøvet til grund.
I det omfang der måtte opstå  

 tvivl om, hvorvidt tilbagebetalingskravet var omfattet af gældssaneringen,  

 måtte ankenævnet derfor tage stilling til dette spørgsmål; at spørgsmålet -  

 som  

 ethvert andet retsspørgsmål - i sidste instans henhørte under domstolene, var  

 i  

 denne forbindelse uden betydning.
 På den baggrund henstillede ombudsmanden til ankenævnet at tage  

 spørgsmålet om realitetsbehandling af A's klage op til fornyet overvejelse.  

 (J.  

 nr. 1991-1676-17).
 Gældssaneringskendelses betydning for ankenævns prøvelse af  

 tilbagebetalingskrav.
 A klagede over, at Det  

 Sociale Ankenævn S havde afvist at behandle hendes klage over kommunen K's  

 krav  

 om delvis tilbagebetaling af individuel boligstøtte for 1988.
 Sagens faktiske  

 omstændigheder var i korthed følgende:
A modtog i hele 1988  

 individuel boligsikring.
Da hendes samlede indkomst for 1988 oversteg den  

 indkomst, man havde lagt til grund ved udmålingen af boligsikringen,  

 fremsatte  

 K Kommune ved skrivelse af 26. januar 1990 krav om tilbagebetaling af det for  

 meget udbetalte beløb.
Dette beløb androg 4.980 kr.
 Ved skrivelse af samme dato  

 fremsatte kommunen endvidere krav om tilbagebetaling af en del af den  

 boligstøtte, som A havde modtaget i 1987.
I en skrivelse af 2. februar  

 1990 fremsatte A over for kommunen indsigelse mod tilbagebetalingskravet.
A  

 henviste herved til, at hun den 23. september 1988 havde fået gældssanering  

 og  

 mente derfor, at tilbagebetalingskravet måtte være bortfaldet.
Ved skrivelse af 13. marts  

 1990 meddelte kommunen A, at man havde nedsat hendes tilbagebetalingskrav for  

 1987 i overensstemmelse med den afsagte gældssaneringskendelse.
Derimod  

 fastholdt kommunen tilbagebetalingskravet for 1988. Begrundelsen herfor var,  

 at  

 tilbagebetalingskravet efter kommunens opfattelse først var stiftet den 31.  

 december 1988 og således ikke var omfattet af gældssaneringen.
Ved skrivelse af 27. marts  

 1990 klagede advokat B for A over kommunens afgørelse.
I skrivelsen anførte  

 advokat B følgende:
 "...
Da boligsikringen beregnes og  

 udbetales månedsvis, kan dette standpunkt [at tilbagebetalingskravet først er  

 stiftet den 31. december 1988] ikke accepteres.
Det er underkendt flere  

 steder  

 i landet.
 Stiftelsestidspunktet må  

 anses for udbetalingstidspunktet, hvorfor den del af kravet, der vedrører  

 udbetalinger før 23. september 1988 må anses for stiftet før gældssaneringen  

 og  

 omfattet af kendelsen, det vil sige nedsat til 19,0672 %.
..." K Kommune fastholdt den  

 trufne afgørelse.
I forbindelse med fremsendelsen af klagen til Det Sociale  

 Ankenævn S bemærkede kommunen i en skrivelse af 6. april 1990 følgende:
 "...
 Yderligere kan oplyses, at  

 krav om tilbagebetaling af boligsikring som udgangspunkt opgøres for hele  

 boligstøtteåret, og det er nødvendigt at kende den faktiske indtægt for året  

 for at afgøre, om krav om tilbagebetaling af boligsikring skal fremsendes.
 Den faktiske indtægt for året  

 vil i princippet kunne opgøres den 31. december, og man er derfor af den  

 opfattelse, at tilbagebetalingskravet må anses for stiftet den 31. december  

 1988 og derfor ikke er omfattet af gældssaneringen.
..." I forbindelse med  

 behandlingen af A's klage bad Det Sociale Ankenævn Bygge- og Boligstyrelsen  

 om  

 en vejledende udtalelse om stiftelsestidspunktet for et tilbagebetalingskrav  

 efter boligstøtteloven.
I en skrivelse af 22. november 1990 udtalte styrelsen  

 herom bl.a. følgende:
 "...
 I denne anledning skal Bygge-  

 og Boligstyrelsen oplyse, at - uanset styrelsen ikke er ganske enig i klagers  

 advokats argumentation om, at beregning og udbetaling af boligstøtte sker  

 månedsvis, og heller ikke på baggrund af Socialstyrelsens udtalelse af 14.  

 december 1989 finder, at reglerne for beregning, udbetaling og  

 efterregulering  

 af henholdsvis boligstøtte og daginstitutioner helt kan sidestilles - finder  

 Bygge- og Boligstyrelsen dog, at det også inden for boligstøtteloven er det  

 rigtigste resultat, at tilbagebetalingskravet stiftes på det tidspunkt, hvor  

 indkomstoverskridelsen bliver så stor, at den berettiger til fremsættelse af  

 et  

 tilbagebetalingskrav.
 ...
Bygge- og Boligstyrelsen skal  

 imidlertid gøre opmærksom på, at spørgsmålet om stiftelsestidspunktet for  

 tilbagebetalingskrav efter boligstøtteloven tidligere har været forelagt  

 Justitsministeriet,  

 under hvem gældssaneringsloven henhører, ligesom Bygge- og Boligstyrelsen før  

 udsendelsen af vejledningen forespurgte Justitsministeriet, om de  

 synspunkter,  

 som nu fremgår af pkt. 15.7., ville stride mod bestemmelserne i  

 gældssaneringsloven eller disses forudsætninger.
Som svar herpå har  

 Justitsministeriet meddelt, at spørgsmålet om, i hvilket omfang en fordring  

 er  

 omfattet af en gældssaneringskendelse, henhører under domstolene, og at  

 ministeriet derfor af principielle grunde ikke fandt at burde udtale sig om  

 spørgsmålet, hvilken betydning en gældssaneringskendelse vil have for krav på  

 tilbagebetaling af boligstøtte.
På baggrund af  

 Justitsministeriets holdning finder Bygge- og Boligstyrelsen ikke, at  

 spørgsmålet om, på hvilket tidspunkt et tilbagebetalingskrav i en konkret sag  

 må anses for stiftet, og hermed om kravet er omfattet eller ikke omfattet af  

 en  

 gældssaneringskendelse, er et spørgsmål, som Amtsankenævnet kan tage op til  

 behandling som klagemyndighed i medfør af boligstøtteloven.  

 Boligstøttevejledningens  

 pkt. 15.7. kan således udelukkende betragtes som en vejledning til kommunerne  

 til brug for anmeldelse af krav i forbindelse med en gældssaneringssag.
Om  

 det  

 anmeldte krav herefter er berettiget er således et domstolsspørgsmål.
..." På denne baggrund traf  

 ankenævnet den 19. december 1990 (meddelt A ved skrivelse af 27. december  

 s.å.)  

 følgende afgørelse:
 "Det sociale Ankenævn  

 afviser at tage stilling til, om hvorvidt tilbagebetalingskravet vedrørende  

 boligstøtte er omfattet eller ikke omfattet af gældssaneringskendelsen, idet  

 et  

 sådant spørgsmål henhører under domstolene.
Ankenævnet skal bemærke, at  

 da De ikke ses at have bestridt, at kravet er rejst efter bestemmelserne i  

 boligstøttelovgivningen, finder ankenævnet ikke grundlag for at pålægge  

 forvaltningen at undlade at fremsætte kravet." I anledning af A's klage til  

 mig indhentede jeg udtalelser fra ankenævnet og fra Bygge- og Boligstyrelsen.  

 Disse myndigheder har ikke haft yderligere bemærkninger til sagen.
 I en skrivelse til A udtalte  

 jeg herefter følgende:
 "1. (Rettens) kendelse  

 af 11. maj 1989 i Deres gældssaneringssag lyder således:
"Den skyldneren (A)  

 påhvilende gæld stiftet inden 23. september 1988 nedsættes til 19,0672% af  

 gælden opgjort pr. skæringsdagen.
Den nedsatte gæld afdrages med 700 kr. pr.  

 måned, første gang den 1. juli 1989 og sidste gang 1. juni 1994.
Til sikkerhed for opfyldelsen  

 af gældssaneringskendelsen forpligter skyldneren sig til hver måned i bank  

 eller sparekasse på særlig konto at indsætte 700 kr.
Der sker udlodning til  

 kreditorerne årligt inden 1. juli, første gang inden 1. juli 1990." 2. Spørgsmålet i sagen er for  

 mit vedkommende alene, hvorvidt det sociale ankenævn  

  

 skal tage stilling til  

  

 , om tilbagebetalingskravet for 1988 er  

 reduceret som følge af gældssaneringen.
Udgangspunktet for  

 besvarelsen af dette spørgsmål er § 63, stk. 1, i den dagældende  

 boligsikringslov.
Bestemmelsen har følgende ordlyd:
"  

  

 § 63. Kommunalbestyrelsens afgørelser om boligstøtte og lån efter  

 §§ 48-50 og §§ 57 b og c kan indbringes for amtsankenævnet [nu Det Sociale  

 Ankenævn], i Københavns og Frederiksberg kommuner for boligministeren." (K) Kommunes afgørelse  

 (herunder kommunens stillingtagen til betydningen af gældssaneringskendelsen)  

 er truffet i medfør af lovens § 41. Det følger derfor umiddelbart af den  

 citerede lovbestemmelse, at afgørelsen kan påklages til det sociale ankenævn.
3. Det sociale ankenævns  

 begrundelse for alligevel ikke at ville tage stilling til, om  

 tilbagebetalingskravet er reduceret som følge af gældssaneringen, er, at  

 dette  

 spørgsmål henhører under domstolene.
Hertil skal jeg bemærke følgende:
 a.  

  

 Det er naturligvis korrekt, at spørgsmålet om, hvorvidt den  

 afsagte kendelse om gældssanering også omfatter det tilbagebetalingskrav, der  

 er fremsat over for Dem - som ethvert andet retligt spørgsmål - i sidste ende  

 henhører under domstolene.
 b.  

  

 Derimod kan jeg ikke tilslutte mig de konsekvenser for det  

 sociale ankenævns kompetence, som ankenævnet drager af dette forhold.
Som følge af det almindelige  

 forhold mellem forvaltningen og domstolene påhviler det det sociale ankenævn  

 at  

 lægge den afsagte kendelse om gældssanering uprøvet til grund, ligesom det  

 påhviler ankenævnet at drage de konsekvenser, som kendelsen medfører for de  

 afgørelser, som nævnet efter lovgivningen skal træffe.
I det omfang der måtte  

 opstå tvivl om, hvorvidt tilbagebetalingskravet er omfattet af  

 gældssaneringen,  

 må ankenævnet derfor tage stilling til dette spørgsmål; at spørgsmålet - som  

 nævnt - i sidste ende henhører under domstolene, er i denne forbindelse uden  

 betydning.
 4. Om sagens  

 gældssaneringsretlige spørgsmål skal jeg i øvrigt bemærke følgende:
 Konkurslovens §§ 199, stk. 1,  

 og 226, stk. 1 og 2, har følgende ordlyd:
 "  

  

 § 199. Kendelse om gældssanering omfatter fordringer, der er stiftet  

 inden gældssaneringssagens indledning, jf. § 206. Når særlige forhold taler  

 derfor, kan skifteretten bestemme, at kendelsen kun skal omfatte fordringer,  

 der er stiftet inden et af skifteretten fastsat tidligere tidspunkt.
 § 226. Gældssaneringskendelsen har mellem skyldneren og de  

 pågældende fordringshavere samme retsvirkning som et retsforlig.
Stk. 2.  

 Gældssaneringskendelsen er bindende også for fordringshavere, der ikke har  

 meldt sig.
Kendelsen befrier skyldneren for den del af en før  

 gældssaneringssagen,  

 jf. dog § 199, stk. 1, 2. pkt., stiftet gæld, som bortfalder ved kendelsen,  

 såvel over for fordringshaveren selv som over for kautionister og andre, der  

 hæfter for gælden." Det fremgår således klart af  

 konkursloven, at en kendelse om gældssanering også omfatter et  

 tilbagebetalingskrav af den foreliggende karakter.
I den forbindelse kan jeg  

 bl.a. henvise til Bo von Eyben og Eva Schmidt, Kreditorforfølgning (1991), s.  

 240-242.
 Skifterettens kendelse giver  

 derfor - efter sin ordlyd og i sammenhæng med konkurslovens bestemmelser -  

 ikke  

 anledning til tvivl på det omhandlede punkt.
 5. Herefter er sagens  

 spørgsmål alene, på hvilket tidspunkt kommunens tilbagebetalingskrav er  

 stiftet, jf. konkurslovens § 199. Afgørelsen herom - der beror på en bredere  

 fortolkning af boligstøtteloven i sammenhæng med almindelige formueretlige  

 grundsætninger om fordringers stiftelse - henhører selvsagt under det sociale  

 ankenævns kompetence.
 6. Det bemærkes, at Den  

 Sociale Ankestyrelse på det principielle plan synes at dele min opfattelse.  

 Af  

 Sociale Meddelelser 0-35-90 fremgår det således, at ankestyrelsen  

 forudsætningsvis har antaget, at de sociale myndigheder - med henblik på en  

 vurdering af betydningen af en afsagt gældssaneringskendelse - skal tage  

 stilling til, på hvilket tidspunkt et tilbagebetalingskrav efter  

 bistandslovens  

 § 26, stk. 1, nr. 1, er stiftet.
 7. Det er herefter min  

 opfattelse, at Det Sociale Ankenævn (S) burde have optaget Deres klage over  

 (K)  

 Kommune til realitetsbehandling.
Jeg har samtidig hermed henstillet  

 til ankenævnet at overveje sagen på ny i lyset af det, jeg har anført.
Jeg  

 har  

 udbedt mig underretning om ankenævnets afgørelse.
