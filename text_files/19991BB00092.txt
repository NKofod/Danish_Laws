Fremsat den 9. februar 2000 af Søren Kolstrup&n  

 bsp;(EL) og Jette Gottlieb (EL) Forslag til folketingsbeslutning om pulje til udvikling af økologiske uddannelser Folketinget pålægger regeringen at oprette en  

 pulje til udvikling af økologiske uddannelser.
Puljen kan søges  

 af uddannelsesinstitutioner, der på forsøgsbasis ønsker  

 at oprette nye eller parallelle økologiske uddannelser.
Puljen skal  

 administreres af et økologisk uddannelsesråd bestående af  

 repræsentanter fra uddannelsessystemet med erfaring i økologiske  

 uddannelser samt fra miljø- og energibevægelsen.
Bemærkninger til forslaget Hvorfor økologiske uddannelser Vil man økologi, må man også ville det  

 i undervisningen.
Vil man skabe holdbare løsninger og undgå  

 fortidens synder ved at tage hensyn til miljø, sundhed og  

 levevilkår, kræver det ændringer i erhvervsuddannelserne.  

 Et første skridt kan være oprettelse af længerevarende  

 forsøg med økologiske uddannelser.
Den økologiske idé og praktik  

 indebærer evnen til at tænke i helheder. Økologi er  

 læren om de levende systemers gensidige samspil og tilpasning til  

 omgivelserne.
I den økologiske praksis tilstræber man  

 størst mulig genbrug og recirkulation af næringsstoffer gennem  

 integration af bysamfund, landbrug og naturlige økosystemer.
De  

 traditionelle erhvervsmæssige uddannelser kommer derfor til kort,  

 når det handler om formidling af sådanne sammenhænge.
Det økologiske jordbrug handler ikke blot om at  

 overflødiggøre kunstgødning og pesticider, men  

 også om at skabe kredsløb mellem land og by.
Det handler  

 altså om at integrere såvel jord til bord som bord til jord i  

 tankegangen i det daglige landmandskab.
 Økologisk byggeri handler ikke blot om brug af  

 økologiske materialer, men også om udvikling af boformer, der  

 reducerer anvendelsen af knappe ressourcer som vand og energi og skaber  

 mulighed for genbrug i den daglige husholdning.
 Den økologiske undervisning kan derfor ikke  

 gennemføres ved at tildele de eksisterende uddannelser et ekstra  

 kursus her og der, lige så lidt som den økologiske  

 jordbrugsskole i Aabybro kan reducere sin økologiske undervisning til  

 et særligt kursus i økologisk fåreavl og økologisk  

 græsdyrkning.
Den organisatoriske ramme for forsøg med økologiske  

 uddannelser En permanent indførelse af økologiske  

 erhvervsuddannelser fordrer, at der i første omgang indhentes  

 erfaringer gennem forsøgsvirksomhed.
Der bør derfor afsættes en pulje på  

 eksempelvis 10-15 millioner til udvikling af økologiske uddannelser.  

 Et økologisk uddannelsesråd bestående af  

 repræsentanter fra uddannelsessystemet med erfaring i økologiske  

 uddannelser samt fra miljø- og energibevægelsen skal  

 forestå administration af puljen.
Eksisterende uddannelsesinstitutioner  

 (tekniske skoler, AMU-centre og universiteter) skal kunne søge  

 rådet om midler til oprettelse af såvel en parallel  

 økologisk uddannelse som helt nye økologiske uddannelser.  

 Undervisningsministeriet (med inddragelse af Arbejdsministeriet) skal  

 forestå godkendelse af undervisningens endelige indhold og opbygning  

 med henblik på at sikre den faglige kompetence.
 Efter gennemførelse af et uddannelsesforløb  

 foretages en evaluering med henblik på at vurdere, om der skal  

 indhøstes flere erfaringer, eller om uddannelsen eventuelt skal  

 gøres permanent.
To veje til fremme af økologiske uddannelser: Et parallelt  

 økologisk kompetencesystem og nye økologiske uddannelser For at fremme den økologiske undervisning og  

 læring foreslås det, at der dels gives mulighed for at etablere  

 parallelle økologiske uddannelser med samme faglige niveau som de  

 eksisterende erhvervsuddannelser, dels gives mulighed for at etablere helt  

 nye økologiske uddannelser som følge af de helt nye  

 udfordringer og opgaver, der opstår i forbindelse med økologisk  

 omlægning.
Det parallelle økologiske kompetencesystem  

 indebærer, at der skal gives mulighed for inden for såvel  

 erhvervsrettede ungdomsuddannelser som erhvervsrettede uddannelser på  

 universitetsplan at etablere særlige økologiske uddannelser.
Her  

 introduceres elever og studerende for kendt stof i et økologisk  

 perspektiv, ligesom der kan blive tale om at introducere helt nye kurser  

 på uddannelserne for at kunne erhverve de økologiske  

 kvalifikationer.
Dette indebærer, at den økologisk uddannede  

 ofte vil være egnet til at bestride såvel konventionelle job som  

 økologiske job.
 En given teknisk skole kan således søge om  

 tilladelse til at oprette en parallel økologisk uddannelse inden for  

 et eller flere af nedenstående uddannelser:
 Økologisk tømrer med henblik på job inden for  

 økologisk byggeri, økologiske kvartersløft,  

 økologisk boligrenovering, indsættelse af bygningsintegrerede  

 vedvarende energisystemer som f.eks. solceller i facader, økologisk  

 tømrerhandel m.m.
 Økologisk gartner med henblik på ansættelse inden  

 for økologisk gartneri, økologiske planteskoler,  

 økologisk anlægsgartneri, økologiske frugtplantager,  

 offentlige anlæg, økologisk naturpleje, økologisk  

 spildevandsrensning m.m.
 Økologisk jordbrugsuddannelse, som den kendes fra Den  

 økologiske Jordbrugsskole, med henblik på job i det  

 omsiggribende økologiske landbrug, herunder et landbrug, der kan  

 tænkes i stigende omfang at blive stadig mere alsidigt med henblik  

 på at levere råvarer til økologisk non-food-produktion  

 (jf. hør, hamp, olie, uld m.m.).
 Økologisk kommis med henblik på ansættelse i  

 dagligvareforretninger som forbrugerrådgiver og grøn guide  

 m.m.
 Økologisk kok med henblik på ansættelse i  

 offentlige køkkener og kantiner, økologiske restauranter og  

 spisesteder.
 Inden for de mellemlange uddannelser kan der f.eks.  

 være tale om:
 Økologisk økonoma med henblik på ansættelse  

 i offentlige institutioner m.m., der overgår til økologisk  

 bespisning.
Økologisk tekstiluddannelse med henblik på  

 ansættelse i tekstilproduktion, design og handel, der bygger på  

 økologiske råvarer.
Når der om føje tid i  

 forlængelse af det røde Ø introduceres et grønt  

 Ø, som garanterer, at der er anvendt økologiske råvarer i  

 et givet industriprodukt, vil behovet for en sådan uddannelse  

 vokse.
Økologisk projektleder.
Seminariet for Hverdagskunst i  

 Kerteminde har udarbejdet en 3-årig træ- og boliglinje, der ser  

 boligen i et økologisk perspektiv.
Målet er at uddanne  

 såvel projektledere som lærere.
Andre seminarier under lov om  

 håndarbejdsseminarier kan tænkes at følge trop.
 Inden for erhvervsuddannelser på universitetsniveau  

 kan der f.eks. være tale om:
Økologisk agronom.
Stadig flere landbrug omlægges til  

 økologisk drift.
Som en følge heraf stiger ikke blot behovet  

 for flere praktiske landmænd med engagement og interesse i  

 økologisk jordbrug, men også behovet for personer, der kan  

 styrke den økologiske forskning.
Det økologiske jordbrug skal  

 ikke forstås som en niche i samfundet, men er derimod udtryk for en  

 idé og en praktik, som skal udvikles og styrkes: Der er behov for at  

 raffinere den eksisterende økologiske landbrugspraksis, som er en  

 afspejling af de eksisterende statsautoriserede dyrkningsregler.
Men mere end  

 det; perspektiverne i det økologiske jordbrug rækker videre end  

 det velkendte økologiske jordbrug: Den økologiske idé  

 rummer forestillingen om en stadig udbredelse af den biologiske mangfoldighed  

 udtrykt gennem stadig flere biotoper, bedre levevilkår for flora og  

 fauna, en stadig reduktion af anvendt fossil energi og bidrag til en global  

 bæredygtig indsats   forhold som ikke tilgodeses i de nuværende  

 statslige regler for økologisk jordbrug.
Det økologiske  

 jordbrug er ikke statisk, men en produktionsform i stadig udvikling.
Derfor  

 er der behov for en forskningsbaseret økologisk uddannelse som  

 agronom.
 Det samme kan fremføres om hortonom-, forst- og  

 arkitektuddannelserne:
Økologisk hortonom Økologisk forstkandidat Økologisk arkitekt Økologisk tømrer - et eksempel på en  

 økologisk uddannelse Det nærmere indhold af de enkelte økologiske  

 uddannelser skal fastlægges i et samspil mellem ansøger på  

 den ene side og forsøgsråd/ministerier på den anden side.  

 For at fremme debatten herom skal der her peges på nogle vigtige  

 indholdsbestemmelser i uddannelsen som økologisk tømrer:
 Eleverne bliver i dag udlært til at begå sig  

 på moderne byggepladser, hvor industriel drift og  

 samlebåndsarbejde står i højsædet   langt væk  

 fra det, man kan betegne som det gode håndværk.
I dag er byggeriet på mange måder  

 problematisk.
Siden krigen er der kommet nye produkter inden for byggeri, der  

 hovedsagelig er syntetiske og kan medføre risici for arbejdsskader. 40  

 pct. af befolkningen rammes af astma og allergi   bl.a. på grund af det  

 moderne byggeri. 50 pct. af det samlede årlige energiforbrug i Danmark  

 er bundet til boligen igennem drift, opførelse og nedrivning.
Det er  

 disse samfundsudfordringer, den økologisk uddannede tømrer skal  

 forholde sig til og bidrage til at løse gennem bæredygtige  

 rutiner og kvalifikationer.
Som udgangspunkt skal de økologiske  

 uddannelsesplaner være inden for rammerne af den eksisterende  

 bekendtgørelse.
De elever, der bliver knyttet til den  

 økologiske uddannelse, skal enten have en praktikaftale  i et  

 økologisk miljø, eller også skal skolen tage eleven i  

 skolepraktik, hvor skolen beskæftiger eleven med økologisk  

 byggeri.
Den økologiske tømrer skal have indblik i:
miljøproblemer (indeklima, arbejdsmiljø, ydre  

 miljø), livscyklusanalyser af byggematerialer, bæredygtige løsninger inden for materialer,  

 overfladebehandling og konstruktioner, energi- og varmeforbrug og minimering heraf samt økologi inden for beslægtede fag.
 Eleverne skal således være i stand til at  

 blive kritiske og problemløsende svende, der kan udfordre de  

 gængse holdninger inden for bygge og anlæg.
Nye uddannelser inden for den 3-årige ungdomsuddannelse Økologisk omstilling indebærer i nogle  

 tilfælde krav om helt nye færdigheder, indsigt og evne til at  

 skabe koblinger, som ikke kan erhverves med udgangspunkt i de eksisterende  

 erhvervsmæssige uddannelser.
 Af nye ungdomsuddannelser (med mulighed for at opnå  

 tilsvarende kompetence inden for voksen- og efteruddannelsessystemet) kan  

 bl.a. tænkes:
Byøkolog: Person med kompetence inden for stoflige  

 kredsløb fra bord til jord, herunder kompostering, samspil mellem by  

 og land og udvikling af grønne lunger i storbyerne.
Her vil der  

 være jobmuligheder som økologisk vicevært, byøkolog  

 i henholdsvis boligselskaber, lokalområder, kommunens tekniske  

 forvaltning og i de eksisterende renholdningsselskaber som led i en  

 omfattende nyorganisering.
Behovet for en sådan uddannelse vil vokse,  

 efterhånden som kildesorteringen og kravet om recirkulation af  

 næringsstoffer breder sig.
Grøn bytransport: Person med kompetence til at forestå  

 praktisk varetransport på den mest energi- og miljøvenlige  

 måde.
Her kan der være tale om oplæring i byvaretransport  

 (bylogistik), planlægning af en miljøoptimeret transport med  

 kendskab til mange former for lette transporter såsom mindre elbiler,  

 brintbiler, bytransportcykler og lagerstyring på godsterminaler.  

 Behovet for en sådan uddannelse vil vokse parallelt med en ændret  

 kommunal transportplanlægning, som minimerer CO2-udslip,  

 lokale miljø- og trafikproblemer, trængselsproblemer  

 m.m.
Sådanne nye uddannelser skal indføjes i den  

 eksisterende erhvervsskolestruktur med få indgange.
Dette  

 indebærer, at hver eneste ny uddannelse skal knyttes til kendte  

 faglinjer som en faglig variant: Byøkolog kan ses som en parallel til  

 dele af gartnerfaget.
Karakteristiske træk ved de økologiske  

 ungdomsuddannelser Faglig tilgang: Økologisk faglighed, som  

 indebærer evne til at tænke i helheder, dvs. medtænke  

 bæredygtighed i detalje og helhed og evne til at koble forskellige  

 økosystemer.
Pædagogisk tilgang: Projektorienteret undervisning  

 med henblik på løsning af praktiske opgaver vekslende med  

 værkstedskurser og praktikforløb på arbejdspladser, der  

 har udviklet et økologisk koncept.
Progressionen sikres gennem stadig  

 stigende krav til løsning af praktiske opgaver.
 Svendeprøven vil i forlængelse heraf blive  

 defineret som en økologisk problemstilling, som eleven selv beskriver.  

 Den praktiske opgave skal have sammenhæng med den teoretiske del af  

 prøven.
 De nødvendige boglige værktøjer sikres  

 gennem individuelt orienterede kurser i tilknytning til løsning af  

 praktiske opgaver.
 Det teoretiske niveau sikres primært gennem evne til  

 at forklare egen praksis.
Målgruppe: Blandt unge er der stor interesse for  

 uddannelse i økologiske kvalifikationer.
Denne interesse favner vidt i  

 forskellige ungdomsmiljøer, hvorfor der skulle være god mulighed  

 for, at de nævnte uddannelser kan rekruttere bredt.
Erfaringsgrundlag Der er allerede indhøstet solide erfaringer med  

 undervisning i en bred vifte af økologiske aktiviteter.
Inden for beskæftigelsesprojekter er der f.eks. »Den  

 grønne Linje« i Ishøj med økologisk gartneri og  

 økologisk restaurant.
Her er tale om et 100 pct. økologisk  

 koncept ledet af højtkvalificerede fagfolk.
Det samme gælder  

 Naturskolen i Roskilde.
 I andre tilfælde er der tale om uddannelser, der  

 forbinder almindeligt lønarbejde med en økologisk uddannelse.  

 Det gælder således Genbrugskompagniet på Vesterbro i  

 København, der har fået støtte til en 2-årig  

 grøn gårdmandsuddannelse.
 Inden for ungdomsuddannelserne har man en enkelt decideret  

 økologisk uddannelse, nemlig den økologiske Jordbrugsskole i  

 Aabybro, der har fin tilgang af elever og let ved at skaffe praktikpladser.  

 De færdiguddannede herfra har rige jobmuligheder.
 Ser vi på de mellemlange og videregående  

 uddannelser, skal der her fremhæves tre eksempler:
Seminariet for Hverdagskunst i Kerteminde har udviklet en  

 3-årig uddannelse, Træ- og boliglinjen.
Her står boligen i  

 et økologisk perspektiv i centrum.
Økologiske igangsættere på Nørrebro i  

 København har udviklet en 3-årig økologisk  

 projektiværksætteruddannelse Center for Eksperimentel Byøkologi i Roskilde har i samarbejde  

 med Dansk Magisterforening udviklet en miljødesigneruddannelse, der  

 består i udvikling af grønne projekter, der kan føre til  

 job for ledige akademikere.
 Takket være grønne ildsjæle er det  

 således lykkedes at igangsætte enkeltstående  

 økologiske uddannelser, men disse kan slet ikke følge med den  

 omfattende økologiske omstilling, vi står over for i de kommende  

 år.
Endelig eksisterer der en række centre og  

 organisationer med faglig økologisk indsigt: Landsforeningen  

 Økologisk Jordbrug, Landsforeningen Økologisk Byggeri,  

 Folkecenteret for Vedvarende Energi, Thy m.v.
Også her er der gjort  

 vigtige erfaringer med økologiske kurser og økologisk  

 læring.
 Der er behov for at systematisere, perspektivere og  

 udnytte disse erfaringer.
 Man behøver ikke opfinde den dybe tallerken mere  

 end en gang.
Voksenuddannelse og efteruddannelse De nævnte uddannelser kan ligeledes  

 tilrettelægges som voksenerhvervsuddannelser og AMU-uddannelser.
I dag foregår der inden for det eksisterende  

 aktiverings- og uddannelsesarbejde enkelte steder   desværre kun  

 enkelte steder   et behjertet forsøg på at skabe systematiske  

 økologiske kvalifikationer.
Det gælder som nævnt Den  

 grønne Linie og Café Tandklinikken i Ishøj, hvor  

 kommunen har etableret en kommunal produktion.
Under ledelse af højt  

 kvalificerede økologer   dvs. en økologisk orienteret hortonom  

 og to økologisk orienterede kokke   introduceres man for  

 økologiske sammenhænge og økologiske arbejdsrutiner.
For  

 Den grønne Linies vedkommende drejer det sig om jordbearbejdning,  

 dyrkning, høst af grønsager, håndtering, reparation og  

 fremstilling af maskiner til egen produktion, tekstilfremstilling og  

 blomsterbinding af egne afgrøder m.v.
For caféens vedkommende  

 drejer det sig om madlavning, indkøb, servicering/betjening, personlig  

 fremtræden og rengøring/hygiejne.
I dette og lignende projekter  

 er der opnået nyttige erfaringer, som kan anvendes i det ordinære  

 uddannelsessystem som introduktion til   ofte nye   ordinære job.
Det er vores opfattelse, at sådanne projekter skal  

 kunne give delkompetence som led i en voksenerhvervsuddannelse.  

 Finansieringen skal derfor foregå efter de samme principper som ved de  

 eksisterende uddannelsesaftaler for voksne.
I dette tilfælde accepterer  

 man blot, at uddannelsen kan spaltes op i to eller tre delkomponenter.
Har  

 man således gennemgået ét modul, får man ét  

 bevis herfor.
 Her er der altså tale om, at den økologiske  

 virksomhed leverer en løn svarende til overenskomsten for en  

 ikke-faglært i det pågældende område, som man kan  

 få et løntilskud til fra den pågældende  

 AF-region.
Forslagets perspektiv Gennem forsøgsvirksomhed at udvikle  

 økologiske uddannelser, som med tiden kan gøres permanente,  

 hvis det viser sig, at disse som minimum giver de samme kompetencer som  

 traditionelle uddannelser.
 Den økologiske omstilling vil hermed kunne komme  

 til udtryk også gennem uddannelsessystemet.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om pulje til udvikling  

 af økologiske uddannelser.
(Beslutningsforslag nr.
B 92).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
