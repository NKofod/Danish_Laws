Bekendtgørelse om ændring af bekendtgørelse om begrænsning af udslip af dampe ved oplagring og distribution af benzin (Ændring som følge af ny organisering på Miljøministeriets område) § 1 I bekendtgørelse nr. 1670 af 14. december 2006 om begrænsning af udslip af dampe ved oplagring og distribution af benzin foretages følgende ændringer:
 1. Indledningen affattes således:
»I medfør af § 7, stk. 1, nr. 1 og 2, § 7 a, stk. 1, § 14, stk. 2, § 35, stk. 2, § 80, stk. 1 og 2, § 92 og § 110, stk. 3 og 4, i lov om miljøbeskyttelse, jf. lovbekendtgørelse nr. 879 af 26. juni 2010, fastsættes:« 2. I § 7, stk. 2, 1. pkt., ændres »Miljøcenter Roskilde, Miljøcenter Odense og Miljøcenter Århus« til: »Miljøstyrelsen«.
 3. § 7, stk. 2, 2. pkt., ophæves.
§ 2 Bekendtgørelsen træder i kraft den 1. januar 2011.
