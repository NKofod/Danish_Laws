Ændret praksis for modregning af indeholdt  

 udbytteskat i selskabersindkomstskat Told- og Skattestyrelsen har i forbindelse med  

 behandlingen af nogle klagesager på a conto skatteområdet taget stilling til  

 rækkevidden af kildeskattelovens § 67, stk. 2, som denne bestemmelse var  

 formuleret forud for 1. januar 2004.
 Det er herefter Told- og Skattestyrelsens  

 opfattelse, at ToldSkats dagældende, og indtil indkomståret 2003 opretholdte  

 administrative praksis vedrørende modregning af indeholdt udbytteskat i  

 indkomstskatten,  

 har været retsstridig over for selskaberne.
 Med henblik på behandlingen af de krav fra  

 selskaberne, som ovennævnte praksisændring måtte afstedkomme, er der i  

 styrelsen iværksat en række administrative undersøgelser.
Der vil snarest muligt blive udsendt et cirkulære  

 med angivelse af i hvilke situationer, selskaberne kan rejse krav mod  

 ToldSkat  

 som følge af praksisændringen.
Cirkulæret vil også indeholde en nærmere  

 beskrivelse af sagsbehandlingen af de mulige krav.
