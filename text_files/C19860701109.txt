 Herved meddeles, at fiskeriministeriet i medfør af § 7 i lov nr. 167 af  

 12. maj 1965 om kvalitetskontrol med fisk og fiskevarer har fastsat følgende  

 bestemmelser for benyttelse af en frossen råvare ved fremstilling af  

 letkonserverede rejer:
 1. Blokfrosne rejer bestemt til fremstilling af  

 letkonserverede rejer skal efter frysningen glaceres omhyggeligt og  

 emballeres i en af Fiskeriministeriets Industritilsyn godkendt emballage.
Frysningsmåden og -tiden skal afpasses således, at rejerne efter  

 temperaturudligning har en temperatur svarende til frostlagringstemperaturen,  

 der skal være minus 25 grader C eller lavere.
Rejerne må ikke under  

 frysningen være pakket i isolerende materiale.
 De frosne rejer skal på emballagen tydeligt være mærket med angivelse af  

 indfrysningsdato og frysehusets autorisationsnummer.
 2. Frosne rejer med væsentlige frostlagringsskader må  

 ikke anvendes til fremstilling af letkonserverede rejer.
 Er den frosne råvare over 1/2 år gammel, må den kun anvendes efter  

 tilladelse fra Fiskeriministeriets Industritilsyn.
 3. Optøning af frosne rejer skal gennemføres på en  

 måde, der sikrer, at rejernes temperatur ved optøningens afslutning ikke  

 overstiger 20 grader C, og således, at rejerne ikke udsættes for denne  

 temperatur, efter at optøningen er afsluttet.
 Den videre forarbejdning til letkonserverede varer skal gennemføres i  

 umiddelbar tilslutning til optøningen.
 Dette cirkulære afløser fiskeriministeriets cirkulære af 7. maj 1969 om  

 fremstilling af letkonserverede rejer af frossen råvare samt  

 ændringscirkulære af 16. marts 1981. Der er ikke herved gennemført ændrede  

 bestemmelser.
