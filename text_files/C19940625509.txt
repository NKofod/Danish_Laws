 Det meddeles herved, at Finansministeriet og Lærernes Centralorganisation  

 den 5. april 1994 har indgået vedlagte aftale om ferieregler for ledere,  

 lærere og børnehaveklasseledere ved de frie grundskoler.
 Aftalen erstatter Undervisningsministeriets cirkulære af 4. juli 1990 om  

 ferieregler for ledere, lærere og børnehaveklasseledere ved friskoler,  

 private grundskoler, private gymnasier med grundskoleafdeling samt private  

 grundskolekurser.
Finansministeriet Den 5. april 1994 P.M.V.
 E.B.
Birgitte Nielsen AFTALE MELLEM FINANSMINISTERIET OG LÆRERNES CENTRALORGANISATION OM FERIEREGLER FOR LEDERE, LÆRERE OG BØRNEHAVEKLASSELEDERE VED DE FRIE GRUNDSKOLER I henhold til § 2, stk. 2, i hovedaftale af 27. oktober 1969 med  

 tjenestemændenes centralorganisationer aftales følgende for ledere, lærere og  

 børnehaveklasseledere ansat ved de frie grundskoler:
 § 1.  Ledere, lærere og børnehaveklasseledere ansat  

 ved de frie grundskoler og de private gymnasieskolers grundskoleafdelinger er  

 omfattet af aftale af 14. juni 1993 mellem tjenestemændenes  

 centralorganisationer og Finansministeriet om ferie for statens tjenestemænd  

 med de afvigelser, der følger af denne aftale.
 § 2.  Hvis der ikke er truffet anden bestemmelse,  

 anses ferien for placeret med 5 uger regnet fra og med mandag i den uge, som  

 omfatter den 1. juli.
§ 3.  En ansat, der afskediges med egenpension, skal  

 før afskedigelsen afvikle hele den indtil afskedigelsestidspunktet optjente  

 ferie.
Skolens bestyrelse kan dog dispensere fra denne bestemmelse, hvis  

 særlige arbejdsmæssige forhold gør sig gældende.
 § 4.  Aftalen træder i kraft den 2. maj 1994.
København, den 5. april 1994 Lærernes Centralorganisation  

 Finansministeriet Jørn Østergaard P.M.V.
 E.B.
Bilag Til samtlige ministerier mv.
CIRKULÆRE OM FERIE FOR STATENS TJENESTEMÆND 1. Hermed følger aftale af 14. juni 1993 om ferie for statens  

 tjenestemænd indgået mellem Finansministeriet og tjenestemændenes  

 centralorganisationer.
 Indholdsmæssige ændringer er markeret med streg i margenen.
 2. I henhold til ferielovens § 2 er ansatte på  

 tjenestemandslignende vilkår omfattet af ferieloven, medmindre de er  

 medlemmer af en pensionsordning, for hvis forpligtelser staten indestår, og  

 har ret til ferie med løn efter samme regler som tjenestemænd.
 3. Alle ansatte på tjenestemandslignende vilkår, uanset om de er  

 omfattet af ferieloven eller regler svarende til tjenestemænds, har dog ret  

 til 11/2 pct. særlig feriegodtgørelse beregnet efter reglerne i ferieaftalens  

 § 9.
4. Aftalen gælder også tjenestemænd på Færøerne.
Der er dog ikke  

 gennemført samme arbejdstidsforkortelse som i Danmark.
Den gennemsnitlige  

 ugentlige arbejdstid er derfor 38 timer på Færøerne.
Det indebærer, at de i §  

 1, stk 2 og i bemærkningerne til § 10, stk. 2, nævnte 7,4 timer udgør 7,6  

 timer for tjenestemænd på Færøerne.
Tilsvarende er divisoren 1976 i stedet  

 for 1924.
 5. Regler om ferie til etatselever, der aflønnes i henhold til  

 aftale af 7. juli 1987, er fastsat i nævnte aftales kapitel 2.
6. Retningslinier for udbetaling af visse særlige ydelser under  

 ferie er fastsat i Finansministeriets cirkulære af 23. oktober 1979:  

 Vejledning om udbetaling af visse særlige ydelser til lønmodtagere, der  

 oppebærer løn under ferie i henhold til ferieloven.
Dette cirkulære gælder  

 tillige for tjenestemænd i staten m.fl.
 7. Til de enkelte bestemmelser bemærkes:
Ad § 1, stk. 4 og § 12, stk. 3 Om feriegodtgørelse gælder, at det er den fulde feriegodtgørelse (før  

 fradrag af skat), der fratrækkes i den for hele ferieperioden beregnede løn  

 før fradrag af skat.
Ad § 5, stk. 2 Spørgsmålet om eventuel suspension af ferie afgøres af  

 ansættelsesmyndigheden.
I sager, der giver anledning til tvivl, kan  

 ansættelsesmyndigheden dog fortsat vælge at indhente en lægelig vurdering fra  

 Helbredsnævnet mod betaling af et gebyr fastsat af Finansministeriet, jf.  

 pkt. 3.1 i cirkulære af 7. februar 1992 om helbredsbedømmelse af tjenestemænd  

 m.fl. (APD. nr. 11/92). Gebyret udgør for tiden kr. 350,-.
Ad § 6 Ferie kan ikke afvikles under barsels- og adoptionsorlov.
For  

 institutioner, for eksempel på undervisningsområdet, der holder lukket i  

 længere perioder end de normale 5 ugers ferie, nødvendiggør reglen, at der  

 træffes bestemmelse om, hvilken del af perioden, der betragtes som ferie.
Det  

 er nødvendigt, for at tjenestemanden kan får tildelt erstatningsferie for den  

 del af ferien, der falder i barsels- eller adoptionsorlovsperioden.
Hvis der  

 ikke i institutionerne træffes anden bestemmelse, anses ferien for placeret  

 med 5 uger regnet fra og med mandag i den uge, der omfatter den 1. juli.
Ad § 7 Tilgodehavende ferie, som ikke har kunnet afvikles inden ferieårets udgang  

 som følge af barsels-, adoptionsorlov eller sygdom, er efter hidtidig praksis  

 blevet overført til det følgende ferieår.
Med virkning fra 1. april 1993 er  

 det aftalt, at den tilgodehavende ferie i stedet kan godtgøres med et beløb,  

 der svarer til den løn, der skulle have været udbetalt under ferien.
 Ved afgørelse af, om den tilgodehavende ferie skal overføres til følgende  

 ferieår eller godtgøres kontant, bør ansættelsesmyndigheden så vidt muligt  

 tage hensyn til den ansattes ønsker.
Ad § 10, stk. 2 Ved beregning af godtgørelse i henhold til § 10, stk. 2, vedrørende  

 fratræden med egenpension, uden at tilgodehavende ferie har været afholdt,  

 tages udgangspunkt i 7,4/1924 af henholdsvis den umiddelbart inden  

 afskedigelsen oppebårne årsløn og pensionen minus samordningsfradraget for  

 hver tilgodehavende feriedag.
Beregningen foretages i øvrigt således, at der for hver fulde 6  

 tilgodehavende feriedage beregnes godtgørelse for 5 arbejdsdage.
For den 6.  

 feriedag udbetales der ikke godtgørelse, jf. § 2, stk. 4, idet der indgår 1  

 arbejdsfri dag som afviklet ferie for hver fulde 5 dage, den pågældende  

 holder ferie.
Ad § 10, stk. 4 Eventuel ikke afviklet ferie fra tidligere optjeningsår end de to sidste  

 (det vil sige ved fratræden i 1993 for eksempel ferie optjent i 1991) falder  

 ikke bort, medmindre den manglende afvikling udelukkende skyldes, at  

 tjenestemanden har været sygemeldt i hele det ferieår, hvor ferien skulle  

 have været afholdt (i eksemplet: 2. maj 1992 - 1. maj 1993). Sådan eventuelt  

 ikke afviklet ferie skal derfor godtgøres efter § 10, stk. 2.
Ad § 12 Eksempler på fastsættelse af en tjenestemands ferie efter genindtræden i  

 tjenesten:
 - En tjenestemand, der genindtræder i tjenesten 1. januar - 1. maj 1993  

 har ret til at afholde fuld ferie med løn i ferieåret 2. maj 1993 til 1. maj  

 1994.
 - En tjenestemand, der genindtræder i tjenesten 1. juni 1993, har ret til  

 at holde 21/2 53 7 = 171/2 feriedag med løn i ferieåret 2. maj 1993 til 1.  

 maj 1994. I det efterfølgende ferieår (2. maj 1994 - 1. maj 1995) har den  

 pågældende ret til at afholde fuld ferie med løn.
 8. Cirkulæret har virkning fra 1. april 1993. Samtidig ophæves  

 Finansministeriets cirkulære nr. 174 af 29. oktober 1987 om ferieregler for  

 statens tjenestemænd (LP. nr. 178/87).
Finansministeriet, Administrations- og Personaledepartementet Den 22. juni 1993 P.M.V.
 E.B.
Margrethe Vestager Aftale om ferie for statens tjenestemænd I henhold til § 45, stk. 1, i lov om tjenestemænd aftales følgende:
Retten til ferie § 1.  Tjenestemænd har inden for ferieåret, der går  

 fra 2. maj til 1. maj, ret til at holde ferie med løn i 21/2 arbejdsdag (jf.  

 dog § 2, stk. 4) for hver måneds tjeneste i løbet af det forudgående  

 kalenderår (»optjeningsåret«).
Stk. 2.  Tjenestemænd, der er ansat inden for  

 optjeningsåret eller efter optjeningsårets udløb, og som har optjent ferie  

 under anden beskæftigelse, er berettiget til at holde den tilgodehavende  

 ferie mod fradrag af 1/1924 af årslønnen for hver time, tjenestemanden skulle  

 have udført tjeneste den pågældende dag.
Hvis der ikke for den pågældende dag  

 har været fastsat en bestemt arbejdstid, foretages fradrag for 7,4 timers  

 tjeneste.
 Stk. 3.  Tjenestemanden optjener endvidere ferie under  

 fravær på grund af sygdom, jf. dog § 10, stk. 3, barselsorlov (med løn),  

 adoptionsorlov (med løn), tjenestefrihed med løn og ferie.
 Stk. 4.  Tjenestemanden optjener endelig ferie i  

 følgende tilfælde:
a.
Under fravær på grund af tjenestefrihed uden løn (herunder også under  

 forældreorlov uden løn) i perioder af højst 6 måneders varighed.
b.
Under tjenestefrihed uden løn, hvor tjenestemanden gennemgår en  

 uddannelse, der efter ansættelsesmyndighedens skøn er af betydning for den  

 pågældendes beskæftigelse, i perioder på til og med 1 år.
c.
Under fravær på grund af militærtjeneste af højst 1 måneds varighed.
 Hvis tjenestemanden har haft lønnet beskæftigelse i sådanne  

 fraværsperioder, fradrages den feriegodtgørelse, der er optjent i disse  

 perioder, i den løn, tjenestemanden oppebærer under ferie.
 Stk. 5.  Tjenestemænd, der ved feriens afholdelse har  

 anden arbejdstid end i optjeningsåret, får løn under ferie med samme brøkdel,  

 som tjenesten i optjeningsåret udgjorde.
Stk. 6.  Deltidsansatte, der har udført tjeneste ud over  

 den for den pågældende nedsatte arbejdstid, uden at dette er blevet aflønnet  

 som overarbejde, har krav på almindelig feriegodtgørelse på 121/2 pct. af  

 merarbejdsgodtgørelsen.
Der kan ikke samtidig ydes særlig feriegodtgørelse i  

 henhold til § 9.
Tilrettelæggelse af ferien § 2.  Hovedferien på 18 feriedage skal i videst muligt  

 omfang gives samlet og i tidsrummet 2. maj - 30. september.
Ved feriens  

 tilrettelæggelse skal der inden for de grænser, som tjenestens tarv kræver,  

 tages størst muligt hensyn til tjenestemandens ønsker.
Der skal så tidligt  

 som muligt gives meddelelse om feriens placering.
 Stk. 2.  Hvis en tjenestemand på grund af tjenstlige  

 forhold ikke er blevet tildelt mindst 18 feriedage inden for perioden fra 2.  

 maj - 30. september, er den pågældende berettiget til i den øvrige del af  

 ferieåret at holde forlænget ferie efter følgende regler:
 Er der i perioden 2. maj - 30. september holdt ferie i:
 a. 12-17 dage, forlænges den resterende ferie med 2 dage.
 b. 6-11 dage, forlænges den resterende ferie med 3 dage.
 c. 5 dage eller derunder, forlænges den resterende ferie med 4 dage.
 Stk. 3.  Restferie uden for perioden 2. maj - 30.  

 september bør normalt ikke deles i mindre afsnit end 6 dage i sammenhæng.
 Stk. 4.  Er tjenesten tilrettelagt med 5 arbejdsdage om  

 ugen, indgår 1 arbejdsfri dag som afviklet ferie for hver fulde 5 dage,  

 tjenestemanden holder ferie.
 Det gælder dog ikke særlige feriedage, der ydes som kompensation for  

 mistet helligdagsfrihed i henhold til § 13 i aftale af 1. oktober 1990 om de  

 for statens tjenestemænd gældende arbejdstidsregler.
 Stk. 5.  Helligdage i ferieperioden, der ville være  

 fridage for tjenestemanden, medregnes ikke som feriedage.
Sammensparing af ferie § 3.  Feriedage ud over 18 pr. år - herunder forlænget  

 ferie i henhold til § 2, stk. 2 - kan efter ansøgning sammenspares med  

 henblik på afvikling i sammenhæng.
Afviklingen af sammensparet ferie skal  

 være forenelig med de tjenstlige forhold og skal ske inden 3 år efter udløbet  

 af det ferieår, hvori sammensparingen er påbegyndt.
Sammensparet ferie kan  

 sammenlagt med den ordinære ferie i et enkelt ferieår højst udgøre 11 uger.  

 Af disse 11 uger kan højst 8 uger kræves afviklet i træk og efter  

 ansættelsesmyndighedens nærmere bestemmelse fortrinsvis uden for  

 ferieperioden.
Stk. 2.  Anmodning om sammensparing skal fremsættes i  

 forbindelse med ansættelsesmyndighedens ferieplanlægning for det ferieår,  

 hvori ferien normalt skulle være afholdt.
Tjenestemanden skal samtidig  

 oplyse, i hvilket ferieår ferien ønskes afviklet.
Tidspunktet for afvikling  

 af sammensparet ferie fastlægges, jf. § 2, stk. 1, 2. pkt., senest 3 måneder  

 før begyndelsen af det ferieår, i hvilket afviklingen skal ske.
 Stk. 3.  Sammensparet ferie kan ikke omdannes til  

 kontant godtgørelse og kan ikke give grundlag for ferieforlængelse efter § 2,  

 stk. 2.
 Stk. 4.  Adgangen til sammensparing af ferie gælder ikke  

 for undervisningsområder og for andre områder, hvor ferien afholdes i  

 forbindelse med institutionslukning.
Udskydelse af ferie § 4.  Den enkelte ansættelsesmyndighed kan bestemme,  

 at afvikling af optjent ferie helt eller delvis udskydes, når ganske særlige  

 tjenstlige forhold gør sig gældende.
 Stk. 2.  Udskudt ferie inkl. eventuel ferieforlængelse i  

 henhold til § 2, stk. 2, overføres til og skal afvikles i det følgende  

 ferieår.
 Stk. 3.  Udskydelse af ferie kan ikke finde sted i to på  

 hinanden følgende år.
Sygdom under ferie § 5.  En tjenestemand, der bliver syg før tidspunktet  

 for den aftalte feries begyndelse og stadig er sygemeldt, når ferien skal  

 påbegyndes, er berettiget til at få ferien suspenderet.
Stk. 2.  Når særlige omstændigheder taler for det, kan  

 ansættelsesmyndigheden endvidere tillade, at ferien suspenderes, hvis  

 tjenestemanden bliver syg under feriens afholdelse.
Ved afgørelsen af, om der  

 skal ske en sådan suspension, skal der for eksempel tages hensyn til, om  

 sygdommen er af længere varighed, om den er af alvorligere karakter, om den  

 hindrer tjenestemanden i at udnytte ferien på en rimelig måde, eller om den  

 skyldes tilskadekomst under tjenesten før ferien påbegyndes.
 Stk. 3.  Hvis ferie eller feriedage suspenderes efter  

 stk. 1 eller 2, har tjenestemanden ret til erstatningsferie på et belejligt  

 tidspunkt og uden ferieforlængelse, selv om ferien må tildeles uden for  

 perioden 2. maj - 30. september.
Ferie i forbindelse med barsels- og adoptionsorlov § 6.  Ferie kan ikke afvikles under barsels- og  

 adoptionsorlov.
Hvis sådan orlov falder i allerede tilrettelagte  

 ferieperioder, skal tjenestemanden have erstatningsferie af samme omfang på  

 et for tjenestestedet belejligt tidspunkt, dog uden ferieforlængelse, selv om  

 ferien må tildeles uden for perioden 2. maj - 30. september.
Afvikling af tilgodehavende ferie i forbindelse med barsels- og adoptionsorlov samt sygdom § 7.  Tilgodehavende ferie, der ikke har kunnet  

 afvikles inden ferieårets udgang på grund af barsel, adoption eller sygdom,  

 overføres til det følgende ferieår, jf. dog § 10, stk. 4.
 Stk. 2.  Ansættelsesmyndigheden kan ved ferieårets udløb  

 efter drøftelse med tjenestemanden i stedet godtgøre den tilgodehavende ferie  

 med et beløb, der svarer til den løn, der skulle have været udbetalt under  

 afholdelse af ferien.
Militærtjeneste § 8.  Tjenestemænd, der indkaldes til aftjening af  

 værnepligt af mere end 1 måneds varighed, er berettiget til almindelig  

 feriegodtgørelse, jf. § 11, for den ferie, som tjenestemanden har optjent,  

 men ikke afholdt inden indkaldelsen.
Efter genoptagelsen af tjenesten efter  

 aftjent værnepligt er tjenestemanden berettiget til at holde den ferie, der  

 er optjent under værnepligtsaftjeningen mod fradrag i lønnen som anført i §  

 1, stk. 2.
Særlig feriegodtgørelse § 9.  Ud over løn under ferie har tjenestemænd ret til  

 en særlig feriegodtgørelse på 11/2 pct., som beregnes af samtlige i  

 optjeningsåret oppebårne indkomstskattepligtige beløb for tjenstligt arbejde,  

 jf. dog § 10, stk. 3, samt af tjenestemandens eget bidrag til AUD, ATP og en  

 eventuel kapitalpensionsordning, men med fradrag af særlig feriegodtgørelse.
 Stk. 2.  I tilfælde, hvor en tjenestemands ferie af  

 tjenstlige grunde udskydes, jf. § 4, bevares retten til særlig  

 feriegodtgørelse.
Feriemæssig stilling ved afsked § 10.  En tjenestemand, der afskediges med pension i  

 henhold til kapitel 2 i lov om tjenestemandspension, skal før afskedigelsen  

 afvikle hele den indtil afskedigelsestidspunktet optjente ferie.  

 Ansættelsesmyndigheden kan dog i undtagelsestilfælde efter forudgående  

 forelæggelse for vedkommende minister dispensere fra denne bestemmelse, hvis  

 særlige arbejdsmæssige forhold gør sig gældende.
 I forbindelse med afskeden udbetales hele den særlige feriegodtgørelse,  

 der er optjent indtil afskedigelsestidspunktet, jf. dog stk. 3.
Stk. 2.  Har tjenestemanden ikke kunnet afvikle  

 tilgodehavende ferie som anført i stk. 1, er vedkommende for en periode, som  

 svarer til den tilgodehavende ferie, berettiget til en godtgørelse.
Denne  

 godtgørelse udgør forskellen mellem den senest inden afskedigelsen oppebårne  

 løn og pensionen efter eventuelt samordningsfradrag.
Stk. 3.  Ved opgørelse af tilgodehavende ferie medregnes  

 fravær på grund af sygdom umiddelbart forud for afskedigelsen ikke som  

 tjeneste.
Løn mv., der er udbetalt under sådant fravær, medtages endvidere  

 ikke ved beregning af særlig feriegodtgørelse.
Stk. 4.  Hvis tjenestemanden umiddelbart inden  

 afskedigelsen har været fraværende på grund af sygdom i 6 måneder eller  

 derover, bortfalder retten til godtgørelse efter stk. 2 og særlig  

 feriegodtgørelse for så vidt angår ferie optjent i det pågældende samt det  

 forudgående optjeningsår.
Særlig feriegodtgørelse, der allerede er udbetalt  

 til en tjenestemand i fratrædelsesåret inden meddelelsen om afsked,  

 bortfalder dog ikke.
 Stk. 5.  Bestemmelserne i stk. 1 og 2 anvendes  

 tilsvarende for tjenestemænd, der afskediges med ventepenge eller  

 rådighedsløn.
§ 11.  En tjenestemand, der fratræder sin stilling  

 uden at være omfattet af § 10, er berettiget til feriegodtgørelse på 121/2  

 pct. af lønnen for det tidsrum, den på fratrædelsestidspunktet tilgodehavende  

 ferie vedrører.
Ved beregningen ses der dog bort fra løn, der er udbetalt  

 under ferie i det tidsrum, der danner grundlag for godtgørelsen.
 Stk. 2.  Bestemmelsen i stk. 1 anvendes også for  

 tjenestemænd, der tildeles tjenestefrihed uden løn i mere end 6 måneder,  

 henholdsvis 1 år, eller indkaldes til militærtjeneste af mere end 1 måneds  

 varighed, jf. § 1, stk. 4.
 Stk. 3.  Retten til særlig feriegodtgørelse bortfalder i  

 det omfang, der ydes feriegodtgørelse i henhold til stk. 1.
 Stk. 4.  Feriegodtgørelse i henhold til stk. 1 beregnes  

 og udbetales efter samme regler som feriegodtgørelse i henhold til  

 ferieloven.
Feriemæssig stilling ved genindtræden i tjenesten § 12.  En tjenestemand, der genindtræder i tjenesten  

 efter afskedigelse med ventepenge eller rådighedsløn eller efter afsked  

 begrundet i helbredsbetinget utjenstdygtighed, har ret til at afholde fuld  

 ferie med løn i det ferieår, der følger efter det ferieår, hvori  

 genindtrædelse i tjenesten sker.
 Stk. 2.  Ved genindtrædelse i perioden 2. maj - 31.  

 december har tjenestemanden herudover ret til i det løbende ferieår at  

 afholde ferie med løn i 21/2 arbejdsdag, jf. § 2, stk. 4, for hver fulde  

 måned, der på genindtrædelsestidspunktet resterer af kalenderåret.
 Stk. 3.  Hvis tjenestemanden har haft lønnet  

 beskæftigelse i fraværsperioden, fradrages den feriegodtgørelse, der er  

 optjent i denne periode, i den løn, tjenestemanden oppebærer under ferie.
Specielle bestemmelser § 13.  Foranstående bestemmelser kan efter aftale  

 suppleres med særlige regler for tjenestemænd i de enkelte  

 ansættelsesmyndigheder.
Endvidere kan bestemmelserne efter aftale fraviges  

 for tjenestemænd, hvis arbejdsvilkår er af særlig karakter, eller når andre  

 særlige forhold måtte give grundlag for det.
Ikrafttrædelses- og overgangsbestemmelser § 14.  De hidtil gældende særlige feriebestemmelser  

 for udsendte tjenestemænd i udenrigstjenesten opretholdes, indtil aftale  

 måtte blive indgået.
 § 15.  Denne aftale har virkning fra 1. april 1993 og  

 kan opsiges med 3 måneders varsel, dog tidligst til 1. april 1995.
 Stk. 2.  Samtidig ophæves aftale af 26. oktober 1987 om  

 de for statens tjenestemænd gældende ferieregler.
København, den 14. juni 1993 Statsansattes Kartel Finansministeriet Ove Hygum/Johan Overgaard  P.M.V.
 E.B.
