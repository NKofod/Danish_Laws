Indledning Det påhviler efter skattestyrelsesloven statsskattedirektoratet forud for  

 hver almindelig ligning, at udarbejde en plan for ligningens forløb samt en  

 plan over fremgangsmåden ved udøvelsen af direktoratets tilsynsførende  

 virksomhed.
Planen forelægges ligningsrådet til godkendelse.
 Statsskattedirektoratet skal efter skattestyrelsesloven påse, at ligningen  

 foregår ensartet over hele landet.
 Amtsskatteinspektoraterne varetager det regionale tilsyn på  

 statsskattedirektoratets vegne.
 Ligningsarbejdet i kommunerne foregår efter den af ligningskommissionen  

 godkendte ligningsplan.
 Den samlede skatteforvaltning skal, trods opdelingen i en statslig og  

 kommunal del, fungere som en helhed.
 Ved udarbejdelsen af ligninsplanen for indkomståret 1986 er der lagt vægt  

 på:
at borgerne har kendskab til og forstår skattereglerne og deres funktion at borgernes mellemværende med skattemyndighederne forenkles at der gennemføres en udvidet administrativ og teknisk service og  

 sikkerhed overfor borgerne at der er retssikkerhed for borgerne at ligning og kontrol er effektiv.
 Ligningsmyndighederne skal i forbindelse med ligningen for 1986 forberede  

 overgangen til skattereformen den 1. januar 1987.
Statsskattedirektoratets opgaver - Statsskattedirektoratet påser, at ligningen er behørig og ensartet i  

 hele landet.
 - Kontrolindsatsen vil blive øget i overensstemmelse med intentionerne i  

 skattereformen.
- Statsskattedirektoratet sørger for udvikling og drift af de centrale  

 skatte- og indtægtsregistre, som direktoratet har ansvaret for og styringen  

 af.
Oplysningerne stilles under hensyn til gældende registerforskrifter og  

 indgåede aftaler til rådighed for amtsskatteinspektoraterne og de lokale  

 ligningsmyndigheder.
Borgerne får gennem SD-tele adgang til visse af  

 statsskattedirektoratets edb-systemer.
- Forenklingen af selvangivelsen forudsættes.
Kredsen af skatteydere, der  

 kan anvende S 13 udvides, så den også kan anvendes af skatteydere med  

 udenlandsk indkomst og formue og overskud fra skibsanparter. Årsopgørelsen  

 rykkes yderligere frem.
Sammen med S10 udsendes til de erhvervsdrivende  

 virksomhedsskema.
Afgivelse af oplysningerne er obligatorisk.
Der udarbejdes  

 vejledning om udfyldelsen.
 - Statsskattedirektoratet udsender anvisninger og vejledninger samt  

 gennemfører instruktionsvirksomhed i tilknytning til ligningen for 1986 i  

 lighed med tidligere år.
 - Statistikken om forløbet af ligningen og klagebehandlingen udbygges.
 - Statsskattedirektoratet meddeler bindende forhåndsbesked, besvarer  

 spørgsmål og giver vejledning i konkrete sager.
Statsskattedirektratets regionale opgaver - Amtsskatteinspektoraterne er ansvarlige for, at den samlede lignings- og  

 revisionsindsats i regionen er ensartet og behørig og koordinerer denne i  

 fornødent omfang.
- Der udarbejdes en tilsyns- og revisonsplan for regionen.
Tilsynet  

 omfatter kommunernes indberetning af virksomhedsskemaerne.
 - Vejledning af ligningsmyndighederne med udgangspunkt bl.a. i de  

 indsendte kommunale ligningsplaner.
- Egne erfaringer på såvel lignings- som revisionsområdet formidles og  

 videregives.
Formidlingen sker bl.a. ved instruktionsmøder, ved  

 videoinformation og ved udsendelse af »ASI-information«.
 - Amtsskatteinspektoraterne vil forøge deres medvirken i ligning og  

 revison af de lokale selskaber, specielt i områder, hvor selskabsligningen er  

 for svag, og vil koordinere ligningen og kontrollen af selskaber og deres  

 hovedaktionærer, når de er skatteansat i forskellige kommuner.
 - Der tilrettelægges i samarbejde med kommunerne i amtsskattekredsen  

 fælles større kontrolaktioner.
 - Bistand til kommunerne ved gennemførelse af større revisionssager.
 - Amtsskatteinspektoraterne kan udtage enkelte skatteyderes eller grupper  

 af skatteyderes selvangivelser til kontrol i amtsskatteinspektoraterne.
 - Amtsskatteinspektoraterne påser, at der sker fornøden indberetning fra  

 de lokale ligningsmyndigheder om fortolkningsproblemer og andre erfaringer  

 fra ligningen.
- På statsskattedirektoratets vegne føres tilsyn med  

 arbejdsgiverkontrollen og den kommunale tvangsindderivelse.
Tilsynet omfatter  

 en koordinering af ligningen og af inddrivelsen i forbindelse med bl.a  

 restancer opstået som følge af taxationer.
 - I samarbejde med statsskattedirektoratet analyseres de opnåede  

 ligningsresultater og ligningsindsatsen i amtsskattekredsene vurderes.
 - Amtsskatteinspektoraterne foranlediger i samarbejde med kommunerne i  

 videst muligt omfang etableret en serviceordning for nyetablerede  

 virksomheder med henblik på vejledning i bogførings- og skattespørgsmål.
De kommunale ligningsmyndigheders opgaver - Inden ligningsarbejdet påbegyndes udarbejder skatteadministrationen en  

 ligningsplan under hensyntagen til ligningsrådets og statsskattedirektoratets  

 retningslinier.
Planen forelægges til godkendelse i ligningskommissionen og  

 meddeles derpå til amtsskatteinspektoratet.
 - Ligningsplanen udarbejdes således, at der tilrettelægges en løbende  

 arbejdsgang under hensyn til den fremrykkede årsopgørelse og med henblik på,  

 at ansættelsen for indkomståret 1986 kan være foretaget senest den 31. marts  

 1988. Planen bør ud over det i forretningsordenen foreskrevne indeholde en  

 opgørelse over de personaleressourcer, der forventes at være til rådighed for  

 ligningsarbejdet frem til ligningsperiodens udløb.
 - Ved fastsættelse af udsøgningskriterier bør der især henses til  

 skatteadministrationens ressourcer og til en passende fordeling mellem  

 erhvervsgrupper.
- På trods af ressourcekravene som følge af indkøring af skattereformen må  

 den igangværende styrkelse af den kommunale indsats i selskabsligningen  

 fortsættes.
Det må herunder sikres, at selskaber og deres hovedaktionærer  

 lignes samlet, når de er skatteansat i samme kommune.
 - De kommunale skatteforvaltninger indberetter oplysninger til de centrale  

 statslige edb-systemer, herunder oplysninger fra virksomhedsskemaerne til  

 SLS-E systemet.
- Ved ligningsperiodens afslutning afgiver skatteadministrationen en  

 redegørelse til ligningskommissionen om ligningens forløb.
Redegørelsen  

 indsendes til amtsskatteinspektoratet.
Ligningsmyndighederne bør i øvrigt  

 videregive erfaringer af værdi for den overordnede planlægning til  

 amtsskatteinspektoratet.
Statsskattedirektoratets informations- og vejledningsvirksomhed - Statsskattedirektoratet udsender anvisninger om ligningen for 1986 i  

 januar 1987. Anvisningerne, der er godkendt af ligningsrådet, er bindende for  

 de lignende myndigheder, herunder skatterådene.
 - Den årlige ligningsvejledning udsendes i marts 1987 og finder anvendelse  

 ved ligningen for indkomståret 1986. Den giver udtryk for  

 statsskattedirektoratets opfattelse af gældende praksis og skal i  

 almindelighed følges.
- Udsendelsen af periodiske revisionsmeddelelser til  

 amtsskatteinspektoraterne, skatterådene og de kommunale ligningsmyndigheder  

 fortsættes.
Revisionsmeddelelserne, der kun har vejledende karakter, har til  

 formål at videregive den ved ligningen og tilsynet opnåede viden om  

 virksomheder, brancheforhold og lignende.
 - Instruktionsvirksomheden om ny lovgivning og praksis samt  

 kontrolforanstaltninger og edb-anvendelse fortsætter og kan forventes  

 udbygget og styrket bla. gennem videoinformation.
Statsskattedirektoratets edb-systemer I tilknytning til statsskattedirektoratets registre er etableret  

 landsdækkende lignings- og kontrolsystemer.
Disse udbygges løbende med  

 henblik på en fortsat effektivisering af ligningen og forbedring af servicen  

 overfor skatteyderne.
- Den maskinelle kontrol og fejlrettelse i personligningssystemerne  

 udvides og justeres efter erfaringerne fra 1985-ligningen.
Underskud fra  

 ægtefælle vil blive overført automatisk.
Systemet forberedes til at  

 uudnyttede underskud fra tidligere år gøres til en erklærbar oplysning.
 - Statens ligningssystem for erhvervsdrivende (SLS-E-systemet) udvides.  

 Indberetning til systemet sker på grundlag af virksomhedsskema eller på  

 edb-medium, herunder SD-tele.
 - Som led i en frivillig forsøgsordning vedrørende  

 virksomhedsskatteordningen vil erhvervsdrivende, der afgiver supplerende  

 oplysninger til virksomhedsskemaerne for indkomståret 1986, modtage en  

 skatteberegning efter skattereformens regler på grundlag af indkomst-,  

 formue- og regnskabsoplysninger for indkomståret 1986.
Styrkelse af selskabs- og hovedaktionærligningen Som påpeget af rigsrevisionen er der behov for en forbedring af  

 selskabsligningen, herunder ligningen af hovedaktionærer og anpartshavere.
 - Den statslige indsats i konkret revision af selskaber vil blive styrket,  

 dels i amtsskatteinspektoraterne dels i statsskattedirektoratet.
 - Statsskattedirektoratet vil koordinere ligningen og kontrollen af større  

 selskaber med ensartet regnskabspraksis, f.eks. pengeinstitutter, og vil  

 udbygge informationen og instruktionen omkring de typiske kontrolproblemer og  

 kontrolopgaver vedrørende selskaber og hovedaktionærer.
Statsskattedirektoratets kontrol- og revisionsvirksomhed - Statsskattedirektoratet udbygger sin kontrol og revisionsvirksomhed i  

 overensstemmelse med skattereformen.
Dette indebærer bl.a., at kontrollen af  

 lønmodtageres fradrag forskydes fra at ske hos lønmodtagerne til at ske hos  

 arbejdsgiverne/-virksomhederne.
 - Kontrol- og revisionsvirksomheden udbygges for større og komplicerede  

 sager herunder sager, hvori der forekommer udlandstransaktioner, og sager,  

 hvori der indgår arrangementer, som udelukkende er baseret på den  

 skattebesparende virkning.
 - På grundlag af erfaringerne fra kontrolaktionen »værdipapirer  

 1985«, der forventes afsluttet nytåret 1987, gennemføres i 1987 en række  

 undersøgelser og kontrolforanstaltninger vedrørende handel med værdipapirer i  

 1986. Kontrollen vil specielt vedrøre visse terminsarrangementer og  

 valutalånsarrangementer.
 - Statsskattedirektoratet vil ved undersøgelser og instruktion sikre, at  

 de nye regler for repræsentationsfradrag administreres ensartet, og at  

 afgrænsningsproblemerne hurtigt klarlægges.
 - Der gennemføres en række særlige kontrolaktioner og pilotprojekter med  

 henblik på at kontrollere, at der foretages de fornødne indberetninger til  

 ligningskontrolsystemet og rentekontrolsystemet.
 - Koordineringen af ligningen af deltagere i kommanditselskaber og  

 leasinginteressentskaber o.l. med mange deltagere vil blive udbygget.
- Samarbejdet med toldvæsenet vil fortsat blive udbygget centralt og  

 lokalt.
Der vil blive udarbejdet nye retningslinier for det lokale samarbejde  

 baseret på erfaringerne fra de lokale forsøgsprojekter.
Det er et af målene  

 for samarbejdet at forbedre servicen overfor borgerne og at undgå  

 dobbeltregistrering.
 - Der er etableret et udvidet samarbejde mellem skatte- og toldvæsen i  

 straffesager, der indeholder overtrædelser af såvel skatte- som  

 afgiftslovgivningen.
