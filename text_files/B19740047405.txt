 I medfør af §§ 6 og 7 i lov nr. 381 af 13. juni 1973 om  

 embedslægeinstitutioner m.v. og efter forhandling med miljøministeriet, jfr.  

 § 56 i lov nr. 372 af 13. juni 1973 om miljøbeskyttelse, fastsættes følgende:
 ADMINISTRATIVE FORHOLD.
§ 1.  Embedsområdet for embedslægeinstitutionen er  

 amtsrådskredsen.
Embedslægeinstitutionen for Københavns amtsrådskreds  

 omfatter tillige Frederiksberg kommune.
§ 2.  De ved embedslægeinstitutionen ansatte  

 embedslæger er sideordnede.
Embedslægerne vælger af deres midte en  

 administrerende embedslæge.
Indenrigsministeren kan fastsætte regler for  

 valget.
Stk. 2.  Embedslægerne fordeler institutionens opgaver  

 mellem sig.
Opgavefordelingen indberettes til sundhedsstyrelsen, der kan  

 ændre heri.
 Stk. 3.  Hver embedslæge er ansvarlig for sit  

 sagsområde.
 Stk. 4.  Den administrerende embedslæge forestår  

 institutionens sekretariatsforretninger samt påser, at institutionens opgaver  

 varetages.
 Stk. 5.  En ved embedslægeinstitutionen ansat  

 underordnet læge handler på den embedslæges ansvar, som opgaven påhviler,  

 jfr. stk. 2 og 3.
 § 3.  Embedslægeinstitutionen hører i faglig henseende  

 under sundhedsstyrelsen, men kan forelægge spørgsmål af miljømæssig art m.v.  

 for miljøstyrelsen og spørgsmål af socialmedicinsk art for socialstyrelsen og  

 sikringsstyrelsen.
 § 4.  Indenrigsministeren fastsætter regler for  

 embedslægeinstitutionens budgetlægning og kasse- og regnskabsvæsen.
 § 5.  Embedslæger skal have indenrigsministeriets  

 tilladelse til at udøve privat lægevirksomhed eller have ansættelse som læge  

 eller som lægelig rådgiver ved institutioner, virksomheder og lignende.
 GENERELT OM EMBEDSLÆGEINSTITUTIONENS  

 OPGAVER.
 § 6.  Embedslægeinstitutionen skal følge  

 sundhedsforholdene i amtsrådskredsen, påse at sundhedslovgivningen  

 overholdes, samt henlede myndighedernes opmærksomhed på mangler ved de  

 sundhedsmæssige foranstaltninger og fremkomme med forslag til forbedringer.
 § 7.  Ved embedslægeinstitutionens rådgivning og  

 bistand til statslige myndigheder samt til amtskommunale og kommunale  

 myndigheder i amtsrådskredsen påhviler det institutionen af afgive  

 erklæringer, deltage i møder og udvalgsarbejde m.v. samt i tilsyns- og  

 kontrolarbejde.
 MILJØMÆSSIGE OG HYGIEJNISKE FORHOLD.
 § 8.  Embedslægeinstitutionen yder bistand til de i  

 lovgivningen om miljøbeskyttelse, vandløb, vandforsyning, levnedsmidler,  

 bygning, boligbyggeri, boligtilsyn, fysisk planlægning og naturfredning  

 nævnte myndigheder.
 § 9.  Indenrigsministeren fastsætter efter forhandling  

 med arbejdsministeren regler om embedslægeinstitutionens pligter i forhold  

 til det stedlige arbejdstilsyn og til direktoratet for arbejdstilsynet.
 SOCIALMEDICINSKE FORHOLD.
 § 10.  Embedslægeinstitutionen bistår statslige,  

 amtskommunale og kommunale myndigheder ved disses planlægning og  

 gennemførelse af sociale og sundhedsmæssige opgaver, herunder særligt:
 Stk. 2.  Embedslægeinstitutionen bistår de i § 23, stk.  

 2 og 4, i lov om sygesikring nævnte udvalg.
 § 11.  Embedslægeinstitutionen rådgiver statslige,  

 amtskommunale og kommunale myndigheder i sager vedrørende enkeltpersoners  

 socialmedicinske forhold, såfremt der kræves embedslægelig indsigt.
 EMBEDSLÆGEINSTITUTIONENS OPGAVER FOR  

 SUNDHEDSSTYRELSEN.
 § 12.  Embedslægeinstitutionen fører på  

 sundhedsstyrelsens vegne tilsyn med den virksomhed, der udøves i  

 amtsrådskredsen af apotekere og apotekspersonale samt med læger, tandlæger,  

 jordemødre, sygeplejersker, sygehjælpere, terapiassistenter m.fl.  

 (medicinalpersonalet).
 Stk. 2.  Tilsynet med apoteker, hospitalsapoteker samt  

 med apoteksudsalg og distribuerende læger sker i samarbejde med de  

 farmaceutiske visitatorer.
§ 13.  Embedslægeinstitutionen skal holde sig  

 underrettet om de i amtsrådskredsen virkende uautoriserede helbrederes  

 virksomhed, jfr. lægelovens Kap.
VI.
 § 14.  Finder embedslægeinstitutionen, at der bør  

 indledes politimæssig undersøgelse eller rejses tiltale mod en af de i §§ 12  

 og 13 omhandlede personer i anledning af dennes virksomhedsudøvelse afgiver  

 institutionen indstilling herom til sundhedsstyrelsen.
 § 15.  Finder embedslægeinstitutionen, at en  

 medicinalperson kan være farlig for sine medmennesker under udøvelse af sin  

 virksomhed, jfr. lovgivningen om sundhedsvæsenets centralstyrelse og de  

 enkelte grupper af medicinalpersonale, eller i øvrigt er helt eller delvist  

 uskikket til at udøve sin gerning, indberetter institutionen efter stedfunden  

 undersøgelse forholdet til sundhedsstyrelsen.
 § 16.  Efter nærmere af sundhedsstyrelsen fastsatte  

 regler påhviler det embedslægeinstitutionen at:
 § 17.  Embedslægeinstitutionen skal foranledige, at  

 medicinalpersoner afgiver de anmeldelser og indberetninger, som de er  

 pligtige at afgive, samt indberette til sundhedsstyrelsen, såfremt pålæg  

 herom ikke efterkommes.
 RETSMEDICINSKE FORHOLD.
 § 18.  Embedslægeinstitutionen yder bistand til rets-  

 og politimyndighederne i følgende tilfælde:
 § 19.  Embedslægeinstitutionen skal i samarbejde med  

 amtsrådskredsens politimestre og lægekredsforening etablere en ordning,  

 hvorefter der til enhver tid er en læge eller embedslæge til rådighed for  

 amtsrådskredsens politimestre til udførelse af kliniske lægeundersøgelser og  

 udtagelse af blodprøver (»spiritusprøver«).
 Stk. 2.  Embedslægeinstitutionens læger skal, hvor der  

 ikke er ansat arrest- eller fængselslæge, behandle sygdomstilfælde blandt de  

 indsatte i amtsrådskredsens arresthuse.
 ØVRIGE OPGAVER.
 § 20.  De opgaver, der i lovgivningen er tillagt  

 embedslægerne, kredslægerne og amtslægerne, påhviler  

 embedslægeinstitutionerne.
 Disse opgaver er bl.a. arbejdet i medfør af:
 IKRAFTTRÆDELSESBESTEMMELSE.
 § 21.  Tidspunktet for ikrafttrædelsen af denne  

 bekendtgørelse fastsættes for hver enkelt amtsrådskreds af  

 indenrigsministeren.
 INDENRIGSMINISTERIET, DEN 19. SEPTEMBER  

 1974.
 Jacob Sørensen.
 /Ebbe Sørensen.
