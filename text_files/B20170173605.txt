Bekendtgørelse om ændring af bekendtgørelse om koncerninterne transaktioner1) § 1 I bekendtgørelse nr. 904 af 1. september 2004 om koncerninterne transaktioner foretages følgende ændringer:
 1. Indledningen affattes således:
»I medfør af § 181, stk. 1, og § 373, stk. 4, i lov om finansiel virksomhed, jf. lovbekendtgørelse nr. 1140 af 26. september 2017, fastsættes:« 2. I § 1, stk. 1, indsættes som 2. pkt.:
»Bekendtgørelsens §§ 6 a og 6 b finder anvendelse på virksomheder omfattet af § 175 b, stk. 1 og 2, i lov om finansiel virksomhed.« 3. § 1, stk. 1, affattes således:
»Bekendtgørelsen finder anvendelse på pengeinstitutter, realkreditinstitutter, forsikringsselskaber, tværgående pensionskasser, fondsmæglerselskaber og investeringsforvaltningsselskaber.
Bekendtgørelsens §§ 6 a og 6 b finder anvendelse på virksomheder omfattet af § 175 b, stk. 1 og 2, i lov om finansiel virksomhed.« 4. § 2, stk. 1, nr. 2, ophæves.
 5. Efter § 6 indsættes:
 »Særlige regler for gruppe 1-forsikringsselskaber m.v.
§ 6 a.
Virksomheder omfattet af § 175 b, stk. 1 og 2, i lov om finansiel virksomhed, skal regelmæssigt og mindst én gang årligt aflægge rapport til Finanstilsynet om enhver væsentlig risikokoncentration på koncernniveau, medmindre der er truffet beslutning efter artikel 215, stk. 2, i Europa-Parlamentets og Rådets direktiv 2009/138/EF af 25. november 2009 om adgang til og udøvelse af forsikrings- og genforsikringsvirksomhed (Solvens II).
 Stk. 2. Finanstilsynet fastsætter, efter konsultation af koncernen eller gruppen og berørte tilsynsmyndigheder i andre lande inden for Den Europæiske Union eller i lande, som Unionen har indgået aftale med på det finansielle område, den type risici, som under alle omstændigheder skal rapporteres om.
 Stk. 3. Ved identifikationen af væsentlige risikokoncentrationer, der skal rapporteres om, fastsætter Finanstilsynet, efter konsultation af koncernen eller gruppen og berørte tilsynsmyndigheder i andre lande inden for Den Europæiske Union eller i lande, som Unionen har indgået aftale med på det finansielle område, passende tærskelværdier baseret på solvenskapitalkrav, forsikringsmæssige hensættelser eller begge.
§ 6 b.
Virksomheder omfattet af § 175 b, stk. 1 og 2, i lov om finansiel virksomhed, skal regelmæssigt og mindst én gang årligt aflægge rapport til Finanstilsynet om enhver væsentlig koncernintern transaktion mellem forsikringsselskaber i koncernen eller gruppen, herunder transaktioner, der er gennemført med en fysisk person med tætte forbindelser til en virksomhed inden for koncernen eller gruppen, medmindre der er truffet beslutning efter artikel 215, stk. 2, i Europa-Parlamentets og Rådets direktiv 2009/138/EF af 25. november 2009 om adgang til og udøvelse af forsikrings- og genforsikringsvirksomhed (Solvens II). Meget væsentlige koncerninterne transaktioner skal rapporteres hurtigst muligt.
Stk. 2. Finanstilsynet fastsætter, efter konsultation af koncernen eller gruppen og berørte tilsynsmyndigheder i andre lande inden for Den Europæiske Union eller i lande, som Unionen har indgået aftale med på det finansielle område, den type koncerninterne transaktioner, som under alle omstændigheder skal rapporteres om, under hensyntagen til koncernen og dennes risikostyringsstruktur. § 6 a, stk. 3, finder tilsvarende anvendelse.« 6. I § 7, stk. 1, indsættes efter »§§ 3-6«: », § 6 a, stk. 1, og § 6 b, stk. 1, «.
§ 2 Stk. 1. § 1, nr. 1, 2, 5 og 6, træder i kraft den 1. januar 2018.
 Stk. 2. § 1, nr. 3 og 4, træder i kraft den 3. januar 2018.
Finanstilsynet, den 12. december 2017 Jesper Berg / Anne-Sofie Reng Japhetson 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/138/EF af 25. november 2009 om adgang til og udøvelse af forsikrings- og genforsikringsvirksomhed (Solvens II), EU-tidende 2009, nr.
L 335, side 1, og Europa-Parlamentets og Rådets direktiv 2014/51/EU af 16. april 2014 om ændring af direktiv 2003/71/EF og 2009/138/EF samt forordning (EF) nr. 1060/2009, (EU) nr. 1094/2010 og (EU) nr. 1095/2010 for så vidt angår de beføjelser, der er tillagt den europæiske tilsynsmyndighed (Den Europæiske Tilsynsmyndighed for Forsikrings- og Arbejdsmarkedspensionsordninger) og den europæiske tilsynsmyndighed (Den Europæiske Værdipapirtilsynsmyndighed), EU-Tidende 2014, nr.
L 153, side 1.
