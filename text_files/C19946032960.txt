 Denne vejledning er udformet på baggrund af IMO Resolutionerne A.272(VIII)  

 og A.330(IX) og henvender sig til store tankskibe og store massegodsskibe.
Vejledningen er i to dele.
Del 1 omhandler sikker adgang til og arbejde i  

 store tanke. del 2 omhandler sikker adgang til og arbejde i store lastrum i  

 massegodsskibe.
 Der henvises i øvrigt til ICS/OCIMF/IAPH's "Internationale Safety  

 Guide for Oil Tankers & Terminals", samt til IMOs "Code of Safe  

 Practice for Solid Bulk Cargoes".
Del 1 Sikker adgang til og arbejde i skibes store tanke Generelt Sikker adgang til lasttanke forudsætter, at der har fundet tilstrækkelig  

 tankrensning og ventilation sted, før personer går ned i tankene.
Slamansamlinger på platforme og lejdere bør holdes på et minimum i  

 overensstemmelse med operationel praksis.
Hvor relevant bør slamansamlinger  

 på adgangsplatforme og horisontale strukturer forebygges ved passende  

 udformning af strukturen og ved anbringelse af tankrensningsmaskiner.  

 Slamansamlinger på bunden af tanken bør kontrolleres med et effektivt  

 drænsystem.
Ingen personer må gå ned i en tank før en ansvarlig officer har  

 målt luften i tanken ved hjælp af en godkendt gasmåler og fundet, at den er  

 fri for gas, indeholder tilstrækkelig ilt og er sikker for inspektion eller  

 arbejde.
 Der bør være en tilstrækkelig forsyning af frisk luft for alle personer,  

 der arbejder i tanken, idet der tages hensyn til arten af og stedet for  

 arbejdet.
Adgang til tanke 1 (a) Tanke og tanksektioner, som har en længde på 35 meter og derover,  

 bør forsynes med mindst 2 adgangsluger med lejdere, anbragt så langt fra  

 hinanden i langskibs retning som muligt.
Adgangsveje i tanke 2 (a) Hvor et eller flere skvalpeskotter er anbragt i en tank, bør de  

 forsynes med åbninger, der ikke er mindre end 600 mm x 800 mm og arrangeret  

 således, at de tillader adgang for personer iført friskluftapparater eller  

 transporterende en båre med en patient.
Konstruktion af lejdere 3 (a) Generelt må lejdere ikke være stejlere end 70 (vinkel med det  

 horisontale plan). En enkelt lejder må ikke være mere end 9 meter lang.  

 Hvileplatforme af tilstrækkelige dimensioner bør forefindes.
Rednings- og evakueringsarrangement 4 (a) Med henblik på hurtigt at kunne evakuere sårede personer ud af  

 tanken, bør følgende udstyr forefindes:
Del 2 Sikker adgang til og arbejde i store lastrum i massegodsskibe Generelt Sikker adgang til lastrum kan kun ske, hvis der tilvejebringes  

 tilstrækkelig ventilation af lastrummene for beskyttelse af mandskabet, før  

 de går ned i lastrummet.
Der bør træffes foranstaltninger til forebyggelse af  

 ansamling af farlige eller skadelige dampe i lastrummene ved passende  

 ventilation.
Ingen person må gå ned i et lastrum, der har været lukket eller  

 været ringe ventileret, før iltindholdet i luften i lastrummet er målt af en  

 ansvarlig officer ved hjælp af en iltmåler eller tilsvarende anordning, og  

 fundet sikker til inspektion og arbejde.
 En tilstrækkelig mængde frisk luft bør være til rådighed for alle personer  

 i lastrummet under hensyntagen til arten af og stedet for arbejdet.
Adgang til lastrum 1 (a) Hvis der benyttes særskilte luger for adgang til lejderne nævnt i  

 stykke 2, bør hver luge have en fri åbning på mindst 600 mm x 600 mm.
Adgangsveje i lastrum 2 (a) Hvert lastrum bør være forsynet med mindst to lejdere anbragt så  

 langt fra hinanden i langskibs retning som praktisk muligt.
Hvis muligt bør  

 disse lejdere arrangeres diagonalt modsat, f.eks. en lejder nær forreste skot  

 i bagbord side, den anden nær det agterste skot i styrbord side.
Konstruktion af lejdere 3 Generelt bør udformningen og konstruktionen af faste lejdere være i  

 overensstemmelse med bilag 1, om sikker adgang til og arbejde i store tanke,  

 men arrangementet og styrken af lejdere bør være egnet til den type last, som  

 skibet bør medføre.
Rednings- og evakueringsarrangement 4 Udstyr, som specificeret i stykke 4 i bilag 1, om sikker adgang til og  

 arbejde i store tanke, bør forefindes til evakuering af sårede personer fra  

 lastrummet.
