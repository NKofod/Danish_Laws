 Cirkulære om betaling af  

 udstillingsvederlag til bildende kunstnere for udlån af egne  

 værker til visse kunstudstillinger.
 § 1. Kunstnere, der udlåner egne  

 værker til udstillinger arrangeret af de i § 4 nævnte  

 institutioner, modtager et vederlag, der er fastsat til 12 pct. om året  

 af det af kunstneren udfærdigede værks værdi.
 Stk. 2. Kunstværkets værdi fastsættes ved  

 skriftlig aftale mellem udstillingsarrangøren og kunstneren.  

 Såfremt den samlede værdi af en enkelt kunstners til en  

 udstilling udlånte værker overstiger 600.000 kr., betales der dog  

 kun 12 pct. af 600.000 kr. svarende til et udstillingsvederlag pr.  

 måned på maksimalt 6.000 kr.
Stk. 3. Mindsteperioden for udstillingsvederlagets beregning  

 udgør 1 måned.
Perioden regnes fra det tidspunkt, hvor  

 kunstneren afsender værket og til denne modtager det tilbage.  

 Vederlagsbetalingen skal udover reglen i stk. 2, omfatte et engangsgebyr  

 til kunstneren på 1.500 kr. uanset antallet af udlånte  

 værker til den pågældende udstillingsarrangør.
 Stk. 4. Vederlæggelsen for  

 ruminstallationer/environments, skitser, forstudier og lignende sker efter  

 særlig aftale i hvert enkelt tilfælde indenfor rammerne i  

 stk. 2.
§ 2. Berettigede til vederlag er nulevende  

 bildende kunstnere, herunder kunstnerisk arbejdende fotografer,  

 kunsthåndværkere og formgivere, der varigt virker som kunstnere i  

 Danmark.
Billedkunstnere, der har tilsvarende kvalifikationer som  

 anført i stk. 2. og 3. og som er medlemmer af Sydslesvigsk  

 Forening, er berettigede til vederlag efter samme regler som danske kunstnere  

 dog kun i forbindelse med udstillinger i Danmark.
 Stk. 2. De personer, der er nævnt i stk. 1. skal  

 for at kunne opnå betaling af vederlag være professionelle  

 kunstnere.
 Stk. 3. Vejledende for, om de pågældende er  

 professionelle kunstnere, kan være medlemsskab af Kunstnersamfundet,  

 Billedkunstnernes Forbund, Danske Billedkunstneres Fagforening, Danske  

 Kunsthåndværkere, Industrielle Designere i Danmark eller  

 gennemført uddannelse på Kunstakademiets Billedkunstskoler, Det  

 Jydske Kunstakademi eller Det Fynske Kunstakademi.
 § 3. Vederlagsordningen omfatter alene kunstnerens  

 originalværker, som ikke er afhændet til tredjemand.
 § 4. Vederlagsordningen gælder for  

 udstillinger arrangeret af:
 1)	Kulturministeriet.
 2)	De statslige museer.
 3)	Charlottenborg Udstillingsbygning.
 4)	Center for Dansk Billedkunst.
 5)	Kulturministeriets Udstillingssted Overgaden.
 Stk. 2. Vederlagsordningen omfatter udstillinger af danske  

 kunstnere, der afholdes såvel i Danmark som i udlandet.
 Stk. 3. Udstillinger, der arrangeres af gallerier og  

 kunstnersammenslutninger eller af kunstnerne selv, er ikke omfattet af  

 vederlagsordningen.
Stk. 4. De museer, der i henhold til museumslovens §§ 12  

 og 13 modtager statsstøtte, kan efter aftale med Kulturministeriet  

 tilslutte sig vederlagsordningens regler som beskrevet i dette  

 cirkulære.
Det samme gælder de udstillingsorganisationer, der er  

 tilsluttet Vandreudstillingernes Sekretariat.
§ 5. De i § 4 nævnte institutioner m.v.  

 modtager fuld refusion af udgiften til udstillingsvederlag.
Vederlagspligten  

 påhviler udstillingsarrangøren.
Ministeriet refunderer  

 institutionernes afholdte udgifter 2 gange årligt.
 § 6. Cirkulæret træder i kraft den 1. september  

 2000 med virkning fra den 1. april 2000. Cirkulære af 2. april 1997 om  

 betaling af udstillingsvederlag til bildende kunstnere for udlån af  

 egne værker til visse kunstudstillinger ophæves.
