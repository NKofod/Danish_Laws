Betænkning afgivet af Skatteudvalget den 24. november 2004 Betænkning over Forslag  

 til lov om ændring af afskrivningsloven og virksomhedsskatteloven (Justeringer af erhvervsbeskatningen) [  

  

 af  

 skatteministeren (Kristian Jensen)] 1. Ændringsforslag Der er stillet 2 ændringsforslag til lovforslaget.  

 Skatteministeren har stillet ændringsforslag nr. 1. Socialistisk Folkepartis  

 medlem af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 7. oktober 2004 og var til 1. behandling  

 den 21. oktober 2004. Lovforslaget blev efter 1. behandling henvist til  

 behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 16. august 2004 dette udkast til  

 udvalget, jf. alm. del − bilag 638 (2003-04). Den 8. oktober 2004  

 sendte  

 skatteministeren de indkomne høringssvar til udvalget.
De indkomne  

 høringssvar  

 samt skatteministerens kommentar hertil er kort gengivet i et skema i  

 lovforslagets bemærkninger.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra KPMG C.
Jespersen.
Skatteministeren har over for  

 udvalget kommenteret den skriftlige henvendelse.
Spørgsmål Udvalget har stillet 18 spørgsmål til skatteministeren til  

 skriftlig besvarelse, som denne har besvaret.
Udvalgets spm. 11 til  

 skatteministeren og dennes svar herpå er optrykt som bilag 2 til  

 betænkningen.
3.  

 Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med det af skatteministeren stillede ændringsforslag.  

 Flertallet vil stemme imod det af SF stillede ændringsforslag.
 Et  

  

 mindretal  

  

 i  

 udvalget (S, SF, EL og KD) indstiller lovforslaget til  

  

 vedtagelse  

  

 med de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af  

  

 udvalget:
Til § 1 1)  


  

 Nr.  

 2  

  

 affattes således:
 »2.  

  

 I  

  

 § 39, stk. 1,  

  

 indsættes  

 efter 2. pkt. som nye punktummer:
»Hvis lejemålet er uopsigeligt fra udlejers side i en forud  

 fastsat periode, kan den årlige afskrivning ikke overstige et beløb svarende  

 til, at afskrivning sker med lige store årlige beløb over  

 uopsigelighedsperioden.
Hvis lejemålet er uopsigeligt fra udlejers side uden  

 tidsmæssig begrænsning, kan der afskrives med de i § 17 nævnte satser.«« [Uopsigelige lejekontrakter] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, EL og KD):
Til § 3 2)  


  

 Stk.  

 3  

  

 affattes således:
»Stk. 3.  

  

 § 1, nr. 2, har  

 virkning for udgifter, der afholdes den 7. oktober 2004 eller senere.« [Ikrafttrædelsen af reglerne for udgifter til ombygning,  

 forbedring og indretning af lejede lokaler fastsættes til dagen for  

 fremsættelsen af lovforslaget] Bemærkninger Til nr. 1 Ændringen går ud på at fastsætte afskrivningsreglerne for  

 udgifter til ombygning, forbedring eller indretning af lejede lokaler, når  

 lejemålet er uopsigeligt fra udlejers side og således kun kan opsiges af  

 lejer.
Visse lejemål er i lejeaftalen gjort uopsigelige fra udlejers  

 side i en forudfastsat periode.
I uopsigelighedsperioden har lejer ikke  

 risiko  

 for opsigelse af lejemålet.
Udgangspunktet om afskrivning med indtil 20 pct.  

 årligt findes i disse tilfælde at være for gunstigt.
Det foreslås derfor at  

 begrænse afskrivningssatsen for disse lejeaftaler således, at lejeren ikke  

 kan  

 afskrive udgifterne til ombygning, forbedring eller indretning af lejede  

 lokaler hurtigere end svarende til, at udgifterne afskrives over  

 uopsigelighedsperioden.
 Er uopsigelighedsperioden eksempelvis kortere end 5 år, kan  

 udgifterne højst afskrives med indtil 20 pct. årligt.
Er der mellem lejer og udlejer aftalt, at lejemålet ikke kan  

 opsiges fra udlejers side uden fastsættelse af et sluttidspunkt for  

 begrænsningen af udlejers adgang til at opsige lejemålet, så er lejemålet  

 uendeligt uopsigeligt.
Lejeaftalen løber, indtil lejer vælger at opsige  

 lejemålet.
I denne situation har lejer ingen risiko for opsigelse.
Det  

 foreslås, at udgifterne til ombygning, forbedring og indretning af lejede  

 lokaler i disse situationer kan afskrives med afskrivningssatsen i § 17.
Efter afskrivningsloven § 17 udgør afskrivningssatsen indtil 5  

 pct. årligt af anskaffelsessummen.
Denne sats kan forhøjes, når det må  

 antages,  

 at bygningen er udsat for en sådan særlig fysisk forringelse, at den trods  

 normal vedligeholdelse vil have mistet sin værdi senest 25 år efter  

 opførelsen.
Provenubemærkninger Ændringsforslaget skønnes ikke at have nogen provenumæssige  

 konsekvenser, da antallet af lejemål, hvor der er uopsigelighed fra udlejers  

 side, skønnes at være særdeles begrænset.
Til nr. 2 Det foreslås, at de nye regler for adgangen til at afskrive på  

 udgifter til ombygning, forbedring og indretning af lejede lokaler skal finde  

 anvendelse på udgifter, som lejer afholder på dagen for fremsættelsen af  

 lovforslaget  

 eller senere.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

    

 Svend Aage Jensby (V)  

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 29 Bilagsnr.
Titel 1 Høringssvar, fra skatteministeren 2 Meddelelse om tidsplan for udvalgets behandling af lovforslaget 3 Henvendelse af 9/11-04 fra KPMG C.
Jespersen 4 1. udkast til betænkning 5 Kommentar fra skatteministeren til henvendelse af 9/11-04  

 fra KPMG C.
Jespersen, fra skatteministeren 6 Ændringsforslag, fra skatteministeren 7 2. udkast til betænkning Oversigt over spørgsmål og svar vedrørende L 29 Spm.nr.
Titel 1 Spm. om at finde en mere enkelt måde at opgøre en brugt  

 bils værdi på, således at man kan undgå diskussioner om værdifastsættelse ved  

 afskrivning og salg, til skatteministeren, og ministerens svar herpå 2 Spm. om redegørelse for ikrafttrædelsesordningen for  

 lukning af hullet vedrørende ombygning af lejede lokaler, til  

 skatteministeren, og ministerens svar herpå 3 Spm. om ministerens holdning til et ændringsforslag, der  

 gør, at de nye regler gælder for ombygningsudgifter, der afholdes den 7.  

 oktober 2004 eller senere, til skatteministeren, og ministerens svar herpå 4 Spm. om teknisk bistand til udarbejdelse af ændringsforslag,  

 til skatteministeren, og ministerens svar herpå 5 Spm. om ministerens holdning til en ændring af  

 lovforslaget, således at forudbetalte omkostninger ikke kan fratrækkes, til  

 skatteministeren, og ministerens svar herpå 6 Spm. om, hvilke regler der gælder i den situation, hvor  

 en eksisterende lejekontrakt indgået før den 7. oktober 2004 forlænges, til  

 skatteministeren, og ministerens svar herpå 7 Spm. om et skøn over, hvilken provenugevinst der vil være  

 ved vedtagelse af et ændringsforslag som skitseret i besvarelsen af spm. 4 i  

 forhold til lovforslagets ikrafttrædelsesbestemmelser, til skatteministeren,  

 og ministerens svar herpå 8 Spm. om at bekræfte, at grundlaget for den nuværende  

 praksis for fradrag for forudbetalte omkostninger er hensynet til de  

 erhvervsdrivende, således at de ikke skal foretage periodisering af  

 forudbetalte omkostninger, til skatteministeren, og ministerens svar herpå 9 Spm. om at bekræfte, at i dag skal selskaber efter  

 gældende regnskabsregler i årsrapporten foretage periodisering af  

 forudbetalte omkostninger, til skatteministeren, og ministerens svar herpå 10 Spm. om at bekræfte, at i dag skal selskaber, der ønsker  

 at udnytte den gældende praksis om fradrag for forudbetalte omkostninger,  

 foretage en korrektion i skatteregnskabet, til skatteministeren, og  

 ministerens svar herpå 11 Spm. om at bekræfte, at med henvisning til  

 Landsskatteretsafgørelsen SKM 2003-447 LSR har pengeinstitutter og lign. af  

 de lignende myndigheder fået tilladelse til at få genoptaget tidligere års  

 selvangivelser, til skatteministeren, og ministerens svar herpå 12 Spm. om at kommentere artiklen i Tidsskrift for Skatter  

 og Afgifter nr. 45: 2004-795: »Huller i skattelovgivningen - parcelhusreglen  

 som et centralt eksempel«, til skatteministeren, og ministerens svar herpå 13 Spm. om, hvorfor ejendomsavancebeskatningsloven ikke  

 indeholder retfærdige og klare regler til brug ved opgørelse af den  

 erhvervsmæssige andel af indgangsværdien for ejendomme omfattet af lovens §  

 9, til skatteministeren, og ministerens svar herpå 14 Spm. om at tage initiativ til en præcisering af  

 ejendomsavancebeskatningsloven, til skatteministeren, og ministerens svar  

 herpå 15 Spm. om at indføre samme princip for skattefrihed for  

 ejendomsavance på ejerboliger, til skatteministeren, og ministerens svar  

 herpå 16 Spm. om at tage initiativ til en udvidelse af  

 parcelhusreglen, til skatteministeren, og ministerens svar herpå 17 Spm., om der efter en gennemførelse af det fremsatte  

 lovforslag er tilstrækkelig hjemmel til at opkræve arbejdsmarkedsafgift ved  

 overdragelsen af bilen fra virksomhedsordningen til den private del, til  

 skatteministeren, og ministerens svar herpå 18 Spm. om, hvordan bestemmelsen i afskrivningslovens § 12  

 skal fortolkes i den situation, hvor der ikke er afskrevet på et blandet  

 driftsmiddel, til skatteministeren, og ministerens svar herpå Bilag 2 Et af udvalgets spørgsmål til skatteministeren  

 og dennes svar herpå Spørgsmål 11 og skatteministerens svar herpå er optrykt  

 efter ønske fra SF.
 Spørgsmål 11:
 I forlængelse af ministerens svar på spørgsmål 5 om forudbetalte  

 omkostninger, bedes ministeren bekræfte, at med henvisning til  

 Landsskatteretsafgørelsen SKM 2003-447 LSR har pengeinstitutter o.l. af de  

 lignende myndigheder fået tilladelse til at få genoptaget tidligere års  

 selvangivelser, med henblik på at få fradrag for forudbetalte lønninger  

 (lønninger udbetalt ultimo december vedrørende januargage i det følgende år),  

 og at der her er tale om nedsættelse med beløb, der løber op i millionklassen  

 med 2 cifre.
 Svar:
Told- og Skattestyrelsen har på baggrund af Landsskatterettens  

 kendelse offentliggjort i SKM 2003.447 LSR udsendt et genoptagelsescirkulære  

 TSS-cirk. 2004-06 om periodisering af forudbetalte driftsudgifter.
Ligesom i  

 kendelsen omfatter cirkulæret kun situationer, hvor forudbetalingen dækker  

 flere indkomstår.
Løn for januar måned forudbetalt i december måned er  

 således  

 ikke omfattet af cirkulæret, da de forudbetalte udgifter ikke vedrører flere  

 indkomstår.
ToldSkat Selskabsrevisionen er skatteansættende myndighed for  

 finansielle virksomheder, herunder pengeinstitutter.
Det er oplyst, at der er  

 modtaget 6 anmodninger om genoptagelse med henvisning til TSS-cirk. 2004-06,  

 hvor anmodningen vedrører forudbetalt løn for januar måned.
Disse anmodninger  

 er under behandling i afdelingen, men vil formentlig blive afvist, da  

 forholdet  

 ikke er identisk med den pågældende afgørelse fra Landsskatteretten og dermed  

 ikke omfattet af ovennævnte cirkulære.
 Det har dog vist sig, at i en enkelt sag, er et pengeinstituts  

 anmodning  ved en sagsbehandlingsfejl  blevet imødekommet.  

 Afgørelsen vil  

 blive overvejet på ny, og pengeinstituttet vil blive underrettet om den  

 forkerte afgørelse, og at instituttet ikke kan forvente at få godkendt  

 fradrag  

 for forudbetalt løn ved indkomstopgørelsen for indkomståret 2004.
Den fordel, som pengeinstituttet har opnået ved  

 sagsbehandlingsfejlen består i en fremrykning af fradragsretten for  

 lønudgiften  

 vedrørende januar.
Pengeinstituttet kan ikke opnå fradrag for den samme  

 udgift  

 igen året efter.
Omkostningen for staten i forbindelse med fejlen består i et  

 beløb svarende til rentefordelen ved fremrykningen af fradraget.
Jeg beklager fejlen begået i min administration.
Jeg kan  

 imidlertid berolige med, at der kun er tale om en enkelt sag og at ToldSkat  

 er  

 meget opmærksom på, at cirkulæret kun omfatter sager, hvor forudbetalte  

 omkostninger dækker udgiften vedrørende 2 indkomstår.
