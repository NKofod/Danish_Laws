Fremsat den 18. februar 2003 af  

 Keld Albrechtsen (EL) og Pernille Rosenkrantz  

 -Theil (EL) Forslag til folketingsbeslutning om sikring af togdriften i Midt- og Vestjylland Folketinget opfordrer regeringen til at anmode DSB om  

 øjeblikkeligt at indsætte tog i nødvendigt omfang  

 på de midt- og vestjyske strækninger, således at der sikres  

 mindst det samme serviceniveau på alle strækninger, som der var  

 før den 5. januar 2003, og således at det sikres, at der ikke  

 systematisk indsættes busser til erstatning for tog, men kun i  

 nødsituationer, og således at Arriva-busser ikke kan  

 indsættes til erstatning af Arriva-tog.
Bemærkninger til forslaget Baggrunden for beslutningsforslaget er, at  

 debatten om forespørgsel F 34 den 4. februar 2002 desværre ikke  

 udmøntede sig i en konkret løsning af situationen på de  

 midt- og vestjyske jernbaner.
En sådan løsning er  

 påkrævet her og nu, jf. pressens nærmest daglige  

 opgørelser over dagens aflyste Arriva-afgange i det midt- og vestjyske  

 område.
Enhedslisten har derfor med dette beslutningsforslag taget  

 initiativ til, at der findes en øjeblikkelig løsning på  

 situationen af hensyn til de mange passagerer, der dagligt rammes af Arrivas  

 aflysninger.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af  

 togdriften i Midt- og Vestjylland.
(Beslutningsforslag nr.
B 88).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
