 I medfør af § 1, stk. 1 og 2, § 7 og § 16, stk. 6, i lov nr. 595 af 22.  

 december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m. v., som ændret senest  

 ved lov nr. 309 af 8. juni 1977 fastsættes:
 § 1.  Bestemmelserne i denne bekendtgørelse vedrører  

 ydelse af produktionsrestitution og fremstillingspræmie til kartoffelstivelse  

 i henhold til Det europæiske økonomiske Fællesskabs markedsordning for korn.  

 Der ydes alene fremstillingspræmie til kartoffelstivelse, der er produceret i  

 perioden 1. august 1978-31. juli 1979.
 Stk. 2.  Udover de af Det europæiske økonomiske  

 Fællesskab fastsatte betingelser for ydelse af produktionsrestitution og  

 fremstillingspræmie skal de i §§ 2-4 anførte betingelser være opfyldt.
§ 2.  Virksomheder, som producerer kartoffelstivelse,  

 kan kun opnå produktionsrestitution og fremstillingspræmie, såfremt de forud  

 er registreret hertil af Direktoratet for Markedsordningerne,  

 Frederiksborggade 18, 1360 København K, og iagttager de af direktoratet givne  

 anvisninger.
Direktoratet udsender en vejledning om ydelse af  

 produktionsrestitution og fremstillingspræmie til kartoffelstivelse.  

 Virksomheden skal endvidere før produktionens påbegyndelse foretage  

 anmeldelse til toldvæsenet.
 § 3.  Der må kun begæres produktionsrestitution og  

 fremstillingspræmie til kartoffelstivelse, som produceres her i landet af  

 kartofler avlet indenfor Det europæiske økonomiske Fællesskabs område.
Stk. 2.  Gennemførelsen af den i markedsordningen  

 foreskrevne vægt- og kvalitetskontrol skal ske under opsyn af en af  

 direktoratet godkendt kontrollør.
Avleren eller dennes repræsentant har ret  

 til at overvåge kontrollen.
Omkostninger ved kontrollens gennemførelse  

 påhviler virksomheden.
 § 4.  Den i markedsordningen indeholdte adgang til  

 delvis forudbetaling af produktionsrestitution til kartoffelstivelse er  

 betinget af, at den registrerede virksomhed overfor direktoratet har stillet  

 sikkerhed i rede penge eller i form af en bankgaranti eller anden af  

 direktoratet godkendt garanti.
§ 5.  Virksomheden skal føre et af toldvæsenet  

 godkendt regnskab over køb af kartofler, specificeret på avler, samt over  

 produktion, lager og salg af stivelse.
Den foreskrevne bogføring og dertil  

 hørende bilag skal opbevares i mindst 5 år.
 Stk. 2.  Repræsentanter for Direktoratet for  

 Markedsordningerne samt toldvæsenet er berettiget til at udøve den i § 7,  

 stk. 2 i lov nr. 595 af 22. december 1972 omhandlede kontrol med  

 virksomheden.
§ 6.  Overtrædelse af § 3, stk. 2, 1. pkt., og § 5  

 straffes med bøde.
Med samme straf straffes overtrædelse af § 3, stk. 1,  

 medmindre højere straf er forskyldt, jfr. § 16 i lov nr. 595 af 22. december  

 1972 om administration af Det europæiske økonomiske Fællesskabs forordninger  

 om markedsordninger for landbrugsvarer m. v., som ændret senest ved lov nr.  

 309 af 8. juni 1977.
 § 7.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 110 af 26.  

 februar 1973 om ydelse af produktionsrestitution til kartoffelstivelse samt  

 bekendtgørelse nr. 401 af 25. juli 1974 om ændring af bekendtgørelse om  

 ydelse af produktionsrestitution til kartoffelstivelse.
