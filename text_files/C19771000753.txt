1. GENERELT 1.1. Landgange, faldereb og andre adgangsveje, incl. reposer skal  

 konstrueres med en sikkerhedsfaktor på mindst 2,5 i forhold til materialets  

 garanterede flydegrænse (for aluminium regnes flydegrænsen ved permanent  

 forlængelse på 0,2 pct.).
 1.2. Faste gelændere, der udgør en integrerende del af adgangsvejen og  

 indgår i beregningen af styrken, må ikke fjernes under belastningsprøverne.
1.3. Kæder, sjækler, ringe og lignende, der anvendes til løftning eller  

 ophængning af faldereb eller landgange, skal have en sikkerhedsfaktor på 5 og  

 være forsynet med certifikat.
Tovværk skal have en sikkerhedsfaktor på 8.  

 Wire skal have en sikkehedsfaktor på 6.
 1.4. Adgangsveje skal være forsynet med fornødne midler til sikker  

 fastgørelse af kæder, stræktove og lignende.
 1.5. Der skal isoleres mellem aluminium og stål med ikke-hygroskopisk  

 materiale efter anerkendt metode.
 1.6. Landgange, faldereb eller lignende konstruktioner samt tilhørende  

 resposer skal udstyres med rækværk på siderne med mindst to stænger/stræktove  

 eller lignende hele vejen.
 1.7. Adgangsveje, der i udsvunget tilstand er beregnet til at hvile på kaj  

 eller lignende, skal være forsynet med rulle eller hjul i den nederste ende.
 1.8. Det skal være muligt at fastgøre sikkerhedsnet, tilbørligt udbredt.
 1.9. Landgange og faldereb skal være forsynet med et iøjnefaldende skilt,  

 der tydeligt angiver den største og mindste vinkel i forhold til vandret, ved  

 hvilken det er tilladt at benytte adgangsvejen.
2. KONSTRUKTION AF LANDGANGE 2.1. Ad landgange skal der være en fri passage på mindst 55 cm.
 2.2. Landgange skal være forsynet med tværliggende skridlister/ribber, som  

 giver sikkert fodfæste.
Afstanden mellem skridlisterne/ribberne skal være højst 40 cm og mindst 30  

 cm målt langs landgangen.
Landgangens gangareal skal have antiskrid  

 overflade.
2.3. Landgange skal være beregnet til at kunne modstå en jævnt fordelt  

 statisk belastning på 4000 N/kvm plus landgangens egenvægt.
Det belastede  

 areal beregnes som landgangens længde multipliceret med bredden mellem  

 vangerne.
Landgangen skal være af tilstrækkelig styrke til at kunne modstå  

 krumning.
Styrken skal afprøves.
 2.4. Såfremt en landgang ønskes typegodkendt, skal en prototype desuden  

 belastes i vandret stilling uden gelænder, medmindre disse er fastmonterede  

 og indgår i beregningen af styrken jfr. pkt. 1.2.
Landgangen skal først understøttes i begge ender og derefter  

 understøttes/ophænges svarende til de ophængningsmuligheder, landgangen i  

 øvrigt er beregnet til.
Prøvebelastningen skal udgøre mindst 5000 N/kvm jævnt  

 fordelt.
 Nedbøjningen må ikke overstige 1/100 for stål og 1/75 for aluminium af  

 afstanden mellem understøtningerne.
 Afprøvningen må ikke medføre nogen blivende formforandring.
 2.5. Såfremt en landgang også skal anvendes som faldereb, skal den  

 endvidere opfylde det under pkt. 3 anførte.
KONSTRUKTION AF FALDEREB 3.1. Ad faldereb skal der være en fri passage på mindst 55 cm.
3.2. Faldereb skal have stilbare trin eller være af en konstruktion, som  

 giver sikkert fodfæste ved alle vinkler mellem 0 grader og 55 grader i  

 forhold til vandret.
Falderebets gangareal skal have antiskrid overflade.
 3.3. Ikke stilbare trin er kun tilladt for faldereb, hvis  

 anvendelsesområde er mellem 20 grader og 50 grader i forhold til vandret.
 3.4. Faldereb skal som hovedregel være forsynet med en øvre og nedre  

 repos.
3.5. Faldereb med fri passage til og med 60 cm skal være beregnet til at  

 modstå en statisk belastning på mindst 750 N på hvert trin plus falderebets  

 egenvægt.
Hvor passagen er over 60 cm, men ikke over 100 cm, skal falderebet  

 være beregnet til at modstå en statisk belastning på 2 x 750 N på hvert trin,  

 fordelt med 750 N i hver side af hvert trin i en afstand på ca. 1/4 af deres  

 længde fra vangerne plus falderebets egenvægt.
Falderebet skal være af  

 tilstrækkelig styrke til at kunne modstå krumning.
 Styrken skal afprøves.
 For faldereb, hvis fri passage overstiger 100 cm, fastsættes kravene til  

 styrke i hvert enkelt tilfælde.
 3.6. Såfremt et faldereb ønskes typegodkendt, skal en prototype desuden  

 belastes i vandret stilling uden gelænder, medmindre disse er fastmonterede  

 og indgår i beregningen af styrken jfr. pkt. 1.2.
 Falderebet skal først understøttes i begge ender og derefter understøttes  

 svarende til de ophængningsmuligheder, falderebet er beregnet til.
 Prøvebelastningen skal udgøre mindst 1000 N eller 2 x 1000 N som angivet  

 under pkt. 3.5.
 Nedbøjningen må ikke overstige 1/100 for stål og 1/75 for aluminium af  

 afstanden mellem understøtningerne.
 Afprøvningen må ikke medføre nogen blivende formforandring.
 3.7. Såfremt et faldereb også skal anvendes som landgang, skal det  

 endvidere opfylde det under pkt. 2 anførte.
4. KONSTRUKTION AF REPOS'ER TIL LANDGANGE OG FALDEREB 4.1. Reposer skal have et frit gangareal på mindst 0,36 kvm og have en  

 bredde af mindst 55 cm.
 4.2. Repos'ers gangareal skal have antiskrid overflade.
 4.3. Den øverste repos bør være forsynet med en drejeanordning eller  

 konstrueret således, at adgangsvejen kan drejes mod kajen.
 4.4. Den øverste og evt. mellemliggende repos'er skal være beregnet til at  

 modstå en jævnt fordelt statisk belastning på 4000 N/kvm plus falderebets  

 eller landgangens egenvægt, ophængt i den ugunstigste stilling med belastning  

 som angivet under pkt. 2.3 eller 3.5.
 4.5. Den nederste repos skal være beregnet til at modstå en jævnt fordelt  

 statisk belastning på 5000 N/kvm.
4.6. Repos'er, der ønskes typegodkendt sammen med typegodkendt faldereb  

 og/eller landgang, skal prøvebelastes.
Prøvebelastningen for den øverste og  

 evt. mellemliggende repos skal udgøre mindst 5000 N/kvm plus 50 pct. af den  

 samlede vægt af falderebet eller landgangen og nederste repos, belastet som  

 angivet under pkt. 2.4 og 3.6 (for mellemliggende reposer 50 pct. af den del,  

 som hænger neden for reposen).
 4.7. Repos'en skal under afprøvningen ophænges normalt om bord, og  

 prøvebelastningen for falderebet eller landgangen skal være ophængt svarende  

 til de ophængningsmuligheder, arrangementet er beregnet til.
 Den nederste repos ophænges på normal vis fra falderebet og/eller  

 landgangen og prøvebelastes med 6000 N/kvm.
5 TYPEGODKENDELSE 5.1 Ansøgning om typegodkendelse skal ledsages af detaljerede tegninger og  

 beregninger in triplo sammen med oplysninger om den arbejdsbelastning, til  

 hvilken adgangsvejen er udført.
 Typebetegnelse og det navn, adgangsvejen påtænkes solgt under, skal  

 angives.
PRAKTISK AFPRØVNING AF ADGANGSVEJE VED FØRSTE HOVEDSYN Ikke typegodkendte adgangsveje skal underkastes prøverne som anført under  

 punkterne 2.4, 3.6, 4.6 og 4.7.
 Ved første hovedsyn skal alle adgangsvejsystemer efter installation om  

 bord afprøves sammen med ophængningsarangementet, herunder spil, davider,  

 kæde og wire m.v.
 Belastningen skal være som anført i henholdsvis pkt. 2.4, 3.6 og 4.6.
