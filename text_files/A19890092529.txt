Herved bekendtgøres lov om et teknologinævn, jf.  

 lovbekendtgørelse nr. 3 af 2. januar 1989 med de ændringer, der følger af lov  

 nr. 829 af 19. december 1989 § 1.  Pr. 1. januar 1986 nedsættes et uafhængigt  

 teknologinævn.
 Stk. 2.  Nævnets formål er at følge og iværksætte  

 helhedsvurderinger af den teknologiske udviklings muligheder og konsekvenser  

 for samfundet og for den enkelte borger.
 Stk. 3.  Nævnet skal støtte og fremme en folkelig  

 teknologidebat.
 Stk. 4.  For perioden 1. august 1985 til 1. august 1986  

 skal Dansk Folkeoplysnings Samråd forestå administrationen af en bevilling  

 til en oplysningskampagne om informationsteknologi.
§ 2.  Der nedsættes ved begyndelsen af hvert  

 folketingsår og efter afholdelse af folketingsvalg et udvalg på 9 medlemmer,  

 valgt af Folketinget efter forholdstal blandt dets medlemmer.
Udvalget  

 nedsættes første gang ved begyndelsen af folketingsåret 1985-86.
 § 3.  Undervisningsministeren foranlediger  

 teknologinævnet nedsat.
 Stk. 2.  Nævnet består af 15 medlemmer og sammensættes  

 på følgende måde:
3 medlemmer udpeges i fællesskab af de 6 forskningsråd, 1 medlem udpeges af Landsorganisationen i Danmark.
1 medlem udpeges af Funktionærernes og Tjenestemændenes fællesråd, 1 medlem udpeges af dansk Arbejdsgiverforening, 1 medlem udpeges i fællesskab af Amtsrådsforeningen i Danmark, Kommunernes  

 Landsforening og Københavns og Frederiksberg kommuner, 1 medlem udpeges af teknologirådet, 1 medlem udpeges af Forbrugerrådet, 2 medlemmer udpeges af Dansk Folkeoplysnings Samråd og 4 medlemmer udpeges af det i § 2 nævnte udvalg.
Såfremt der ikke i  

 udvalget er enighed om en udpegning, afgøres denne af udvalgets flertal.
 Stk. 3.  I de tilfælde, hvor der i stk. 2 er tillagt  

 organisationer og råd ret til at udpege 1 medlem, og hvor disse i henhold til  

 lov om ligestilling mellem mænd og kvinder ved udpegning af medlemmer til  

 offentlige udvalg, kommissioner o.lign. foreslår både en mand og en kvinde,  

 afgør det i § 2 nævnte udvalg, hvem af de indstillede der af  

 undervisningsministeren skal beskikkes som medlem.
 Stk. 4.  Formanden udnævnes af undervisningsministeren  

 efter indstilling fra det i § 2 nævnte udvalg blandt de af dette udpegede 4  

 medlemmer.
Stk. 5.  Nævnets medlemmer beskikkes for en periode på  

 indtil 3 år.
Medlemmer af Folketinget, en kommunalbestyrelse eller et amtsråd  

 kan ikke være medlem af nævnet.
 Stk. 6.  Teknologinævnet fastsætter selv sin  

 forretningsorden.
 § 4.  Til teknologinævnet knyttes et fast sekretariat,  

 hvis ansatte antages og afskediges af undervisningsministeren efter  

 indstilling fra nævnets formand.
Stk. 2.  De nødvendige midler til nævnets virksomhed  

 bevilges på de årlige finanslove.
Det samme gælder for Dansk Folkeoplysnings  

 Samråds virksomhed i henhold til § 1, stk. 4, i perioden 1. januar 1986 til  

 1. august 1986.
 § 5.  Teknologinævnet aflægger mindst een gang om året  

 en beretning til Folketinget om de problemer, man arbejder med.
 Stk. 2.  Det i § 2 nævnte udvalg kan anmode  

 teknologinævnet om at udarbejde redegørelser og foretage undersøgelser  

 vedrørende mere overordnede teknologiske emner.
 § 6.  Loven træder i kraft den 1. august 1985.
 Stk. 2.  Forslag til revision af loven fremsættes for  

 Folketinget i folketingsåret 1994-95. Lov nr. 829 af 19. december 1989  

 indeholder følgende ikrafttrædelsesbestemmelse:
 Loven træder i kraft den 1. august 1990.
