Nr LSF 7 Forslag til Lov om ændring af lov for Grønland om pant Fremsat af statsministeren (Poul Schluter) den 5. oktober 1988 Vedtaget ved tredjebehandling den 8. december 1988 Lov nr. 849 af 21/12/1988 § 1 I lov nr. 154 af 10. maj 1967 for Grønland om pant, som ændret ved lov nr.  

 34 af 31. januar 1979, foretages følgende ændringer:
 1. I § 2 indsættes efter »løsøregenstande«: », jf.  

 dog stk. 2 og 4«.
 2. I § 2 indsættes som stk. 2-4:
 »Stk. 2. Hvor en fast ejendom varigt er indrettet med en særlig  

 erhvervsvirksomhed for øje, omfatter registreret pantebrev i ejendommen, når  

 intet andet er aftalt, også det dertil hørende driftsinventar og  

 driftsmateriel, derunder maskiner og tekniske anlæg af enhver art, og ved  

 landejendomme tillige den til ejendommen hørende besætning, gødning, afgrøder  

 og andre frembringelser, for så vidt de ikke udskilles ifølge en regelmæssig  

 drift af den pågældende ejendom.
Stk. 3. Er en ejendom forsikret, omfatter registreret panteret i  

 ejendommen, når intet andet er aftalt, tillige det pantsattes  

 forsikringssummer.
Samme regel gælder det tilbehør, der er nævnt i stk. 2.
Stk. 4. Når en bygning er opført helt eller delvis, og når ledninger,  

 varmeanlæg, husholdningsmaskiner eller lignende er blevet indlagt i bygningen  

 på ejerens bekostning til brug for bygningen, kan særskilt ret over  

 bygningens materialer og over nævnte tilbehør ikke forbeholdes, være sig som  

 ejendomsret eller på anden måde.
Registreret pantebrev i en ejendom omfatter  

 uden særlig vedtagelse også dette tilbehør.« 3. I § 3 indsættes efter »renter«: »eller lignende  

 ydelser«.
 4. § 8 affattes således:
» § 8. Panterettigheder, der er stiftet før den 1. oktober  

 1967, skal for at bevare deres gyldighed mod senere aftaler, der i god tro er  

 indgået eller indgås med pantets ejer, og mod retsforfølgning være anmeldt  

 til registrering inden den 1. juli 1989, jf. § 4, stk. 1.« § 2 Stk. 1. Loven træder i kraft den 1. januar 1989.
 Stk. 2. Bestemmelserne i § 1, nr. 2, har kun virkning for pantebreve, der  

 er oprettet efter lovens ikrafttræden.
Oprindeligt fremsat forslag § 1 I lov nr. 154 af 10. maj 1967 for Grønland om pant som ændret ved lov nr.  

 34 af 31. januar 1979 foretages følgende ændringer:
 1. I § 2 indsættes efter »løsøregenstande«: », jf.  

 dog stk. 2 og 4«.
 2. I § 2 indsættes som stk. 2-4:
 »Stk. 2. Hvor en fast ejendom varigt er indrettet med en særlig  

 erhvervsvirksomhed for øje, omfatter registreret pantebrev i ejendommen, når  

 intet andet er aftalt, også det dertil hørende driftsinventar og  

 driftsmateriel, derunder maskiner og tekniske anlæg af enhver art, og ved  

 landejendomme tillige den til ejendommen hørende besætning, gødning, afgrøder  

 og andre frembringelser, for så vidt de ikke udskilles ifølge en regelmæssig  

 drift af den pågældende ejendom.
Stk. 3. Er en ejendom forsikret, omfatter registreret panteret i  

 ejendommen, når intet andet er aftalt, tillige det pantsattes  

 forsikringssummer.
Samme regel gælder det tilbehør, der er nævnt i stk. 2.
Stk. 4. Når en bygning er opført, helt eller delvis, og når ledninger,  

 varmeanlæg, husholdningsmaskiner eller lignende er blevet indlagt i bygningen  

 på ejerens bekostning til brug for bygningen, kan særskilt ret over  

 bygningens materialer og over nævnte tilbehør ikke forbeholdes, være sig som  

 ejendomsret eller på anden måde.
Registreret pantebrev i en ejendom omfatter  

 uden særlig vedtagelse også dette tilbehør.« 3. I § 3 indsættes efter »renter«: »eller lignende  

 ydelser«.
 4. § 8 affattes således:
» § 8. Panterettigheder, der er stiftet før den 1. oktober  

 1967, skal for at bevare deres gyldighed mod senere aftaler, der i god tro er  

 indgået eller indgås med pantets ejer, og mod retsforfølgning være anmeldt  

 til registrering inden den 1. juli 1989, jf. § 4, stk. 1.« § 2 Loven træder i kraft den 1. januar 1989.
 Stk. 2. Bestemmelserne i § 1, nr. 2, har kun virkning for pantebreve, der  

 er oprettet efter lovens ikrafttræden.
Bemærkninger til lovforslaget Almindelige bemærkninger Ved lov nr. 154 af 10. maj 1967 for Grønland om pant blev som første  

 skridt på vej til gennemførelse af et egentligt tinglysningssystem i Grønland  

 fastsat regler om registrering af panterettigheder i fast ejendom og løsøre.
I forbindelse med ikraftsættelsen i Grønland af loven om  

 realkreditinstitutter, jf. lovbekendtgørelse nr. 547 af 14. august 1986, har  

 det vist sig, at pantelovens meget kortfattede bestemmelser ikke giver  

 tilstrækkeligt grundlag for sædvanlig realkreditlångivning.
Der kan således  

 ikke foretages den nødvendige registrering af realkreditlån, hvor pantet  

 ønskes udstrakt til at omfatte maskiner m.v., da panteloven forudsætter, at  

 maskiner m.v. belånes særskilt (løsørepant). Det foreslås derfor i  

 lovforslaget, at der skabes et tilsvarende grundlag som i den danske  

 tinglysningslov for registrering af sådanne panterettigheder.
 Lovforslaget påregnes ikke at medføre administrative eller økonomiske  

 konsekvenser for staten.
Bemærkninger til lovforslagets enkelte bestemmelser Til § 1 Til nr. 1 Ændringen er en konsekvens af de i nr. 2 foreslåede bestemmelser § 2, stk.  

 2 og stk. 4 hvorefter et registreret pantebrev i en fast ejendom omfatter  

 forskelligt tilbehør, der normalt anses for at være løsøregenstande.
Til nr. 2 Bestemmelserne svarer til reglerne i den danske tinglysningslovs §§ 37 og  

 38.
Til nr. 3 Som en konsekvens af, at der kan ydes realkreditlån i Grønland, foreslås  

 bestemmelsen om pantesikkerheden ved henstand med renter i overensstemmelse  

 med bestemmelsen i den danske tinglysningslovs § 40, stk. 4, udvidet til også  

 at omfatte administrationsgebyrer og reservefondsbidrag.
Til nr. 4 I henhold til den gældende bestemmelse i lovens § 8 har panterettigheder,  

 der er stiftet før lovens ikrafttræden pr. 1. oktober 1967, hidtil ikke  

 skullet registreres for at bevare deres gyldighed.
Den i bestemmelsen  

 hjemlede adgang til administrativt at fastsætte regler, hvorefter disse  

 panterettigheder fortaber deres fortrin, hvis de ikke anmeldes til  

 registrering inden for en frist på mindst 2 år, er ikke udnyttet.
For at  

 muliggøre ejerskiftebelåning af ejendomme opført før den 1. oktober 1967 har  

 Grønlands hjemmestyre imidlertid anmodet om, at pantelovens retsvirkninger nu  

 udstrækkes til også at omfatte disse ældre panterettigheder og om, at  

 anmeldelsesfristen for disse nedsættes til 6 måneder.
 I overensstemmelse med hjemmestyrets ønske foreslås det, at  

 panterettigheder, der er stiftet den 1. oktober 1967, for at bevare deres  

 gyldighed mod senere aftaler, der i god tro er indgået eller indgås med  

 pantets ejer, og mod retsforfølgning skal være anmeldt til registrering inden  

 den 1. juli 1989. De nævnte panterettigheder er alt overvejende indrømmet som  

 sikkerhed for offentlige lån til erhvervs- og boligformål, og der antages kun  

 at eksistere yderst få - om overhovedet nogle - uregistrerede private  

 panterettigheder stiftet før 1. oktober 1967. Det kan i øvrigt i denne  

 forbindelse oplyses, at hjemmestyret ved overtagelsen af  

 erhvervsstøtteområdet og boligområdet pr. henholdsvis 1. januar 1985 og 1.  

 januar 1987 overtog statens udestående fordringer indenfor erhvervs- og  

 boligområdet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 2 indsættes efter »løsøregenstande«: », jf.  

 dog stk. 2 og 4«.
 2. I § 2 indsættes som stk. 2-4:
 »Stk. 2. Hvor en fast ejendom varigt er indrettet med en særlig  

 erhvervsvirksomhed for øje, omfatter registreret pantebrev i ejendommen, når  

 intet andet er aftalt, også det dertil hørende driftsinventar og  

 driftsmateriel, derunder maskiner og tekniske anlæg af enhver art, og ved  

 landejendomme tillige den til ejendommen hørende besætning, gødning, afgrøder  

 og andre frembringelser, for så vidt de ikke udskilles ifølge en regelmæssig  

 drift af den pågældende ejendom.
Stk. 3. Er en ejendom forsikret, omfatter registreret panteret i  

 ejendommen, når intet andet er aftalt, tillige det pantsattes  

 forsikringssummer.
Samme regel gælder det tilbehør, der er nævnt i stk. 2.
Stk. 4. Når en bygning er opført, helt eller delvis, og når ledninger,  

 varmeanlæg, husholdningsmaskiner eller lignende er blevet indlagt i bygningen  

 på ejerens bekostning til brug for bygningen, kan særskilt ret over  

 bygningens materialer og over nævnte tilbehør ikke forbeholdes, være sig som  

 ejendomsret eller på anden måde.
Registreret pantebrev i en ejendom omfatter  

 uden særlig vedtagelse også dette tilbehør.« § 2. Der kan kun registreres pant i bestemte faste ejendomme og i  

 specificerede løsøregenstande.
 3. I § 3 indsættes efter »renter«: »eller lignende  

 ydelser«.
 § 3. En panthaver kan ikke, når han giver skyldneren henstand med renter,  

 bevare sin panteret for disse forud for de efterfølgende eller sideordnede  

 panthavere ud over et år fra forfaldsdagen.
 4. § 8 affattes således:
» § 8. Panterettigheder, der er stiftet før den 1. oktober  

 1967, skal for at bevare deres gyldighed mod senere aftaler, der i god tro er  

 indgået eller indgås med pantets ejer, og mod retsforfølgning være anmeldt  

 til registrering inden den 1. juli 1989, jf. § 4, stk. 1.« § 8. Panterettigheder, der er stiftet før lovens ikrafttræden, bevarer  

 deres gyldighed uden registrering, men kan af den berettigede kræves  

 registreret.
Ministeren for Grønland kan dog fastsætte bestemmelser,  

 hvorefter disse rettigheder fortaber deres fortrin, hvis de ikke anmeldes til  

 registrering inden en frist, der ikke kan være kortere end 2 år.
