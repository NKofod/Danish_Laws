Skrivelse med orientering om Lov om ændring af lov om social  

 pension og lov om aktiv socialpolitik (Efterlevelsespension m.v.) og Lov om  

 ændring af lov om social pension og lov om skifte af dødsboer (Ophør af  

 pensionsudbetaling på dødsfaldstidspunktet) Folketinget har den 17. december 1999 vedtaget L 137 og L 138 -  

 Forslag til lov om ændring af lov om aktiv socialpolitik og lov om social  

 pension (Efterlevelseshjælp, ophævelse af efterlevelsespension m.v.) og Lov  

 om  

 ændring af lov om social pension og lov om skifte af dødsboer (Ophør af  

 pensionsudbetaling på dødsfaldstidspunktet).
 Lovforslagene som vedtaget ved 3. behandlingen vedlægges til  

 orientering.
 Lovforslagene vedrører ændringer i:
1.  

 	  

    

 Lov om aktiv  

 socialpolitik 2.  

 	  

    

 Lov om social  

 pension 3.  

 	  

    

 Lov om skifte af  

 dødsboer De vedtagne ændringer træder i kraft den  

  

 1. april 2000  

                                                                         .
 Indholdet  

 af lovændringerne:
 Lov om aktiv socialpolitik:
 Med disse regler, indføres en indtægts- og formueafhængig  

 efterlevelseshjælp, samtidig med at reglerne om efterlevelsespension i  

 pensionsloven ophæves (se nedenfor).
Efterlevelseshjælpen sikrer (samlevende) gifte og samlevende med  

 beskedne indtægter og formue mulighed for hjælp i tilfælde af at ægtefællen  

 eller samleveren afgår ved døden og træder for samgifte pensionisters  

 vedkommende  

 i stedet for efterlevelsespensionen.
Efterlevelseshjælpen omfatter både  

 pensionister og ikke-pensionister.
Indtægt og formue I modsætning til efterlevelsespension er efterlevelseshjælp  

 indtægts- og formueafhængig.
Hjælpens størrelse fastsættes ud fra den  

 efterlevendes  

 beregnede årsindtægt, der består af 2 elementer.
 I opgørelsen af den beregnede årsindtægt indgår den  

 efterlevendes beregnede personlige årsindtægt herunder eventuelle indtægter,  

 der måtte tilkomme efterlevende som følge af dødsfaldet.
 Endvidere indgår efterlevendes formue og formuerettigheder over  

 100.000 kr., herunder formuerettigheder som udløses som følge af dødsfaldet.  

 I  

 de tilfælde, hvor der ikke finder skifte sted, indgår afdødes og den  

 efterlevende ægtefælles formue og formuerettigheder, der overstiger 100.000  

 kr.  

 Det formuebeløb, der opgøres efter disse regler, medregnes med 30 pct. i den  

 beregnede indtægt.
Formuen opgøres netto.
Det vil sige,  

 at det fx er friværdien i en ejerbolig, der indgår i beregningsgrundlaget.  

 Ligeledes fradrages eksempelvis skatter af skattepligtige engangsudbetalinger  

 til den efterlevende som følge af dødsfaldet.
Endvidere indgår arv efter  

 fradrag af skat, afgifter og andre omkostninger i forbindelse med skifte.  

 De  

 elementer, der indgår i formuen, svarer i øvrigt til de elementer, der indgår  

 i  

 formuetillægget i lov om individuel boligstøtte.
Dog indgår efterlevendes  

 formue eller fællesformuen og ikke husstandsformuen.
Mulighed for at låne med pant i fast ejendom Der er særlige regler for efterlevende pensionister,  

 delpensionister eller efterlønsmodtagere, hvis formue og formuerettigheder  

 består af fast ejendom, der tjener som bolig for den efterlevende.
For denne  

 gruppe yder kommunen efter anmodning forskellen mellem det beløb, den  

 efterlevende er berettiget til efter de almindelige regler, hvor friværdi i  

 ejerbolig indgår i formuetillægget, og det beløb, der vil kunne udmåles, hvis  

 friværdien af ejerbolig, hvor ansøgeren bor, ikke indgår i formuetillægget,  

 som  

 et lån.
Lånet kan indefryses i ejerboligen efter reglerne om indfrysning af  

 ejendomsskatter,  

 jf. lov om lån til betaling af ejendomsskatter.
Hensigten med bestemmelsen er  

 således at tage hensyn til en persongruppe, hvis formue ikke umiddelbart er  

 disponibel.
Endelig udbetaling eller a conto Ved dødsfald kan der gå et stykke tid, førend der er overblik  

 over den efterlevendes økonomiske situation.
Men det økonomiske behov er i  

 reglen mest aktuelt i umiddelbar forlængelse af dødsfaldet.
Med henblik på at  

 undgå et meget stort antal efterbetalingssager, udbetales hjælpen endeligt, h  

 vis der ved kommunens behandling af sagen foreligger  

 forhold, der viser, at efterlevendes beregnede indtægt - herunder indtægter  

 og  

 formuerettigheder som følge af dødsfaldet - vil ligge inden for det beregnede  

 indtægtsinterval, hvor der kan udbetales hjælp.
 Hvis der ved kommunens behandling af sagen foreligger forhold,  

 der viser, at efterlevendes beregnede indtægt - herunder indtægter og  

 formuerettigheder som følge af dødsfaldet - vil overstige 250.000 kr.,  

 udbetales der ikke efterlevelseshjælp.  

 I disse to  

 tilfælde kan der kun ske efterregulering til gunst for den efterlevende.
 Hvis der foreligger forhold, der  

 viser, at efterlevendes beregnede indtægt kun kan fastslås med betydelig  

 usikkerhed, udbetales efterlevelseshjælpen med et a conto beløb.
E  

 fterlevelseshjælpen udbetales  

 snarest muligt efter ansøgningstidspunktet.
Kommunen skal klart tilkendegive  

 over for den efterlevende, hvornår den udbetalte hjælp er ydet som et a conto  

 beløb.
I de tilfælde, der er udbetalt et a conto beløb, reguleres det, så  

 snart  

 der efterfølgende er fuldt overblik over den efterlevendes økonomiske  

 situation.
Personkreds og optjening Efterlevelseshjælpen gælder for såvel gifte som samlevende.
Hvad  

 angår afgrænsningen af samlevende og ikke-samlevende finder principperne i  

 lov  

 om social pension og børnetilskudsloven anvendelse.
Dog kræves det, at den  

 efterlevende for at få hjælp skal have samlevet med den nu afdøde på fælles  

 bopæl her i landet i et ægteskabslignende forhold i de seneste 3 år forud for  

 dødsfaldet.
Det følger af aktivlovens regler, at pågældende skal opholde sig  

 her i landet for at få udbetalt hjælpen.
Reglerne fraviges dog, i det omfang  

 EU-koordinationsreglerne om vandrende arbejdstageres og selvstændiges sociale  

 sikring gør det nødvendigt.
Bekendtgørelse på vej De nærmere regler om efterlevelseshjælp - herunder opgørelse af  

 indtægt og formue, graduering af hjælpen m.v. fastsættes i en bekendtgørelse,  

 der vil blive udsendt i 1. kvartal 2000.
 Lov om social pension:
Ophævelse af reglen om efterlevelsespension Som en konsekvens af indførelse af efterlevelseshjælpen, ophæves  

 reglen i pensionslovens § 48 om efterlevelsespension.
Ophør af pensionsudbetaling på dødsfaldstidspunktet Fra den 1. april 2000 ophører retten til pensionen og dermed  

 udbetalingen med virkning fra dagen efter, at dødsfaldet indtræder.
 Ophør af udbetaling af pension omfatter folkepension,  

 førtidspension, invaliditetsydelse og tillæg efter kapitel 2 (dvs. personligt  

 tillæg, varmetillæg og bistands- og plejetillæg) og tillæg efter kapitel 11,  

 jf. lovens § 1.
Fradrag for udbetalt efterlevelseshjælp ved  

 opgørelse af indtægtsgrundlaget Der skal ved opgørelsen af indtægtsgrundlaget for beregning af  

 førtidspensionens grundbeløb samt pensionstillæg og personligt tillæg efter  

 lovens § 17, stk. 1 og 2, til førtids- og folkepensionister ske fradrag  

 for efterlevelseshjælp efter §§ 85 a i lov om aktiv socialpolitik.  

 Efterlevelseshjælpen indgår således ikke ved beregning af social pension.
Ret for en evt. efterlevende ægtefælle til at  

 få udbetalt afdødes pension for dødsfaldsmåneden En evt. efterlevende ægtefælle til en pensionist skal fremover  

 have udbetalt afdødes pension for den måned, hvori dødsfaldet sker - dvs. den  

 pension, som pensionisten ville have haft ret til fra den 1. i  

 dødsfaldsmåneden  

 og indtil dødsfaldstidspunktet.
Dette gælder uanset, om den efterlevende  

 ægtefælle selv er pensionist.
Det er en betingelse, at afdøde pensionist var  

 samlevende med sin ægtefælle umiddelbart før dødsfaldet, jf. lovens  

 § 49,  

 stk. 2. M.h.t. hvorledes beløbet skal udbetales til den efterlevende  

 ægtefælle,  

 skelnes der mellem, om  

  

 afdøde pensionist  

  

 modtog sin pension  

  

 forud  

  

 (dvs. retten  

 til pension var opnået før den 1. februar 1999) eller  

  

 bagud  

  

 (dvs. retten til pension var opnået efter den 1. februar  

 1999). Reglen gælder kun for gifte - og altså ikke for samlevende.
 Nedenfor skitseres  

 eksempler på, hvorledes udbetaling af pension ved en pensionists dødsfald  

 fremover skal ske (der henvises til § 33, stk. 3-7):
 Gifte pensionister (ikke samgifte):
 Forudbetalt: Dødsboet udbetaler til ægtefællen et beløb svarende  

 til pensionen fra og med dødsfaldsmåneden (stk. 5). Den efterlevende skal  

 herefter til kommunen betale et beløb svarende til pensionen for perioden fra  

 dødsfaldet og indtil pensionsudbetalingens ophør.
 Bagudbetalt: Ægtefællen får af kommunen udbetalt et beløb, der  

 svarer til afdødes pension fra den 1. i måneden indtil dødsfaldstidspunktet.  

 (stk. 4).
 Samgifte pensionister:
 Forudbetalt: Dødsboet udbetaler til ægtefællen et beløb svarende  

 til pensionen fra og med dødsfaldsmåneden (stk. 5). Den efterlevende skal  

 imidlertid  

  

 ikke  

  

 til kommunen betale  

 et beløb svarende til pensionen for perioden fra dødsfaldet og indtil  

 månedens  

 udgang  

    

 (stk. 7). (Hvis der er udbetalt  

 pension for måneden efter dødsfaldet og frem, vil dette dog skulle  

 tilbagebetales  

 til kommunen).
 Bagudbetalt: Kommunen udbetaler til ægtefællen pensionen til  

 dødsfaldstidspunktet  

 (stk. 4).
 Samlevende pensionister:
 Forudbetalt: Kommunen anmelder det offentliges krav på for meget  

 udbetalt pension i dødsboet (stk. 6, 2. pkt.) - dvs. for perioden fra dagen  

 efter dødsfaldstidspunktet og indtil månedens udgang.
 Bagudbetalt: Kommunen udbetaler afdødes pension indtil  

 dødsfaldstidspunktet til dødsboet (stk. 4) - dvs. fra den 1. i måneden for  

 pensionistens dødsfald og indtil dødsfaldstidspunktet.
 Enlige pensionister:
 Forudbetalt: Kommunen anmelder det offentliges krav på for meget  

 udbetalt pension i dødsboet (stk. 6, 2. pkt.) - dvs. for perioden fra dagen  

 efter dødsfaldstidspunktet og indtil månedens udgang.
 Bagudbetalt: Kommunen udbetaler afdødes pension indtil  

 dødsfaldstidspunktet til dødsboet (stk. 4) - dvs. fra den 1. i måneden for  

 dødsfaldstidspunktet  

 og indtil dødsfaldstidspunktet.
En pensionist, hvis ægtefælle/samlever dør,  

 omregnes til enlig fra dødsfaldstidspunktet Fremover skal pensionen til en pensionist, hvis ægtefælle eller  

 samlever afgår ved døden, omregnes til enligstatus med virkning fra dagen  

 efter, at dødsfaldet har fundet sted.
Dette gælder alle pensionister -  

 uafhængigt  

 af om pensionistens ægtefælle/samlever også var pensionist.
Der gælder dog en undtagelse m.h.t.  

  

 samgifte pensionister  

  

 , idet omregning til enligstatus for en  

 efterlevende, samgift pensionist, hvis ægtefælle afgår ved døden, først får  

 omregnet pensionen med virkning fra den 1. i måneden efter dødsfaldet.
Det er  

 en betingelse, at ægtefællerne var samlevende umiddelbart før dødsfaldet.  

 Reglen gælder alene for samgifte pensionister, hvor den afdøde modtog  

  

 forudbetalt  

  

 pension.
 Bestemmelsen er en konsekvens af, at den efterlevende af to,  

 samgifte pensionister, som nævnt ovenfor, ikke skal tilbagebetale afdødes  

 pension fra dødsfaldstidspunktet til udgangen af den måned, hvori den ene af  

 ægtefællerne dør.
Bekendtgørelse om social pension Det bemærkes, at bekendtgørelse om social pension i 1. kvartal  

 af 2000 vil blive ændret som følge af de foretagne ændringer i pensionsloven.
 Lov om skifte af dødsboer:
 Der er endvidere foretaget en ændring af dødsboskiftelovens  

 § 71 som følge af ændringerne i pensionsloven.
 Ændringen af § 71 i dødsboskifteloven indebærer, at det  

 offentliges krav på tilbagebetaling af for meget udbetalt pension eller en  

 efterlevende ægtefælles krav på et beløb svarende til afdødes pension fra og  

 med dødsfaldsmåneden er fortrinsstillet i tilfælde, hvor dødsboet er  

 insolvent.  

 Det offentliges eller ægtefællens krav mod boet skal således dækkes forud for  

 al anden gæld, men efter rimelige begravelsesudgifter.
 Supplerende orientering om invaliditetsydelse sammen  

 med efterløn:
 Da Socialministeriet har modtaget en  

 del henvendelser vedrørende muligheden for at modtage invaliditetsydelse  

 sammen  

 med efterløn, skal Socialministeriet supplerede orientere herom:
 I forbindelse med efterlønsreformen  

 blev reglerne i arbejdsløshedsforsikringsloven ændret, således at personer,  

 der  

 modtager invaliditetsydelse, ikke længere skal frasige sig denne i  

 forbindelse  

 med overgang til efterløn.
 Det er fortsat en betingelse for  

 modtagelse af invaliditetsydelse efter lov om social pension, at  

 invaliditeten  

 helbredsmæssigt er vurderet så alvorlig, at modtageren ville have ret til  

 højeste eller mellemste førtidspension, hvis pågældende ikke havde en  

 erhvervsindtægt, der afskærer fra at opnå en sådan pension, jf. pkt. 98-99 i  

 vejledning om social pension.
 Det er således  

 arbejdsindsatsen/erhvervsindtægten, der er afgørende for, om betingelserne  

 fortsat er opfyldt for modtagelse af invaliditetsydelse -  

  

 også efter  

 overgang til efterløn  

  

 . Dette gælder for personer, der har frasagt sig  

 invaliditetsydelsen ved overgang til efterløn, og personer, der efter de  

 gældende regler kan overgå til efterløn uden at frasige sig  

 invaliditetsydelsen.
 Efterløn kan ikke betragtes som eller  

 sidestilles med erhvervsindtægt.
Personer, der har givet afkald på  

 invaliditetsydelse i forbindelse med overgang til efterløn efter de tidligere  

 gældende regler, vil ved fornyet ansøgning kun kunne få tilkendt  

 invaliditetsydelse på ny, hvis invaliditeten helbredsmæssigt er vurderet så  

 alvorlig,  

 at modtageren ville have ret til højeste førtidspension, hvis de ikke havde  

 en  

 erhvervsindtægt, der afskærer fra at opnå en sådan pension.
Dette skyldes, at  

 ansøgere, der har været på efterløn, vil være fyldt 60 år på  

 ansøgningstidspunktet.
Socialministeriet, den 17. december  

 1999 Leif Sondrup Bilag 1 Vedtaget af Folketinget ved 3. behandling den 17. december  

 1999 Forslag til Lov om ændring af lov om aktiv socialpolitik og lov om social  

 pension (Efterlevelseshjælp, ophævelse af efterlevelsespension  

 m.v.) § 1 I lov om aktiv socialpolitik,  

 jf. lovbekendtgørelse nr. 707 af 29. september 1998, som senest ændret ved  

 § 15 i lov nr. 353 af 2. juni 1999, foretages følgende ændringer:
 1.  

  

 Efter  

 § 85  

 indsættes  

 som nyt kapitel:
»Kapitel 10 a Hjælp til efterlevende  

  

 Efterlevelseshjælp § 85 a.  

  

 Kommunen yder efter ansøgning efterlevelseshjælp  

 efter reglerne i stk. 2-9 til personer, hvis ægtefælle eller samlever afgår  

 ved  

 døden.
 Stk. 2.  

  

 Hjælpen er betinget af, at efterlevende levede sammen med  

 afdøde på fælles bopæl her i landet i de seneste 3 år forud for dødsfaldet.
Stk. 3.  

  

 Hjælpen kan højst udgøre 10.000 kr. og ydes til  

 efterlevende, hvis beregnede årsindtægt ikke overstiger 160.000 kr.
Ved en  

 beregnet årsindtægt over det i 1. pkt. nævnte nedsættes hjælpen og bortfalder  

 helt ved en beregnet årsindtægt, der overstiger 250.000 kr.
Stk. 4.  

  

 I opgørelsen af den beregnede årsindtægt indgår den  

 efterlevendes beregnede personlige årsindtægt, herunder eventuelle indtægter,  

 der måtte tilkomme efterlevende som følge af dødsfaldet.
Endvidere indgår  

 efterlevendes formue og formuerettigheder over 100.000 kr., herunder  

 formuerettigheder,  

 som udløses som følge af dødsfaldet.
I de tilfælde, hvor der ikke finder  

 skifte  

 sted, indgår afdødes og den efterlevende ægtefælles formue og  

 formuerettigheder, der overstiger 100.000 kr.
De beløb, som opgøres efter 2.  

 og  

 3. pkt., medregnes med 30 pct.
 Stk. 5.  

  

 Hjælpen udbetales snarest muligt efter  

 ansøgningstidspunktet.
 Stk. 6.  

  

 Hvis der foreligger forhold, der viser, at efterlevendes  

 beregnede årsindtægt kun kan fastslås med betydelig usikkerhed, udbetales  

 efterlevelseshjælpen med et a conto-beløb.
Stk. 7.  

  

 Til personer,  

 der er omfattet af reglerne i lov om lån til betaling af ejendomsskatter, kan  

 forskellen mellem den beregnede hjælp efter stk. 4 og en opgørelse, hvor  

 hjælpen beregnes med fradrag af den formue og de formuerettigheder, der  

 består  

 af fast ejendom, der tjener som bolig for den efterlevende, efter anmodning  

 ydes som lån.
Lånet ydes efter reglerne i lov om lån til betaling af  

 ejendomsskatter.
 Stk. 8.  

  

 I det omfang det  

 følger af Rådets forordning nr. 1408/71 af 14. juni 1971 og den tilhørende  

 EØS-aftale, fraviges bestemmelserne om efterlevelseshjælp for personer, der  

 efter denne forordning og EØS-aftalen er omfattet af dansk lovgivning om  

 social  

 sikring.
Stk. 9.  

  

 Socialministeren  

 fastsætter regler om afgrænsning af modtagere, opgørelse af indtægt og formue  

 samt graduering af hjælpen og efterfølgende opgørelse af den beregnede hjælp,  

 herunder regler om fremgangsmåde i forbindelse med ydelse af lån, jf. stk. 7.  

 Endvidere fastsætter socialministeren regler om afgørelseskompetencen m.v.  

 for  

 personer, som er omfattet af Rådets forordning nr. 1408/71 af 14. juni 1971  

 og  

 den tilhørende EØS-aftale.  

 « 2.  

  

 I  

  

 § 106  

 indsættes  

 som  

  

 2. pkt.:
»Staten refunderer  

 50 pct. af en kommunes udgifter til efterlevelseshjælp efter kapitel 10 a.  

 « 3.  

  

 I  

  

 § 109, stk. 1,  

 indsættes som  

  

 nr. 11:
»11)  

 	  

    

 § 85 a om  

 efterlevelseshjælp.  

 « § 2 I lov om social pension, jf. lovbekendtgørelse nr. 22  

 af 14. januar 1998, som senest ændret ved lov nr. 287 af 12. maj 1999,  

 foretages følgende ændringer:
 1.  

  

 I  

  

 § 39, stk. 2, nr. 2,  

 ændres  

 »størrelse.  

 «  

 til:  

 »størrelse, herunder  

 «.
 2.  

  

 I  

  

 § 39, stk. 2,  


  

 indsættes som  

  

 nr. 3:
»3)  

 	  

 hvis pensionistens ægtefælle eller samlever  

 dør.  

 « 3.  


  

 § 39, stk. 3,  


  

 ophæves, og i stedet indsættes:
»Stk. 3.  

  

 Omregning, jf. stk. 2, nr. 1 og 2, sker med  

 virkning fra den 1. i måneden efter, at kommunalbestyrelsen har modtaget  

 oplysninger om de ændrede forhold.
Omregning, jf. stk. 2, nr. 3, sker med  

 virkning fra dagen efter pensionistens ægtefælles eller samlevers dødsfald.  

 Hvis den ægtefælle, der dør, var pensionist og havde opnået ret til pension  

 før  

 den 1. februar 1999 og dermed fik pensionen udbetalt forud, omregnes den  

 efterlevende ægtefælles pension først med virkning fra den 1. i måneden efter  

 dødsfaldet.
Stk. 4.  

  

 Hvis oplysning  

 om ændringer, jf. stk. 2, der medfører forhøjelse af pensionen, modtages af  

 kommunalbestyrelsen senere end tidspunktet for ændringen, omregnes pensionen  

 med tilbagevirkende kraft for tidspunktet for ændringen, dog højst for en  

 periode på 6 måneder fra tidspunktet for modtagelsen af oplysningerne, jf.  

 stk.  

 3.  

 « Stk. 4 bliver herefter stk. 5.
 4.  


  

 § 48  

 ophæves.
§ 3 Loven træder i kraft den 1. april 2000 og har virkning  

 for de tilfælde, hvor dødsfaldet indtræder den 1. april 2000 eller senere.
Bilag 2 Vedtaget af Folketinget ved 3. behandling den 17. december  

 1999 Forslag til Lov om ændring af lov om social pension og lov om skifte af  

 dødsboer (Ophør af pensionsudbetaling på dødsfaldstidspunktet) § 1 I lov om social pension, jf. lovbekendtgørelse nr. 22 af  

 14. januar 1998, som senest ændret ved lov nr. 287 af 12. maj 1999, foretages  

 følgende ændringer:
 1.  

  

 I  

  

 § 28, stk. 3,  

  

 indsættes som  

  

 nr. 7:
»7)  

 	  

 Efterlevelseshjælp efter § 85 a i lov om  

 aktiv socialpolitik fradrages.  

 « 2.  

  

 I  

  

 § 33  

  

 indsættes efter stk. 2 som nye  

 stykker:
 »Stk. 3.  

  

 Retten til pension ophører med virkning fra dagen  

 efter pensionistens dødsfald, jf. dog stk. 7.
Stk. 4.  

  

 Er pensionen for  

 den måned, hvori dødsfaldet fandt sted, ikke udbetalt, udbetales beløbet, jf.  

 stk. 3, til pensionistens ægtefælle, hvis ægtefællerne samlevede ved  

 dødsfaldet.
For andre pensionister udbetales beløbet, jf. stk. 3, til  

 pensionistens dødsbo.
 Stk. 5.  

  

 Er pensionen for  

 den måned, hvori dødsfaldet fandt sted, udbetalt, og samlevede pensionisten  

 ved  

 sin død med sin ægtefælle, har ægtefællen krav på fra dødsboet at få udbetalt  

 et beløb svarende til det beløb, der er udbetalt i pension den måned, hvori  

 dødsfaldet fandt sted, og senere.
 Stk. 6.  

  

 Er der udbetalt  

 pension for tiden efter, at retten til pension er ophørt efter stk. 3, skal  

 det  

 for meget udbetalte tilbagebetales af pensionistens ægtefælle, jf. dog stk.  

 7. Samlevede pensionisten ved sin død ikke med sin ægtefælle, skal det for  

 meget udbetalte tilbagebetales af pensionistens dødsbo eller fra den  

 ægtefælle,  

 til hvem boet er udleveret til uskiftet bo eller udlagt uden  

 skiftebehandling,  

 medmindre udlægget er sket i medfør af § 18 i lov om skifte af dødsboer.
Stk. 7.  

  

 Hvis den  

 pensionist, der dør, havde opnået ret til pension før den 1. februar 1999 og  

 dermed  

 fik udbetalt sin pension forud og pensionistens ægtefælle, med hvem afdøde  

 pensionist samlevede umiddelbart før dødsfaldet, ligeledes modtager social  

 pension, skal det for meget udbetalte for den måned, hvori pensionisten er  

 død,  

 ikke tilbagebetales.« § 2 I lov nr. 383 af 22. maj 1996 om skifte af dødsboer  

 foretages følgende ændring:
1.  

  

 I  

  

 § 71  

  

 indsættes efter ordet  

 »begravelsesudgifter  

 «  

 :  

 »og herefter krav på  

 tilbagebetaling af for meget udbetalt pension, jf. lov om social pension  

 § 33, stk. 6, 2. pkt., eller ægtefællens krav efter lov om social  

 pension  

 § 33, stk. 5.  

 « § 3 Loven træder i kraft den 1. april 2000 og har virkning  

 for de tilfælde, hvor dødsfaldet indtræder den 1. april 2000 eller senere.
