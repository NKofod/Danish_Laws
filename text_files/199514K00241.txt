Nr BTL 241 Betænkning over I. (L 241) Forslag til lov om forsyningspligt og visse  

 forbrugerforhold inden for telesektoren II. (L 242) Forslag til lov om  

 konkurrenceforhold og samtrafik i telesektoren III. (L 243) Forslag til lov  

 om offentlig mobilkommunikation IV. (L 244) Forslag til lov om ændring af lov  

 om visse forhold på telekommunikationsområdet og lov om radio- og  

 fjernsynsvirksomhed V. (L 245) Forslag til lov om ændring af lov om  

 radiokommunikation   

 Nr L 241 1995-96, 1. samling Afgivet af Trafikudvalget Afgivet: 19960521 Udvalget har behandlet lovforslagene i nogle møder og har herunder stillet spørgsmål til forskningsministeren, som denne har besvaret skriftligt.
Nogle af udvalgets spørgsmål og forskningsministerens besvarelse heraf er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Handelskammeret, Sonofon, Teleabonnentforeningen af 1992 og TV 2.
 Der er af forskningsministeren stillet ændringsforslag til de under I, II,  

 III og IV anførte lovforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) de under I, II, III og IV anførte lovforslag til  

vedtagelse med de af forskningministeren stillede ændringsforslag og  

 det under V anførte lovforslag til vedtagelse uændret.
Et mindretal (Enhedslistens medlem af udvalget) indstiller  

 lovforslagene til forkastelse ved 3. behandling, men vil stemme for de  

 stillede ændringsforslag.
Mindretallet ser lovkomplekset som en helhed, hvis  

 hovedformål er liberalisering af teleområdet foranlediget af udviklingen af  

 det indre marked i EU.
Enhedslisten mener ikke, at forbrugerne får fordele  

 ved denne liberalisering, der ikke kunne være opnået med et enkelt statsligt  

 hovedselskab, politisk fastlagte prislister og et uafhængigt klagenævn.  

 Tværtimod rummer liberaliseringen en fare for, at den almene og lige  

 tilgængelighed bliver forringet for borgerne.
Ændringsforslag til I. (L 241) Forslag til lov om forsyningpligt og visse forbrugerforhold  

 inden for telesektoren Af forskningsministeren , tiltrådt af  

udvalget:
 Til § 3 1) I stk. 3 ændres »eller« til:  

 »og«.
 Til § 13 2) I stk. 1 indsættes efter 1. pkt. som nyt  

 punktum:
»Forskningsministeren kan tillige fastsætte regler for udbydere af  

 offentlige telenet og teletjenesters behandling af klager fra brugerne,  

 herunder at sådanne klager skal undersøges af en særlig intern  

 undersøgelsesenhed.« 3) Stk. 3 affattes således:
»Stk. 3. I de regler, der fastsættes efter stk. 1, kan der  

 stilles krav om certificering af takserings-, debiterings-, fakturerings-,  

 klagebehandlings- og undersøgelsessystemer samt kvalitetskrav til sådanne  

 systemer.« Til § 14 4) Stk. 3 affattes således:
»Stk. 3. Telestyrelsen træffer afgørelse vedrørende manglende  

 overholdelse af de i stk. 1 og 2 nævnte bestemmelser og vilkår.
Telestyrelsen  

 kan dog ikke behandle erstatningsspørgsmål.
I forbindelse med en sags  

 afgørelse kan Telestyrelsen meddele påbud til forsyningspligtudbydere eller  

 andre udbydere af telenet eller teletjenester.
Telestyrelsen kan endvidere  

 meddele påbud om aflevering af oplysninger som nævnt i § 11, stk. 6, § 12,  

 stk. 3, og § 14, stk. 8.« 5) Efter stk. 3 indsættes som nyt stykke:
 »Stk. 4. Telestyrelsen kan henvise en klage til afgørelse i  

 Telebrugernævnet, hvis den ikke skønnes egnet til behandling i Telestyrelsen,  

 og hvis det drejer sig om, at en forsyningspligtudbyder eller en anden  

 udbyder af telenet eller teletjenester ikke overholder et eller flere af  

 følgende forhold:
 1) Abonnementsvilkår godkendt i medfør af § 5, stk. 1.
 2) § 5, stk. 3.
 3) Vilkår fastsat i medfør af § 6, stk. 3 og 4, § 7, stk. 3 og 4, og § 8,  

 stk. 2 og 3.
 4) Maksimalpriser fastsat i medfør af § 10.
5) Regler udstedt i medfør af § 13.« Stk. 4-6 bliver herefter stk. 5-7.
 6) I stk. 5, 1. pkt., som bliver stk. 6, 1. pkt., indsættes  

 efter »stk. 3«: »og § 12, stk. 2«.
 7) I stk. 6, som bliver stk. 7, ændres i nr. 2  

 »5« til: »6«.
 8) Efter stk. 6, som bliver stk. 7, indsættes som nyt stykke:
»Stk. 8. Telestyrelsen kan af udbydere af telenet eller  

 teletjenester kræve alle oplysninger, der skønnes nødvendige for  

 administrationen af loven og regler udstedt i medfør heraf.« Til § 16 9) Paragraffen affattes således:
»§ 16. Telebrugernævnet kan afkræve en klager og en udbyder  

 af telenet eller teletjenester alle de oplysninger, som er nødvendige til  

 afgørelse af sagen.
Det samme gælder for parternes ansatte.
De pågældende har  

 efter anmodning fra nævnet pligt til at give oplysningerne skriftligt eller  

 mundtligt under møde i nævnet.
Telebrugernævnet skal gøre parterne bekendt  

 med strafansvaret for afgivelse af urigtig erklæring, jf. straffelovens §§  

 162 og 163.
 Stk. 2. Telebrugernævnet kan anmode Telestyrelsen om teknisk  

 bistand til at foretage undersøgelser til brug for sagens oplysning eller  

 rekvirere sådan bistand fra andre.
Stk. 3. Forskningsministeren fastsætter nærmere regler for  

 Telebrugernævnets virksomhed og sagsbehandling, herunder regler om 1) opkrævning af gebyr for sager, der behandles for nævnet, 2) at klager over en af Telestyrelsen truffet afgørelse skal indgives til  

 Telebrugernævnet inden for nærmere fastsatte tidsfrister, og 3) opsættende virkning af klager indgivet til nævnet.
 Stk. 4. Forskningsministeren stiller sekretariatsbistand til  

 rådighed for nævnet.
 Stk. 5. Staten afholder alle udgifter i forbindelse med  

 Telebrugernævnets virksomhed, jf. dog stk. 3, nr. 1. Statens udgifter dækkes  

 af den omkostningsdækkende ydelse, der opkræves i medfør af lov om visse  

 forhold på telekommunikationsområdet.
Stk. 6. Telebrugernævnet er i sin virksomhed uafhængigt af  

 instrukser vedrørende den enkelte sags behandling og afgørelse.
Nævnets  

 formand tilrettelægger Telebrugernævnets arbejde, herunder arbejdet i dets  

 sekretariat.« Til § 17 10) Stk. 1 affattes således:
»Telebrugernævnet træffer afgørelse i klager over Telestyrelsens  

 afgørelser i medfør af § 14, stk. 3, 6 og 7, herunder klager over  

 Telestyrelsens sagsbehandling i forbindelse hermed.
Desuden træffer  

 Telebrugernævnet afgørelse i sager, der er henvist til nævnet af  

 Telestyrelsen i medfør af § 14, stk. 4. Telebrugernævnet kan i forbindelse  

 med en afgørelse meddele påbud til forsyningspligtudbydere eller andre  

 udbydere af telenet eller teletjenester.« Nye paragraffer 11) Efter § 17 indsættes som nye paragraffer:
 »§ 01. Hvis en klage tilbagekaldes, bortfalder  

 oplysningspligten efter § 16, stk. 1.
§ 02. Telebrugernævnet eller personer, der er bemyndiget hertil af  

 nævnet, har efter retskendelse og mod forevisning af legitimation adgang til  

 offentlige og private ejendomme og lokaliteter for at foretage de tekniske  

 undersøgelser, som Telebrugernævnet anmoder om efter § 16, stk. 2. Når  

 undersøgelsen foretages af andre end Telebrugernævnet eller Telestyrelsen,  

 jf. § 16, stk. 2, skal det ske under ledsagelse af en repræsentant for nævnet  

 eller Telestyrelsen.« Til § 20 12) Stk. 2 affattes således:
»Stk. 2. Med bøde straffes den, der overtræder vilkår fastsat  

 med hjemmel i § 6, stk. 3 og 4, § 7, stk. 3 og 4, og § 8, stk. 2 og 3, den,  

 der ikke overholder maksimalpriser fastsat af Telestyrelsen i medfør af § 10,  

 stk. 1 og 4, den, der overtræder abonnementsvilkår godkendt i medfør af § 5,  

 stk. 1, og den, der undlader at opfylde oplysningspligten efter § 16, stk.  

 1.« Til § 21 13) Efter stk. 7 indsættes som nyt stykke:
»Stk. 8. Uanset stk. 1 overgår klager, som Telenævnet ikke  

 har truffet afgørelse om inden den 1. juli 1996, til Telebrugernævnet.« Bemærkninger Til nr. 1-13 Ændringsforslagene i nr. 2-5 og 9-13 har til formål at styrke  

 forbrugernes stilling i primært regningsklagesager. Ændringsforslagene nr. 2  

 og 3 retter sig mod klagesagsbehandlingen hos udbyderen, medens  

 ændringsforslagene i nr. 4, 5 og 9-13 retter sig mod klagesagsbehandlingen i  

 Telestyrelsen og det foreslåede fremtidige Telebrugernævn.
 Ad nr. 1 Ændringsforslaget er en forståelsesmæssig præcisering.
Ad nr. 2 og 3 For at styrke klagesagsbehandlingen hos udbyderen og dermed  

 reducere mængden af tvister, der må bringes videre i det administrative  

 system eller ved domstolene, foreslås der indføjet hjemmel til at udstede  

 regler for denne sagsbehandling.
Herunder forudsættes det, at udbyderne  

 bliver pålagt at etablere en særlig intern undersøgelsesenhed til  

 klagesagsbehandlingen, sådan at disse eksperter kan foretage de tekniske  

 undersøgelser og afgive indstilling i sagerne, frem for at undersøgelserne  

 foretages af de samme teknikere, som har haft ansvaret for de pågældende  

 installationer.
Samtidig foreslås det i nr. 2, at der kan stilles krav til  

 certificering af klagesagsbehandlingen, herunder af de tekniske  

 undersøgelser, der foretages i forbindelse hermed.
 De her foreslåede ændringer skal ses i sammenhæng med de skærpede krav til  

 regningsspecifikation, mulighed for løbende saldokontrol, maksimallofter for  

 forbrug, eventuelt andre spærringsmuligheder m.v. samt krav om certificering  

 og kvalitetssikring af alle de systemer, der er grundlaget for opgørelsen af  

 kundernes regninger, som vil blive fastsat i medfør af lovforslagets § 13.  

 Herved får både kunderne og udbyderne væsentligt bedre instrumenter til at  

 afklare eventuelle fejl og tvivlsspørgsmål, sådan at de fleste tvister bør  

 kunne løses mellem parterne.
Ad nr. 4, 5 og 9-12 Praksis i det eksisterende Telenævn har vist, at det  

 er meget vanskeligt for klageren at få medhold.
I de typiske sager, hvor  

 klageren ikke får medhold, drejer tvisten sig om, hvorvidt bestemte samtaler  

 har fundet sted, sådan at klageren ikke mener at have ført de regningsførte  

 samtaler.
I sådanne tilfælde undersøger telefonselskabet den pågældende  

 central for fejl, herunder kontrolleres takserings-, debiterings- og  

 faktureringsudstyr.
Såfremt klagerne er tilsluttet en analog central,  

 tilsluttes i den forbindelse ofte en abonnak (trafikregistreringsudstyr) til  

 forbindelsen.
Endvidere gennemgås centralens logbog, hvoraf fremgår, om der  

 har været centralfejl eller kabelfejl i den påklagede periode.
Desuden  

 undersøges ledningsvejen fra centralen til installationsadressen for fejl  

 eller tegn på indbrud, herunder undersøges alle koblingspunkter (fordelere  

 m.v.). Endelig undersøges installationen på klagers adresse, herunder  

 undersøges eventuelt det tilsluttede terminaludstyr, alt under forudsætning  

 af, at klager giver adgang hertil.
Hvis der ikke ved disse undersøgelser konstateres fejl eller tegn på  

 indbrud, har Telenævnets praksis været at afvise sagen med den begrundelse,  

 at der er tale om en vurdering af en række faktuelle forhold, som ikke kan  

 foretages af Telenævnet, men kun af domstolene gennem bevisførelse ved  

 anvendelse af lovgivningens regler om vidnepligt og vidneansvar m.v.
Dette er  

 nævnet fuldt berettiget til, jf. § 7 i bekendtgørelse nr. 709 af 26. juli  

 1994 om Telenævnet, hvorefter nævnet kan afvise sager helt eller delvis, når  

 de på grund af usikkerheden om bedømmelsen af de fremkomne faktiske  

 oplysninger findes uegnede til behandling i nævnet.
Muligheden for at afvise klager på grund af bevistvivl kendes fra  

 Forbrugerklagenævnet, jf. § 7 i lov om Forbrugerklagenævnet.
På  

 regningsklageområdet har det imidlertid vist sig, at bestemmelsen har ført  

 til, at de fleste sager er blevet afvist.
Nævnet har dermed ikke fået den  

 tiltænkte rolle som et alternativ til en domstolsbehandling, der for  

 forbrugeren er forbundet med væsentlige sagsomkostninger.
På den baggrund foreslås det, at det fremtidige Telebrugernævn får bedre  

 mulighed for at tage stilling til bevisspørgsmålet og herunder foretage den  

 fornødne afvejning mellem henholdsvis den tekniske dokumentation og de af  

 klageren afgivne oplysninger, der kan sandsynliggøre, at det pågældende  

 forbrug ikke har fundet sted, eksempelvis fordi ingen har haft adgang til  

 klagerens bopæl på det pågældende tidspunkt og det derfor ikke har været  

 muligt at foretage de pågældende opkald fra klagerens telefon.
Det  

 understreges, at Telebrugernævnet ikke får kompetence til at behandle  

 erstatningsspørgsmål i tilknytning til regningsklagesager eller andre klager.
Nævnet vil samtidig få nogle bedre muligheder for at foretage den  

 omhandlede bevisbedømmelse.
Nævnet skal således kunne indhente mundtlige  

 forklaringer for nævnet fra parterne og deres ansatte under strafansvar, jf.  

 forslagets § 16, stk. 1, og nævnet skal selv kunne rekvirere tekniske  

 undersøgelser fra Telestyrelsen eller fra andre, jf. § 16, stk. 2.
Oplysningspligten omfatter alle de oplysninger, der er nødvendige for  

 sagens afgørelse, og der kan herunder være tale om oplysninger, som klageren  

 vil opfatte som meget personlige.
Nævnet må i hvert enkelt tilfælde foretage  

 en bedømmelse af, om oplysningen er nødvendig for sagens afgørelse set i  

 forhold til, hvor personlig oplysningen er.
For så vidt angår den foreslåede mulighed for tekniske undersøgelser, vil  

 nævnet sikkert i praksis i de fleste tilfælde anmode Telestyrelsen om at  

 foranstalte undersøgelserne.
Herefter må Telestyrelsen vurdere, om styrelsen  

 selv har den fornødne ekspertise, eller om styrelsen må rekvirere bistand  

 udefra på kontraktbasis.
Telestyrelsen vil i modsætning til, hvad der gælder  

 i dens forhold til Forskningsministeriet, være underlagt  

 instruktionsbeføjelse fra nævnet i forbindelse med omfang og emne for de  

 tekniske undersøgelser.
Nævnet kan dog også vælge selv at udpege eksperter,  

 hvor nævnet finder det mest hensigtsmæssigt, f.eks. vil nævnet naturligvis  

 altid benytte sig af selvstændig teknisk bistand, hvis klagen eventuelt også  

 skulle gå på Telestyrelsens tekniske behandling af klagen.
Nævnet vil i en  

 sådan sag stadig kunne indhente supplerende tekniske oplysninger fra  

 Telestyrelsen.
 Begge oplysningsmidler vil blive en option for nævnet, sådan at de kun  

 anvendes, hvor det skønnes nødvendigt af hensyn til sagens oplysning.
 Som en konsekvens af ændringerne til lovforslagets § 16 foreslås det i §  

 01 som ny bestemmelse, at en klager kan trække sin klage, f.eks. hvis  

 klageren ikke ønsker at efterkomme oplysningspligten.
Endvidere foreslås som ny bestemmelse, at Telebrugernævnet eller de, der  

 bemyndiges hertil af nævnet, herunder Telestyrelsen, får hjemmel til at  

 foretage disse tekniske undersøgelser både hos klageren, udbyderen af telenet  

 eller teletjenester og hos tredjemand, f.eks. hvor klageren bor i en  

 udlejningsejendom, hvor kabelforbindelsen går igennem ejendommen.
Sådanne  

 undersøgelser hos tredjemand vil aldrig være særligt indgribende.  

 Undersøgelser hos tredjemand kan imidlertid tillige forekomme, hvor den  

 indklagede udbyder har lejet sig ind på en tredjeparts telenet.
I så fald må  

 tredjepartens telenet nødvendigvis undersøges, og her vil undersøgelsen i sin  

 natur blive mere indgribende.
Undersøgelserne kan kun gennemføres efter retskendelse, hvis den fornødne  

 tilladelse fra den berørte ikke foreligger.
Ved afgørelsen af, om anmodningen  

 om retskendelse skal imødekommes, bør der ske en afvejning af mellem på den  

 ene side, hvor indgribende en adgang der ønskes retskendelse til, og på den  

 anden side adgangens betydning for sagens opklaring.
Hertil kommer yderligere  

 hensynet til beskyttelse af private interesser i de tilfælde, hvor  

 kabelforbindelsen går gennem en tredjemands ejendom.
 Når nævnet benytter sig af selvstændig ekspertbistand, er det desuden  

 fundet hensigtsmæssigt, at eksperten i så fald skal være ledsaget under  

 undersøgelsen af en repræsentant fra Telebrugernævnet eller Telestyrelsen.
Med de særlige muligheder for at foretage en bevisbedømmelse, som  

 Telebrugernævnet nu foreslås tillagt, vil det i visse typer af sager være  

 uhensigtsmæssigt med en 1. administrativ instans-behandling i Telestyrelsen.  

 Telestyrelsen vil ikke have samme mulighed for at foretage bevisbedømmelsen,  

 og omvendt er strafsanktionerede mundtlige erklæringer til offentlig  

 myndighed og besigtigelsesmulighed oplysningsmidler, der ikke bør udstrækkes  

 mere end højst nødvendigt.
Derfor foreslås det endeligt, at Telestyrelsen,  

 hvor det er konstateret, at sagen beror på bevisbedømmelsen, kan henvise  

 sagen til afgørelse i Telebrugernævnet, jf. den ændrede formulering til  

 forslagets § 14. Dette vil kunne ske, når Telestyrelsen efter fornøden høring  

 af udbyderen ikke kan konstatere fejl på baggrund af dennes tekniske  

 dokumentation og klageren herefter - efter at have været forelagt den af  

 udbyderen fremlagte tekniske dokumentation - fortsat fastholder klagen.
Muligheden for Telestyrelsen til at henvise sager til Telebrugernævnet til  

 afgørelse, hvor der er bevistvivl, vil primært blive anvendt i  

 regningsklagesager.
Der kan dog også være andre sager, hvor en sådan  

 bevistvivl opstår, f.eks. hvor der i sagen indgår omtvistede mundtlige  

 oplysninger eller aftaler mellem klageren og udbyderen.
 Den foreslåede forbedrede forbrugerbeskyttelse i klagesagsbehandlingen i  

 det fremtidige Telebrugernævn står ikke alene, idet nævnet allerede i § 15 er  

 foreslået tillagt en øget forbrugerretlig ekspertise i sin sammensætning i  

 forhold til det eksisterende Telenævn.
 Ad nr. 6 og 8 Der foreslås med nr. 6 indføjet en hjemmel til, at  

 Telestyrelsen foruden i de tilfælde, der er nævnt i stk. 3, tillige kan  

 meddele dagbøder med henblik på gennemtvingelse af påbud udstedt til udbydere  

 af betalingstelefoner i medfør af § 12, stk. 2.
Der foreslås endvidere i nr. 8 tilføjet en hjemmel for Telestyrelsen til  

 af udbyderne af telenet og teletjenester at kunne kræve alle oplysninger, der  

 skønnes nødvendige for administrationen af loven og regler udstedt i medfør  

 heraf.
Bestemmelsen forudses kun anvendt i nødvendigt omfang, idet det ikke  

 er hensigten at pålægge parterne unødige administrative omkostninger.
 Ad nr. 12 Som en konsekvens af ændringerne til lovforslagets § 16 foreslås  

 det med dette ændringsforslag, at undladelse af at meddele oplysninger som  

 krævet af Telebrugernævnet kan straffes med bøde.
Ad nr. 13 Formålet med bestemmelsen er at sikre telebrugere bedst muligt.  

 Kun i de tilfælde, hvor Telenævnet har truffet en afgørelse inden lovens  

 ikrafttræden, vil en bruger være afskåret fra at indgive en klage til  

 Telebrugernævnet.
Der ses herved således bort fra den tidsfrist på 4 uger,  

 inden hvilken en afgørelse truffet af Telestyrelsen efter de gældende regler  

 skal være indgivet til Telenævnet.
Ændringsforslag til II. (L 242) Forslag til lov om konkurrenceforhold og samtrafik i  

 telesektoren Af forskningsministeren, tiltrådt af udvalget:
 Til § 12 1) Efter stk. 2 indsættes som nyt stykke:
»Stk. 3. Staten afholder alle udgifter i forbindelse med  

 nævnets virksomhed, jf. dog stk. 1, nr. 1. Statens udgifter dækkes af den  

 omkostningsdækkende ydelse, der opkræves i medfør af lov om visse forhold på  

 telekommunikationsområdet.« Stk. 3 bliver herefter stk. 4.
 Til § 16 2) Før stk. 1 indsættes som nyt stykke:
»Forskningsministeren kan fastsætte nærmere regler om Telestyrelsens  

 indhentning af oplysninger fra udbydere af offentlige telenet og  

 teletjenester med henblik på afgørelse af, om en udbyder skal betragtes som  

 havende en stærk markedsposition.« Stk. 1 og 2 bliver herefter stk. 2 og 3.
 Til § 17 3) I stk. 2 indsættes efter  

 »gennemført,»: »om indsendelse af regnskaberne til  

 Telestyrelsen,».
Bemærkninger Til nr. 1 Bestemmelsen har til formål at præcisere finansieringen af  

 Teleklagenævnets virksomhed.
Udgangspunktet for finansieringen er således den  

 omkostningsdækkende ydelse, der i medfør af § 3 g, stk. 1, i det parallelt  

 fremsatte lovforslag om ændring af lov om visse forhold på  

 telekommunikationsområdet opkræves hos udbydere af offentlige telenet og  

 teletjenester, som Telestyrelsen har tildelt numre m.v., men indtægter fra  

 gebyrer for indgivelse af klager til nævnet vil også kunne indgå i  

 finansieringen.
Til nr. 2 Formålet med bestemmelsen er skaffe den nødvendige hjemmel til  

 at Telestyrelsen kan gennemføre den i lovens § 2 forudsatte afgrænsning af,  

 hvilke udbydere af offentlige telenet og teletjenester der skal betragtes som  

 havende en stærk markedsposition og dermed omfattes af lovens krav.
Det  

 antages umiddelbart, at Tele Danmark A/S og Dansk Mobil Telefon I/S (Sonofon)  

 har en stærk markedspostion, og det samme formodes at gælde visse  

 byfællesantenneanlæg med et stort antal tilsluttede brugere.
Bestemmelsen  

 forudses herudover kun anvendt i nødvendigt omfang, idet det ikke er  

 hensigten generelt at pålægge udbydere af offentlige telenet og teletjenester  

 unødige administrative byrder.
Det forventes således, at Telestyrelsen især  

 retter henvendelse til udbydere, hvis aktiviteter giver anledning til  

 formodning om, at der kan være tale om stærk markedsposition.
Det er ikke  

 planen at gennemføre en kortlægning af hele teleområdet, og opgørelsen af en  

 udbyders markedsandel må derfor nødvendigvis være præget af et vist element  

 af skøn.
Sigtet er således en administration, hvor Telestyrelsen af egen  

 drift retter henvendelse dels til de udbydere, som utvivlsomt har en stærk  

 markedsposition, og meddeler dem dette, samt at de som følge heraf vil være  

 omfattet af regnskabsreglerne, dels af egen drift retter henvendelse til  

 udbydere af telenet eller teletjenester, som kan tænkes at have en stærk  

 markedsposition, med henblik på indhentelse af nærmere oplysninger om disse  

 udbyderes aktiviteter, der kan danne grundlag for en afgørelse af, om disse  

 konkret må anses for at have en stærk markedsposition, jf. § 2, stk. 3 og 4.  

 Telestyrelsen baserer sin afgørelse på oplysninger indhentet i forbindelse  

 med den konkrete sag suppleret med eventuelle eksisterende, relevante  

 statistiske og andre oplysninger.
Telestyrelsen vil kunne anvende ekstern  

 konsulentbistand i forbindelse med vurderingen af markedsandelens størrelse.
 Til nr. 3 Formålet med ændringsforslaget er at fjerne enhver usikkerhed  

 med hensyn til pligten til indsendelse af de regnskaber til Telestyrelsen,  

 som udbydere af offentlige telenet og teletjenester, der har en stærk  

 markedspostion, i øvrigt pålægges at udarbejde.
Ændringsforslag til III. (L 243) Forslag til lov om offentlig mobilkommunikation Af  

forskningsministeren, tiltrådt af udvalget:
 Til § 11 1) I stk. 1 udgår nr. 8 og 9.
 Til § 18 2) Stk. 1 affattes således:
»Telestyrelsen opkræver hos tilladelsesindehaverne en  

 omkostningsdækkende ydelse til dækning af de udgifter, som er forbundet med  

 Telestyrelsens administration m.v. af denne lov, administrative regler  

 udstedt i medfør heraf og administrative regler om disponering og tildeling  

 af numre m.v. udstedt i medfør af lov om visse forhold på  

 telekommunikationsområdet.« Til § 20 3) I stk. 4 indsættes efter 1. pkt. som nye  

 punktummer:
»De vilkår, der er fastsat for Tele Danmark A/S« udbud af OPS-,  

 NMT450- og NMT900-net med dertil hørende basale tjenester på grundlag af lov  

 om visse forhold på telekommunikationsområdet, løber uanset § 4 videre,  

 indtil tilladelser til disse net med dertil hørende basale tjenester er  

 udstedt, jf. stk. 5. Tildeling af nummerserier og adresser til OPS, NMT450 og  

 NMT900 og betaling herfor sker, indtil tilladelser er udstedt, på grundlag af  

 regler udstedt med hjemmel i § 3 og § 3 g i lov om visse forhold på  

 telekommunikationsområdet.' 4) I stk. 5, 2. pkt., indsættes efter »5 år«:  

 »med virkning fra den 1. marts 1997.«.
 5) Stk 6 affattes således:
»Stk. 6. Forskningsministeren fastsætter regler for  

 videreførelse af dele af de gældende vilkår for de nuværende GSM-tilladelser  

 vedrørende takstprincipper, takstfastsættelse og tilhørende abonnementsvilkår  

 fra den 1. marts 1997 og frem til den 1. marts 1999. Forskningsministeren  

 fastsætter tilsvarende regler om videreførelse af dele af de gældende vilkår  

 for den nuværende regulering af takstprincipper, takstfastsættelse og  

 tilhørende abonnementsvilkår for NMT450, NMT900 og OPS.« 6) Efter stk. 6 indsættes som nyt stykke :
»Stk. 7. §§ 14-16 gælder tilsvarende for udbudet af GSM-,  

 OPS-, NMT450- og NMT900-net med dertil hørende basale tjenester i henhold til  

 stk. 4. § 19 gælder tilsvarende for overtrædelse af de vilkår, der er fastsat  

 i tilladelser til at etablere og drive GSM-net i medfør af lov om offentlig  

 mobilkommunikation (GSM-mobilnet) samt for de vilkår, der er fastsat i medfør  

 af lov om visse forhold på telekommunikationsområdet for OPS, NMT450 og  

 NMT900. § 18 gælder tilsvarende for udbudet af GSM-net med dertil hørende  

 basale tjenester i henhold til stk. 4.« Stk. 7 bliver herefter stk. 8.
Bemærkninger Til nr. 1 Det er hensigten med ændringsforslaget klart at præcisere, at  

 det samlede regelsæt for nummereringsområdet vil blive fastsat i medfør af §  

 3, stk. 1, nr. 8 og 9, i lov om visse forhold på telekommunikationsområdet,  

 og at der således ikke vil blive fastsat særlige regler på dette område med  

 hjemmel i lov om offentlig mobilkommunikation.
Sigtet hermed er at skabe  

 gennemsigtighed og lige vilkår i nummerreguleringen ved at fastsætte  

 generelle regler, der retter sig mod samtlige udbydere af telenet og  

 teletjenester, der er omfattet af og reguleret via tilladelser uanset den  

 teknologi, der anvendes.
De pågældende regler vil således også gælde for  

 udbydere af mobilkommunikationsnet og -tjenester, uanset at en del af  

 reguleringen af disse udbydere sker med hjemmel i nærværende lov.
 Der er således ikke behov for i de kommende tilladelser eksplicit at  

 fastsætte vilkår vedrørende tildelingen af nummerserier og adresser, idet  

 denne vil ske med hjemmel i lov om visse forhold på telekommunikationsområdet  

 og forskrifter udstedt i medfør heraf.
Til nr. 2 Det fremgår af bemærkningerne til forslag til ændring af lov om  

 visse forhold på telekommunikationsområdet m.v. (L 244), at det er forudsat,  

 at indehavere af mobiltilladelser ikke skal betale den ydelse, der vil blive  

 opkrævet i medfør af lovens § 3 g, for så vidt angår 8-cifrede abonnentnumre  

 til brug for tjenester omfattet af mobiltilladelserne.
De udgifter der vil  

 være forbundet med Telestyrelsens tildeling af 8-cifrede abonnentnumre til  

 tilladelsesindehavere, der driver mobilkommunikationsnet, samt Telestyrelsens  

 administration heraf, er forudsat dækket af en ydelse, der opkræves i medfør  

 af § 18, stk. 1, i lov om offentlig mobilkommunikation.
Det er hensigten med  

 ændringsforslaget at præcisere dette.
 Til nr. 3-6 Det fremgår af § 4, at Telestyrelsen udsteder tilladelser til  

 Tele Danmark A/S til etablering og drift af de offentlige analoge mobilnet  

 NMT450 og NMT900 og det offentlige personsøgenet OPS.
 For så vidt angår de nuværende GSM-tilladelser, er det allerede foreslået  

 i § 20, stk. 4, at disse uanset ophævelsen af GSM-loven løber videre indtil  

 1. marts 1997. Det foreslås med lovforslaget præciseret, at der er  

 parallelitet m.h.t. tidspunktet for udstedelse af nye tilladelser til  

 GSM-tilladelserne og udstedelsen af tilladelser til OPS, NMT450 og NMT900.  

 Også de kommende tilladelser til NMT450, NMT900 og OPS vil derfor blive  

 udstedt med virkning fra den 1. marts 1997.
Det foreslås samtidig præciseret, at reguleringen af NMT og OPS i lighed  

 med reguleringen af GSM-tilladelserne indtil den 1. marts 1997 videreføres  

 som hidtil.
Tilsynet med de pågældende områder sker dog i henhold til  

 tilsyns- og sanktionsbestemmelserne i nærværende lovforslag, jf. § 20, stk.  

 7.
 Endelig foreslås det præciseret, at forskningsministerens udstedelse af  

 regler for videreførelse af dele af de gældende vilkår for den nuværende  

 regulering af takstprincipper, takstfastsættelse og abonnementsvilkår, nemlig  

 fastfrysningen af grundabonnementerne for såvel GSM som NMT450, NMT900 og OPS  

 vil være gældende for perioden fra den 1. marts 1997 og frem til den 1. marts  

 1999.
Med hensyn til nummerreguleringen for de pågældende net og tjenester og  

 betalingen for disse numre m.v. i mellemperioden fra den 1. juli 1996 til den  

 1. marts 1997 vil Tele Danmark A/S, for så vidt angår nummerserier og  

 adresser til OPS, NMT450 og NMT900, være omfattet af den generelle  

 reguleringsmodel, som beskrevet i § 3 og § 3 g i det parallelt fremsatte  

 forslag til ændring af lov om visse forhold på telekommunikationsområdet med  

 tilhørende bemærkninger.
Dette foreslås med det herved fremsatte  

 ændringsforslag præciseret.
Når tilladelser efter den 1. marts 1997 er  

 udstedt til de pågældende net, vil betalingen for 8-cifrede abonnentnumre til  

 brug for tjenester være omfattet af tilladelserne i henhold til lovforslagets  

 § 18, det vil sige via den generelle omkostningsdækkende ydelse for de  

 udgifter, der er forbundet med administrationen af  

 mobiltilladelsesindehavernes forhold.
 GSM-tilladelsesindehavernes betaling for 8-cifrede numre til brug for  

 tjenester omfattet af GSM-tilladelserne vil i den pågældende mellemperiode og  

 efterfølgende ske via den i medfør af § 18 forudsatte omkostningsdækkende  

 ydelse, dvs. via den generelle omkostningsdækkende ydelse for de udgifter,  

 der er forbundet med administrationen af mobiltilladelsesindehavernes  

 forhold.
Ændringsforslag til IV. (L 244) Forslag til lov om ændring af lov om visse forhold på  

 telekommunikationsområdet og lov om radio- og fjernsynsvirksomhed Af  

forskningsministeren, tiltrådt af udvalget:
 Til § 1 1) I den under nr. 6 foreslåede affattelse af §  

 3, stk. 1, indsættes som nyt nummer:
»10) Afgrænsningen mellem offentlige og ikkeoffentlige telenet og  

 teletjenester.« 2) I den under nr. 6 foreslåede affattelse af § 3  

 indsættes efter stk. 5 som nyt stykke:
»Stk. 6. Telestyrelsen fører tilsyn med overholdelsen af de i  

 medfør af § 3 f, stk. 1, fastsatte forskrifter og kan udstede påbud og  

 pålægge dagbøder med henblik på gennemførelsen af de i forskrifterne  

 fastsatte krav.« Stk. 6 bliver herefter stk. 7.
 3) I den under nr. 6 foreslåede affattelse af § 3  

 indsættes i stk. 6, 1. pkt., der bliver stk. 7, 1. pkt. efter  

 »4«: »og 6 og § 3 g, stk. 1,».
 4) Den under nr. 11 foreslåede § 3 g affattes  

 således:
»§ 3 g.
Telestyrelsen opkræver en omkostningsdækkende ydelse  

 hos udbydere af offentlige telenet og teletjenester, som Telestyrelsen har  

 tildelt numre, nummerserier eller adresser, eller som i medfør af regler  

 fastsat i henhold til § 3, stk. 1, nr. 9, får tildelt numre, nummerserier  

 eller adresser.
Ydelsen fastsættes således, at den dækker omkostningerne til  

 administration m.v. af §§ 2 og 3 og administrative forskrifter udstedt med  

 hjemmel heri samt i den forbindelse omkostninger vedrørende tilsynet på  

 beredskabsområdet m.v., omkostningerne til administrationen af lov om  

 forsyningspligt og visse forbrugerforhold inden for telesektoren og  

 administrative forskrifter udstedt med hjemmel heri, herunder omkostninger  

 forbundet med Telebrugernævnets virksomhed, samt omkostningerne til  

 administrationen af lov om konkurrenceforhold og samtrafik i telesektoren og  

 forskrifter udstedt med hjemmel heri, herunder omkostninger forbundet med  

 Teleklagenævnets virksomhed.
 Stk. 2. Den omkostningsdækkende ydelse beregnes ud fra antallet af  

 numre, nummerserier eller adresser, som Telestyrelsen har stillet eller  

 stiller til rådighed for den enkelte udbyder.
 Til § 2 5) I det under nr. 3 foreslåede § 5 b, stk. 1, 1.  

 pkt., indsættes efter »§§»: »4,».
 6) I det under nr. 3 foreslåede § 5 b, stk. 1, 2.  

 pkt., indsættes efter »§§»: »4,».
 7) I det under nr. 3 foreslåede § 5 b, stk. 2,  

 indsættes efter »§§»: »4,».
Bemærkninger Til nr. 1 Ændringsforslaget har til formål at skaffe hjemmel til, at  

 forskningsministeren i bekendtgørelsesform fastsætter retningslinjer for  

 Telestyrelsens afgørelser med hensyn til, om konkrete telenet eller  

 teletjenester skal betragtes som offentlige eller ikkeoffentlige.
Til nr. 2 og 3 Ændringsforslaget har til hensigt at præcisere, at det -  

 som på andre områder i telesektoren - er Telestyrelsen, der fører tilsyn med  

 overholdelsen af de forskrifter om udbud af teleinfrastruktur, der er anlagt  

 til interne driftsformål af virksomheder inden for jernbanedrift, gas, vand,  

 varme og elektricitet samt kommuner og offentlige institutioner i øvrigt, som  

 udstedes af forskningsministeren med hjemmel i § 3 f, stk. 1, i lov om visse  

 forhold på telekommunikationsområdet.
Det er også fundet hensigtsmæssigt at  

 give Telestyrelsen hjemmel til at udstede påbud og pålægge dagbøder med  

 henblik på at sikre gennemførelsen af de krav vedrørende regnskaber og  

 ikkediskriminering samt forbudet mod krydssubsidiering, som loven og  

 forskrifterne pålægger de pågældende virksomheder og institutioner.
Herved  

 sidestilles disse sanktionsmæssigt med udbydere af offentlige telenet og  

 teletjenester, der har en stærk markedsposition, jf. det parallelt fremsatte  

 forslag til lov om konkurrenceforhold og samtrafik i telesektoren (L 242).  

 Herudover har ændringsforslaget til formål at afskære klageadgangen til  

 Forskningsministeriet i tilfælde af klager over Telestyrelsens tilsyn i disse  

 sager samt i sager, der vedrører opkrævning af en omkostningsdækkende ydelse  

 hos udbydere af offentlige telenet og teletjenester, som har fået tildelt  

 numre, jf. § 3 g, stk. 1, og at præcisere, at klager skal indgives til  

 Teleklagenævnet.
 Til nr. 4 Formålet med ændringsforslagene er at præcisere, at den  

 omkostningsdækkende ydelse, der opkræves hos udbydere af offentlige telenet  

 og teletjenester, som Telestyrelsen har tildelt numre m.v., opkræves både for  

 numre m.v., der er tildelt før nærværende lovforslags ikrafttrædelse, og for  

 numre, der tildeles i medfør af regler fastsat af forskningsministeren i  

 henhold til § 3, stk. 1 og 2, jf. dog ændringsforslag nr. 2 til forslag til  

 lov om offentlig mobilkommunikation (L 243). Desuden er det præciseret, at  

 den omkostningsdækkende ydelse også kan anvendes til at finansiere  

 Telebrugernævnets og Teleklagenævnets virksomhed.
 Til nr. 5-7 Indføjelsen af § 4, som omhandler forpligtelsen for ejere af  

 fællesantenneanlæg til at sikre, at der sker en fordeling af Danmarks Radios  

 og TV 2's programmer i anlæggene - den såkaldte must carry-forpligtelse - har  

 til formål at bibeholde Telestyrelsens nuværende tilsynsforpligtelse på dette  

 område.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Stefan G.
Rasmussen (KF) Ole Donner (DF) Fremskridtspartiet  

 havde ikke medlemmer i udvalget.
Bilag Nogle af udvalgets spørgsmål til forskningsministeren og dennes besvarelse  

 heraf.
 Spørgsmål 7:
»Ministeren bedes redegøre for, hvordan man ved hjælp af priskurver,  

 jf. bemærkningerne til L 241 siderne 12-13, vil kunne sikre den telebruger,  

 der har et telefonforbrug, der i meget begrænset omfang er underkastet  

 konkurrence, og som derfor i særlig grad har udgifter til abonnement, har  

 relativt mange lokale samtaler, et begrænset antal landssamtaler og ingen  

 udlandssamtaler.« Svar:
Indledningsvis bemærkes, at det ikke er pris kurver, men pris  

kurve, som vil danne basis for reguleringen af priserne på  

 forsyningspligtydelser.
Der er således tale om sammenvejede grupper af  

 priser, der vil blive reguleret under et, jf. nærmere nedenfor.
Sigtet med det fremsatte lovforslag er, at der også efter 1. januar 1998,  

 hvor den nuværende prisloftregulering af Tele Danmarks takster udløber, skal  

 ske en prisregulering af alle de teletjenester, der er omfattet af  

 forsyningspligten.
Den generelle forsyningspligt vil omfatte almindelig  

 telefoni, ISDN-net og -tjenester samt faste kredsløb (dog ikke bredbånd).
 Den prisregulering, der skal afløse den nuværende prisloftregulering, vil  

 blive målrettet mod og baseret på sammenvejede og indbyrdes vægtede grupper  

 af priser og priselementer, der afspejler den almindelige private  

 forbrugers forbrug af teleydelser og dermed sikrer prisfald på netop de  

 ydelser, den private forbruger efterspørger (eksempelvis lokaltelefoni). Det  

 vil sige, at der stilles nogle samlede priskrav til en gruppe af teleydelser,  

 som er sammensat sådan, at f.eks. et stort forbrug af lokaltelefoni  

 indebærer, at lokaltelefonitaksten vægtes højt i den pågældende  

 »priskurv«, når det skal vurderes, om det samlede krav om prisfald  

 er opfyldt.
 I denne forbindelse vil der blive brug for en kortlægning af den  

 almindelige teleforbrugers brug af teleydelser og for en koordinering af den  

 påtænkte regulering i forhold til de internationale prisstatistikker.
 Det er hensigten, at den nævnte kortlægning og koordinering skal ske i  

 samarbejde dels med en ad hoc nedsat arbejdsgruppe under Telerådet, som et  

 rådgivende organ for forskningsministeren, dels i et tæt samarbejde med  

 Forbrugerrådet.
 Spørgsmål 11:
»Forventer ministeren, at den tidsplan, der er skitseret for  

 DCS1800-udbudet, holder?» Svar:
 Ifølge lovforslaget skal Telestyrelsen efter samråd med den eksterne  

 konsulent fremlægge en endelig tidsplan for DCS1800-udbudsforretningen.
 Vedlagte tidsplan fra Telestyrelsen (forslag A) svarer indholdsmæssigt til  

 den tidsplan, som er optrykt på siderne 11 og 12 i lovforslaget, men  

 indebærer, at sluttidspunktet for udstedelse af tilladelser ændres fra ultimo  

 december 1996 til medio april 1997.
Telestyrelsen har herudover fremlagt en alternativ tidsplan (forslag B)  

 for en reduceret udbudsrunde, der kun består af en udbudsrunde og alene  

 sigter på udstedelse af landsdækkende DCS1800-tilladelser.
Denne tidsplan kan  

 gennemføres 11/2-2 måneder hurtigere end forslag A.
 Tidsplanerne har været drøftet med de telepolitiske ordførere bag den  

 telepolitiske principaftale af 6. december 1995. Der blev opnået enighed om  

 tidsplanen efter forslag A - dvs. at fastholde den i lovforslaget beskrevne  

 udbudsrunde - uanset at tilladelser først vil kunne udstedes medio april  

 1997.
Andersen Management International A/S Strandgade 24 1401 København K Forslag A til revideret overordnet tidsplan I bemærkningerne til lovforslaget er der udarbejdet en »Foreløbig  

 tidsplan for DCS1800-udbudet«.
AMI foreslår, at bemærkningerne ændres,  

 eller at følgende tidsplan specificeres i forbindelse med udstedelsen af den  

 forudsatte bekendtgørelse:
 1) Primo februar 1996 Telestyrelsen anmodes om at igangsætte  

 udbudsforretningen og herunder dels foretage en indledende annoncering, dels  

 forberede udsendelse af udbudsmateriale, som angivet nedenfor.
 2) Primo februar 1996 International annoncering med bebudelse af det  

 kommende udbud.
 3) Medio februar 1996 Udkast til lovforslag udsendes til høring.
 4) Primo/medio april 1996 Lovforslaget fremsættes.
 5) Medio April 1996 Ministeren udstikker, umiddelbart efter lovforslagets  

 fremsættelse, i et brev til Telestyrelsen de nærmere retningslinjer for  

 DCS1800-udbudsforretningen.
6) Ultimo maj/primo juni 1996 Lovforslaget vedtages.
I bekendtgørelsesform  

 udstikkes ministerens endelige rammer for DCS1800-udbudsforretningen.
 7) Medio juni 1996 Der afholdes et informationsmøde med potentielle  

 ansøgere.
 8) 15. juli 1996 Foreløbigt udbudsmateriale udsendes.
 9) 15. juli-15. oktober 1996 Potentielle ansøgere, der har købt  

 udbudsmateriale, kan inden for en nærmere afgrænset del af denne periode  

 stille spørgsmål skriftligt.
 10) 15. august 1996 Interessetilkendegivelser fra potentielle ansøgere  

 indløber.
 11) 16. september 1996 Telestyrelsen udsender endeligt udbudsmateriale.  

 Det endelige udbudsmateriale indeholder desuden supplerende oplysninger om  

 bl.a. forventet antal tilladelser inden for hver klasse og frekvensallokering  

 eller principperne herfor på baggrund af de indkomne  

 interessetilkendegivelser.
 Inden udsendelsen af det endelige udbudsmateriale forelægger Telestyrelsen  

 forskningsministeren de overordnede, politisk orienterede nøglespørgsmål,  

 hvor der er behov for ministerens stillingtagen, inden det endelige  

 udbudsmateriale udsendes (eksempelvis de konkrete planer m.h.t. antal  

 landsdækkende/regionale tilladelser, WILL-tilladelser m.v.).
 12) 2. december 1996 Ansøgningsfristen udløber.
 13) Medio januar 1996 Skriftlig dialog med ansøgerne på baggrund af  

 eventuelt identificerede mangler i forhold til minimumskravene eller andre  

 oplysninger, der måtte mangle.
 14) Primo februar 1996 Endelig evaluering af ansøgningerne påbegyndes, og  

 resultaterne af evalueringen sammenfattes senere (ultimo februar) i en  

 evalueringsrapport.
På grundlag af evalueringsrapporten forelægger Telestyrelsen  

 forskningsministeren de overordnede, politisk orienterede nøglespørgsmål,  

 hvor der er behov for ministerens stillingtagen inden den endelige udstedelse  

 af tilladelser.
Forskningsministeren inddrages ikke i selve udvælgelsen af de  

 kommende tilladelsesindehavere.
 15) Medio marts 1997 Vinderne udpeges, og tilladelsesforhandlingerne  

 indledes.
 16) Medio april 1997 Tilladelserne gøres klar til udstedelse af  

 Telestyrelsen, og der tages de fornødne skridt til at lukke  

 udbudsforretningen ned.
 17) Medio april 1997 Tilladelserne underskrives.
Forslag B til revideret, overordnet tidsplan I forhold til forslag A er forslag B en væsentlig hurtigere måde at  

 genenmføre en udbudsforretning på.
Forslag B opererer med en opsplitning,  

 således at der først gennemføres en udbudsforretning vedrørende landsdækkende  

 infrastruktur og tjenester (inden for DCS1800 og ERMES), dernæst en  

 udbudsforretning vedrørende regionale og lokale tilladelser på samme  

 teknologi- og tjenesteområde.
 Den landsdækkende udbudsforretning kan gennemføres efter en tidsplan, der  

 nærmer sig den foreløbige tidsplan, der fremgår af lovforslagets  

 bemærkninger:
 1) Primo februar 1996 Telestyrelsen anmodes om at igangsætte  

 udbudsforretningen og herunder dels foretage en indledende annoncering, dels  

 forberede udsendelse af udbudsmateriale, som angivet nedenfor.
 2) Primo februar 1996 International annoncering med bebudelse af det  

 kommende udbud.
 3) Medio februar 1996 Udkast til lovforslag udsendes til høring.
 4) Primo/medio april 1996 Lovforslaget fremsættes.
 5) Medio april 1996 Ministeren udstikker, umiddelbart efter lovforslagets  

 fremsættelse, i et brev til Telestyrelsen de nærmere retningslinjer for  

 DCS1800-udbudsforretningen.
6) Ultimo maj/primo juni 1996 Lovforslaget vedtages.
I bekendtgørelsesform  

 udstikkes ministerens endelige rammer for DCS1800-udbudsforretningen.
 7) Medio juni 1996 Der afholdes et informationsmøde med potentielle  

 ansøgere.
 8) 15. juli 1996 Udbudsmateriale udsendes.
 9) 15. juli-20. september 1996 Potentielle ansøgere, der har købt  

 udbudsmateriale, kan inden for en nærmere afgrænset del af denne periode  

 stille spørgsmål skriftligt.
 10) 15. oktober 1996 Ansøgningsfristen udløber.
 11) Primo november 1996 Skriftlig dialog med ansøgerne på baggrund af  

 eventuelt identificerede mangler i forhold til minimumskravene eller andre  

 oplysninger, der måtte mangle.
 12) Medio november 1996 Endelig evaluering af ansøgningerne påbegyndes, og  

 resultaterne af evalueringen sammenfattes senere (primo januar) i en  

 evalueringsrapport.
På grundlag af evalueringsrapporten forelægger Telestyrelsen  

 forskningsministeren de overordnede, politisk orienterede nøglespørgsmål,  

 hvor der er behov for ministerens stillingtagen inden den endelige udstedelse  

 af tilladelser.
Forskningsministeren inddrages ikke i selve udvælgelsen af de  

 kommende tilladelsesindehavere.
 13) Medio januar 1997 Vinderne udpeges, og tilladelsesforhandlingerne  

 indledes.
 14) Ultimo januar 1997 Tilladelserne gøres klar til udstedelse af  

 Telestyrelsen, og der tages de fornødne skridt til at lukke  

 udbudsforretningen ned.
 15) Primo februar 1997 Tilladelserne underskrives.
