 Vi Frederik den Niende, af Guds Nåde Konge til Danmark, de  

 Venders og Goter, Hertug til Slesvig, Holsten, Stormarn, Ditmarsken,  

 Lauenborg og Oldenborg, GØR VITTERLIGT: Folketinget har vedtaget og Vi ved  

 Vort samtykke stadfæstet følgende lov:
§ 1 I lov nr. 171 af 31. marts 1953 om valg til folketinget foretages følgende  

 ændringer:
 1. Lovens § 83, stk. 1, affattes således:
»Det folketingets medlemmer tilkommende vederlag består af et  

 grundvederlag og et tillæg som erstatning for de med hvervet som  

 folketingsmedlem forbundne omkostninger (omkostningstillæg). Grundvederlaget  

 udgør 16 000 kr. årligt.
Omkostningstillægget, der ikke medregnes til den  

 skattepligtige indkomst, udgør 4 000 kr. årligt for de medlemmer, der har  

 bopæl i København eller indenfor en afstand af 45 km fra Københavns  

 hovedbanegård, 6 000 kr. årligt for de medlemmer, der har bopæl i de  

 sjællandske amter ud over 45 fra Københavns hovedbanegård, og 10 000 kr.  

 årligt for de øvrige medlemmer.« 2. Lovens § 83, stk. 2, affattes således:
»For hver 6 points, det i kap. 5 i lov nr. 301 af 6. juni 1946 om  

 statens tjenestemænd omhandlede pristal stiger ud over 376 eller falder under  

 381, forhøjes eller nedsættes det i stk. 1 nævnte grundvederlag med 160 kr.  

 årligt og de i samme stykke nævnte omkostningstillæg med henholdsvis 36 kr.,  

 60 kr. og 96 kr. årligt.
Pristallet for januar og juli måneder benyttes som  

 grundlag for regulering for det næstfølgende halvår, 1. april- 30. september  

 og 1. oktober-31. marts.« 3. I lovens § 84, stk. 2, ændres ordene »beløb,  

 der årligt udgør 7 1 /2 pct. af 5 700 kr.« til: »beløb på 450 kr.  

 årligt.« 4. Lovens § 85, stk. 2, affattes således:
 »Pensionen udgør, når den pågældende har været medlem af folketinget  

 i:
5. I lovens § 87, stk. 2, ændres »700 kr.«  

 til: »900 kr.« 6. Lovens § 89 affattes således:
 »Til de i §§ 85-87 omhandlede pensioner ydes et tillæg, der for hver  

 portion reguleringstillæg, der til enhver tid udbetales statens tjenestemænd,  

 jfr. kap. 5 i lov nr. 301 af 6. juni 1946 om statens tjenestemænd, udgør  

 følgende beløb:
 for enkepension, der beregnes af de anførte egenpensionsbeløb, 2/3 af de  

 dertil svarende tillæg og for enkepension på 900 kr.: 21 kr. årlig«.
§ 2 Bestemmelsen i lov nr. 149 af 10. april 1922 § 5 ophæves, dog at  

 bestemmelsen finder anvendelse på godtgørelse, der udbetales i henhold til de  

 hidtil gældende regler om vederlag til folketingets medlemmer.
§ 3 Stk. 1.  Denne lov træder i kraft den 1. juli 1954.
 Stk. 2.  Med virkning fra samme tidspunkt bortfalder  

 bestemmelsen i § 4, stk. 2,2. afsnit, i lov nr. 186 af 11. juni 1954 om  

 midlertidigt løntillæg til statens tjenestemænd m.fl.
 Stk. 3.  De i henhold til de hidtil gældende  

 bestemmelser ydede pensioner ydes fra 1. juli 1954 med de i denne lov anførte  

 beløb.
 GIVET PÅ CHRISTIANSBORG SLOT, DEN 11.  

 JUNI 1954.
 Under Vor Kongelige Hånd og Segl.
 FREDERIK R.
/JOHS.
KJÆRBØL.
