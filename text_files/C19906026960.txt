 Vejledningen omfatter pengeinstitutter, der i 1990 skal indberette  

 månedsbalance/statistik med bilag, koncernmånedsbalance med bilag og  

 kvartalsbalance med bilag.
I.
Generelle bestemmelser 1. Pengeinstitutter med en arbejdende kapital (det vil  

 sige indlån + ansvarlig indskudskapitel + egenkapitel) på mindst 100 mill.  

 kr. ultimo 1989 skal i 1990 til CMA Data A/S indberette skemaerne F.A. 1 -  

 F.A. 14 på edb-læsbart medium.
 De nævnte pengeinstitutter skal således ikke til tilsynet indsende  

 skemaerne F.A. 1 - F.A. 5 samt opgørelse over indexregulerede debet- og  

 kreditposter.
 Opmærksomheden henledes på, at indberetningen til CMA Data A/S skal  

 foretages senest den 8. arbejdsdag i den følgende måned inden kl. 16.00.
 2. De pengeinstitutter, der har udenlandske filialer,  

 skal for pengeinstituttet exclusive udenlandske filialer samt for de enkelte  

 filialer indberette skemaerne F.A. 1 - F.A. 14 på edb-læsbart medium til CMA  

 Data A/S.
 Som nævnt ovenfor skal hele skemasættet F.A. 1 - F.A. 14 indberettes, men  

 det skal dog bemærkes, at på skemaerne F.A. 3, 4, 5, 12, 13 og 14 kan  

 beløbsfelterne udfyldes med nuller.
 3. Sparekasser og andelskasser, hvis arbejdende  

 kapital var under 100 mill. kr. pr. 31. december 1989, skal i 1990 kun  

 indsende skemaerne F.A. 1 - F.A. 5 samt F.A. 14 kvartalsvis, jf.  

 regnskabsbekendtgørelsens § 5.
Skemaerne indsendes enten i form af den i regnskabsbekendtgørelsen  

 anvendte fællesform eller i form af eget materiale, såfremt det indeholder de  

 samme oplysninger og er opstillet på samme måde som fællesformen.
Der skal  

 specielt gøres opmærksom på, at eget materiale skal indeholde de ud for hvert  

 beløb anførte »feltnumre«.
Det er endvidere en betingelse, at  

 materialet er i A 4 format.
 Endelig skal man erindre om, at skemaerne skal være tilsynet i hænde  

 senest den 8. arbejdsdag efter udløbet af det pågældende kvartal.
 4. Andelskasser, der indgår i en sammenslutning af  

 andelskasser omfattet af kapital 4 D i lov om banker og sparekasser m.v.,  

 skal ikke indsende månedsbalancer.
 5. For koncerner, hvor moderselskabet er et  

 pengeinstitut, jf. lov om banker og sparekasser m.v. § 48a, skal til CMA Data  

 A/S indberettes skemaerne K.A. 1 - K.A. 5 samt K.A. 14 på edb-læsbart medium.  

 Indberetningen skal foretages senest den 15. arbejdsdag i den følgende måned  

 inden kl. 16.00.
 Opmærksomheden skal henledes på, at disse koncernbalancer ikke omfatter de  

 datterselskaber, hvor tilsynet har givet dispensation til for årsregnskabet  

 1990 at udarbejde koncernredegørelse, eller hvor tilsynet har givet  

 dispensation, således at der hverken skal udarbejdes koncernregnskab eller  

 koncernredegørelse.
 Pengeinstitutternes datterselskaber skal i 1990 ikke indsende  

 månedsbalancer.
 6. I de månedsbalancer, der indsendes pr. 31. januar  

 1990 og indtil årsregnskabet er godkendt på generalforsamlin  

 gen/repræsentantskabsmødet, må der ikke være foretaget overskudsfordeling.
Tab og vinding skal, indtil årsregnskabet er godkendt, posteres i  

 månedsbalancen under kreditpost 7: »Renter og provision (netto)  

 m.v.« 7. I forbindelse med den maskinelle indberetning vil  

 pengeinstitutterne inden udgangen af januar måned 1990 få meddelelse om,  

 hvilke felter der skal indberettes fra skemaerne F.A. samt K.A.
II.
Vedrørende de enkelte skemaer og poster skal følgende iagttages: Ved  

 ændringsbekendtgørelsen af 29. december 1989 blev følgende F.A. skemaer  

 mærket med 31.12.89 i nederste venstre hjørne: F.A. 2, 3, 4, 5, 8, 9 og 11.  

 De øvrige F.
A. skemaer er mærket med 31.12.88.
 Kun disse skemaer må anvendes efter 1. januar 1990.
 1. F.A. 2.
Sparekasser, der efter omdannelse til aktieselskaber har garantikapital  

 omfattet af lovens § 52d, stk. 2, skal føre denne garantikapital under  

 kreditpost 8 »Ansvarlig indskudskapital m.v.« 2. F.A. 3.
 Nr. 3 under »Fradrag« er udvidet med den ovenfor nævnte  

 garantikapital.
 Ved opgørelsen af den ansvarlige kapital reduceres egenkapitalen med  

 erhvervede og belånte beviser for ansvarlig indskudskapital i andre  

 pengeinstitutter, børsmæglerselskaber samt visse kreditinstitutter (nominelle  

 beløb).
 Pengeinstitutter, der fører decentrale kontantdepoter på vegne af Danmarks  

 Nationalbank, kan indtil videre under »Fradrag«, nr. 5, »Andre  

 særlige fradrag (jf. lovens § 21, stk. 2)» fradrage den gæld til  

 Danmarks Nationalbank, der vedrører kontantdepotet, jf. tilsynets skrivelse  

 af 30. august 1989 til pengeinstitutternes foreninger.
 3. F.A. 4.
 De pengeinstitutter, der fører kontantdepoter på vegne af Danmarks  

 Nationalbank, skal indtil videre under »Til opfyldelse heraf  

 haves«, nr. 1 »Kassebeholdning« ikke medtage likvide midler,  

 der hidrører fra »Decentrale kontantdepoter i provinsen« placeret i  

 pengeinstituttet i henhold til aftale med Danmarks Nationalbank.
 »Specifikationen af ansvarlig indskudskapital, der kan ligestilles  

 med egenkapital«, er ændret i overensstemmelse med de ændringer af  

 lovens § 22, der gennemførtes i 1989.
 4. F.A. 5.
 Ved opgørelsen af pengeinstituttets beholdning af aktier skal yderligere  

 specificeres de indgåede aktiekøbsforretninger respektive  

 aktiesalgsforretninger.
 Ved aktiekøbsforretninger respektive salgsforretninger forstås  

 forretninger, hvor pengeinstituttet på opgørelsestidspunktet har indgået  

 bindende aftale (termin, spot m.v.) om køb respektive salg af aktier.
 Forretningerne opgøres brutto papir for papir, hvorefter købspositionerne  

 respektive salgspositionerne summeres.
 Aktiekøbs- respektive aktiesalgsforretninger værdiansættes efter samme  

 principper, som gælder for aktiebeholdningerne.
 Aktiesalgsforretninger kan ved denne opgørelse maksimalt papir for papir  

 opgøres til summen af beholdning plus samtlige aktiekøbsforretninger af det  

 pågældende papir.
 Opmærksomheden henledes på, at der som følge af ændringen af skema F.A. 5  

 ikke fremover skal indsendes supplerende oplysninger om »Bogført værdi  

 af aktier i 100 pct. ejede datterselskaber, hvis aktiviteter er i  

 overstemmelse med BSL § 1, stk. 3« til tilsynet.
 5. F.A.8.
 Opmærksomheden skal henledes på, at der er indføjet en ekstra fodnote til  

 debetpost 8. Denne vedrører både indenlandske og udenlandske mellemværender.
 6. F.A. 9.
 Der er indføjet en ekstra fodnote til kreditpost 1. Denne vedrører både  

 indenlandske og udenlandske mellemværender.
 7. F.A. 11.
 Sparekasser, der efter omdannelse til aktieselskaber, har garantikapital  

 omfattet af lovens § 52d, stk. 2, skal føre denne garantikapital under  

 kreditpost 8.2 med en samtidig angivelse af denne garantikapitals størrelse i  

 fodnoten til post 8.2.
 Sparekasser, der er omdannet til aktieselskabet efter reglerne i BSL §  

 52h, skal føre den bundne sparekassereserve under kreditpost 9.2.3.  

 »Bunden sparekassereserve«.
