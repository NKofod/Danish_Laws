Nr LSF 40 Forslag til Lov om ændring af lov om et teknologinævn (Udskydelse af  

 lovrevision) Fremsat af undervisnings- og forskningsministeren (Bertel Haarder) den 6. oktober 1988 Vedtaget ved tredjebehandling den 9. december 1988 Lov nr. 822 af 21/12/1988 § 1 I lov nr. 272 af 6. juni 1985 om et teknologinævn foretages følgende  

 ændringer:
 1. § 3, stk. 5, 1. pkt., affattes således:
»Nævnets medlemmer beskikkes for en periode på indtil 3 år.« 2. I § 6, stk. 2, ændres »folketingsåret 1988-89« til:  

 »folketingsåret 1989-90«.
§ 2 Loven træder i kraft den 1. januar 1989.
Oprindeligt fremsat forslag § 1 I lov nr. 272 af 6. juni 1985 om et teknologinævn foretages følgende  

 ændringer:
 1. § 3, stk. 5, 1. pkt., affattes således:
 »Nævnets medlemmer beskikkes for en periode på indtil 3 år«.
 2. I § 6, stk. 2, ændres »folketingsåret 1988-89« til:  

 »folketingsåret 1989-90«.
§ 2 Loven træder i kraft den 1. januar 1989.
Bemærkninger til lovforslaget Et næsten identisk lovforslag (L 197) blev fremsat for Folketinget den 28.  

 januar 1988 jf.
Folketingstidende 1987-88 sp. 5863-64 og 7717-7728.  

 Lovforslaget nåede ikke at blive færdigbehandlet, inden der blev udskrevet  

 folketingsvalg.
A.
De gældende bestemmelser.
I juni 1985 vedtog Folketinget lov nr. 272 af 6. juni 1985 om et  

 teknologinævn.
Om lovens behandling i Folketinget henvises til  

 Folketingstidende 1984-85 sp. 5485, 6416-6425, 11040-11056 og 11269, tillæg  

 A, sp. 3211-3216 og tillæg B, sp. 2075-2160.
I henhold til loven er der pr. 1. januar 1986 for en 3-årig periode nedsat  

 et uafhængigt teknologinævn bestående af 15 medlemmer udpeget af forskellige  

 råd og organisationer.
Til nævnet er knyttet et fast sekretariat.
De  

 nødvendige midler til nævnets virksomhed bevilges på de årlige finanslove.  

 Ifølge § 6, stk. 2 skal forslag til revision med henblik på en eventuel  

 forlængelse af loven fremsættes for Folketinget i folketingsåret 1988-89.
B.
Baggrund for lovforslaget.
Inden der tages stilling til nævnets fortsatte eksistens, er det vigtigt,  

 at der bliver foretaget en grundig undersøgelse og drøftelse af nævnets  

 hidtidige virksomhed.
For at sikre tid hertil foreslår  

 Undervisningsministeriet, at der sker en udskydelse af tidsfristen for  

 revision af loven.
Også på grund af forsinkelse med beskikkelse af nævnets  

 medlemmer, er det ønskeligt, at der opnås mere erfaring med nævnets  

 virksomhed, som kan indgå i overvejelserne, og dermed sikre Folketinget et  

 forbedret beslutningsgrundlag.
C.
Lovens administrative og økonomiske konsekvenser.
En udskydelse af tidspunktet for lovens revision indebærer, at  

 teknologinævnets beskikkelsesperiode skal forlænges, og at nævnets faste  

 sekretariat skal opretholdes.
Teknologinævnets nuværende beskikkelsesperiode  

 udløber den 31. december 1988.
 Lovens forlængelse betyder en udgift på ca. 4,6 mill. kr. i 1989.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 5, 1. pkt., affattes således:
 »Nævnets medlemmer beskikkes for en periode på indtil 3 år«.
 § 3. Undervisningsministeren foranlediger teknologinævnet nedsat.
 Stk. 2. Nævnet består af 15 medlemmer og sammensættes på følgende måde:
3 medlemmer udpeges i fællesskab af de 6 forskningsråd, 1 medlem udpeges af Landsorganisationen i Danmark.
1 medlem udpeges af Funktionærernes og Tjenestemændenes Fællesråd, 1 medlem udpeges af Dansk Arbejdsgiverforening, 1 medlem udpeges i fællesskab af Amtsrådsforeningen i Danmark, Kommunernes  

 Landsforening og Københavns og Frederiksberg kommuner, 1 medlem udpeges af teknologirådet, 1 medlem udpeges af Forbrugerrådet, 2 medlemmer udpeges af Dansk Folkeoplysnings Samråd og 4 medlemmer udpeges af det i § 2 nævnte udvalg.
Såfremt der ikke i  

 udvalget er enighed om en udpegning, afgøres denne af udvalgets flertal.
 Stk. 3. I de tilfælde, hvor der i stk. 2 er tillagt organisationer og råd  

 ret til at udpege 1 medlem, og hvor disse i henhold til lov om ligestilling  

 mellem mænd og kvinder ved udpegning af medlemmer til offentlige udvalg,  

 kommissioner o.lign. foreslår både en mand og en kvinde, afgør det i § 2  

 nævnte udvalg, hvem af de indstillede der af undervisningsministeren skal  

 beskikkes som medlem.
 Stk. 4. Formanden udnævnes af undervisningsministeren efter indstilling  

 fra det i § 2 nævnte udvalg blandt de af dette udpegede 4 medlemmer.
Stk. 5. Nævnets medlemmer udnævnes for en periode på 3 år.
Medlemmer af  

 folketinget, en kommunalbestyrelse eller et amtsråd kan ikke være medlem af  

 nævnet.
 Stk. 6. Teknologinævnet fastsætter selv sin forretningsorden.
