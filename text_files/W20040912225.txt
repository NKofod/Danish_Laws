Landsskatteretskendelse vedr. told.
Tekstilvarer importeret  

 fra Bangladesh.
Anmodning om tilbagebetaling for sent indgivet.
 Klagen skyldes, at toldcentret har afslået klagerens  

 anmodning om tilbagebetaling af told, der er opkrævet i forbindelse med  

 import  

 af tekstilvarer fra Bangladesh.
Det er oplyst, at klageren er en virksomhed der handler med  

 tekstilvarer.
Virksomheden importerede i 12 tilfælde i perioden 5. april 1995  

 til den 3. juli 1996 T-shirts fra Bangladesh.
I forbindelse hermed fremlagde  

 virksomheden et oprindelsescertifikat formular A, hvori var anført, at de  

 pågældende varer havde præferenceoprindelse i Bangladesh.
Herved kunne  

 importen  

 ske til en lavere toldsats.
 Den 5. april 1997 blev i EF-Tidende offentliggjort følgende  

 meddelelse fra Kommissionen:
Meddelelse til importørerne om  

 tekstilvarer indført fra Bangladesh i Fællesskabet i henhold til den  

 generelle  

 toldpræferenceordning (PSG) På grundlag af resultaterne af en  

 række undersøgelser, der er foretaget i Bangladesh både af de lokale  

 ansvarlige  

 myndigheder og af en fællesskabsdelegation bestående af repræsentanter for  

 Kommissionen og visse medlemsstater, kan man fastslå, at der er begrundet  

 tvivl  

 om lovligheden af de oprindelsescertifikater formular A, som siden 1994 er  

 blevet forelagt Fællesskabet i forbindelse med tekstilvarer, der kommer fra  

 Bangladesh, og især i forbindelse med beklædningsgenstande af trikotage, som  

 er  

 anført i tekstilvarekategorierne 4, 5 og 7.
Fællesskabsimportørerne, som  

 forelægger sådanne certifikater med henblik på at få en præferencebehandling,  

 oplyses om, at de fremover skal træffe de nødvendige forholdsregler i  

 betragtning af, at disse certifikater, hvis de viser sig at være ugyldige,  

 kan  

 føre til, at der opstår toldskyld. Ved afgørelse af 25. marts 1998 opkrævede toldcentret  

 345.158,20 kr. i told og 86.288,10 kr. i importmoms hos klageren, idet  

 toldcentret anførte, at de kompetente myndigheder i Bangladesh havde  

 tilbagekaldt det pågældende oprindelsescertifikat.
Virksomheden påklagede  

 ikke  

 denne afgørelse inden for klagefristen på tre måneder.
Ved brev af 25. september 2001 har klagerens repræsentant  

 anmodet om tilbagebetaling af det betalte toldbeløb med henvisning til, at  

 det  

 i dagspressen var omtalt, at toldbeløb vedrørende indførsel af tekstilvarer  

 fra  

 Bangladesh nu tilbagebetales.
Omtalen var en følge af, at EU-Kommissionen den  

 23. juli 2001 traf afgørelse i en konkret sag om, at myndighederne i  

 Bangladesh  

 vidste eller burde have vidst, at færdigvarer i form af T-shirts ikke kunne  

 have oprindelsesstatus efter gældende regler, og der derfor forelå særlige  

 omstændigheder, som omtalt i toldkodeksens artikel 239. Der kunne som følge  

 heraf ydes fritagelse for importafgifter på beløb under 50.000 EUR, såfremt  

 den  

 berettigede ikke havde gjort sig skyldig i urigtigheder eller åbenbar  

 forsømmelighed.
 I forlængelse af Kommissionens afgørelse udstedte Told- og  

 Skattestyrelsen intern meddelelse af 5. oktober 2001, hvoraf bl.a. fremgår  

 følgende:
( ) Sager som ikke er påklaget Toldcentrene bedes, for så vidt  

 angår de sager som ikke er påklaget til styrelsen eller Landsskatteretten,  

 foranledige, at der sker tilbagebetaling af den indbetalte told, under  

 følgende  

 betingelser:
·  

  

 	  

    

 toldbeløbet skal være under 50.000 EUR, og ·  

  

 	  

    

 forældelsesfristen på 3 år for  

 virksomhedernes krav, må ikke være overskredet, og den skal regnes fra den  

 23.  

 juli 2001, som er datoen for Kommissionens afgørelse.
( ) Endvidere udsendte Told- og Skattestyrelsen pressemeddelelse  

 af 11. oktober 2001, hvoraf bl.a. fremgår følgende:
( ) Regler om forældelse af kravene Efter gældende EU  

 forældelsesregler i toldkodeksens artikel 236 vil tilbagebetaling af told dog  

 kun kunne ske i det omfang kravet ikke er forældet efter den 3-årige  

 forældelsesregel, dvs. at der efter EUs regler kun vil ske  

 tilbagebetaling i  

 sager, hvor virksomheden har påklaget toldcentrets afgørelse til Told- og  

 Skattestyrelsen eller Landsskatteretten, eller hvor toldcentrenes afgørelse  

 er  

 truffet efter den 23. juli 1998. Ved Kommissionens beslutning af 22. april 2002 blev  

 medlemsstaterne bemyndiget til at indrømme godtgørelse for toldbeløb over  

 50.000 EUR.
Af beslutningens punkt 41 fremgår følgende:
Denne bemyndigelse kan gives til  

 medlemsstaterne på betingelse af, at de kun anvendes i sager, hvor de  

 faktiske  

 og retlige forhold svarer fuldstændigt til det foreliggende tilfælde.  

 Bemyndigelsen bør dog ligeledes dække ansøgninger om godtgørelse eller  

 fritagelse  

 for told, der er indgivet rettidigt, og som vedrører indførsler i perioden  

 1994  

 til den 5. april 1997, hvor meddelelsen til importørerne blev offentliggjort  

   

 Tekstilvarer med oprindelse i Bangladesh indført i Fællesskabet under den  

 generelle præferenceordning, EFT C 107 af 15.4.1997   

    

  

 i sager, hvor de faktiske og retlige forhold  

 for indførsler i denne periode svarer fuldstændigt til det foreliggende  

 tilfælde (certifikater opført på liste B og C samt certifikater, der af  

 medlemsstaterne er sendt til Bangladesh til efterfølgende kontrol, og som  

 ikke  

 er blevet besvaret rettidigt). Det er især vigtigt, at importørerne ikke har  

 udvist nogen form for urigtighed eller åbenbar forsømmelighed  Toldcentret har ved den påklagede afgørelse afslået  

 anmodningen om toldgodtgørelse.
Som begrundelse herfor har toldcentret  

 anført,  

 at der er gået mere end 3 år, siden toldbeløbet ved afgørelse af 25. marts  

 1998  

 blev opkrævet, og at afgørelsen ikke blev påklaget.
Der er herved henvist  

 til,  

 at anmodningen om godtgørelse skal fremsættes senest 12 måneder efter  

 underretningen af debitor om de nævnte afgifter, jævnfør toldkodeksens  

 artikel  

 239, stk. 2, 1. afsnit.
Efter artikel 239, stk. 2, 2. afsnit, kan denne frist  

 i  

 behørigt begrundede undtagelsestilfælde overskrides.
Fristen kan dog ikke  

 forlænges udover den i toldkodeksens artikel 236, stk. 2, nævnte frist på 3  

 år,  

 hvilket er gældende i nærværende sag. 3-års fristen skal i nærværende sag  

 regnes fra den 23. juli 2001, hvor Kommissionen traf afgørelse i en konkret  

 sag.
 Klagerens repræsentant har nedlagt påstand om  

 tilbagebetaling af det indbetalte toldbeløb på i alt 345.158,20 kr.
Til støtte herfor er det principalt gjort gældende, at  

 forholdet er omfattet af toldkodeksens artikel 239, stk. 2, 2. pkt., idet der  

 er tale om et behørigt begrundet undtagelsestilfælde og fristen derfor er  

 forlænget.
Det er herved anført, at den omhandlede EU-Kommissions afgørelse  

 er  

 truffet med baggrund alene i artikel 239, der efter sin ordlyd omfatter de  

 tilfælde, der ikke er omfattet af bl.a. artikel 236. Der er således ikke  

 hjemmel i artikel 239, til at indfortolke 3-årsfristen fra artikel 236.
Repræsentanten har henvist til, at der i forvaltningsretlig  

 henseende er forskellige retsfaktakrav til de pågældende bestemmelser.
Ud fra  

 et almindeligt forvaltningsretligt synspunkt om inddragelse af saglige hensyn  

 ved lovfortolkningen (afvejningen) m.v., jf. magtfordrejningsgrundsætningen,  

 synes toldcentrets afgørelse/fortolkning derfor uden hjemmel.
 Repræsentanten har endvidere henvist til, at der intet sted  

 i Told- og Skats procesvejledning, er nævnt, at retsfakta i artikel 239  

 skulle  

 være sammenblandet med artikel 236. Da virksomheden ikke har haft mulighed  

 for  

 at anmode om godtgørelsen, inden den blev bekendt med EU-kommissionens  

 afgørelse, må fristen for anmodningen anses som suspenderet til det  

 tidspunkt,  

 hvor virksomheden blev bekendt med afgørelsen eller i hvert fald fra det  

 tidspunkt, hvor Kommissionen traf sin afgørelse.
Det er herudover anført, at opkrævningen ikke forekommer  

 rimelig, idet man ikke har taget konkret hensyn til de faktiske forhold for  

 klageren, herunder hensyn til, at klageren har befundet sig i en undskyldelig  

 situation og ikke har kunne handlet anderledes end gjort.
I øvrigt burde  

 toldmyndigheder ex officio have ydet godtgørelse af tolden.
 Endelig har repræsentanten anført, at en af  

 Landsskatteretten ikke offentliggjort kendelse af 27. juni 2003,  

 2-6-1696-0018,  

 ikke er sammenlignelig med nærværende sag, idet toldcentret i nærværende sag  

 har erklæret sig enig i, at forholdet er omfattet af toldkodeksens artikel  

 239,  

 stk. 2, 2. afsnit, og at denne frist er forlænget, hvilket ikke var tilfældet  

 i  

 den nævnte kendelse.
Repræsentanten har subsidiært gjort gældende, at såfremt  

 forholdet skal betragtes i samlet fortolkning af toldkodeksens artikel 239,  

 og  

 236, vil det være omfattet af bestemmelsen i artikel 236, stk. 2, 2. pkt.,  

 hvorefter 3-års fristen er forlænget.
Det er herved anført, at klageren har  

 godtgjort, at han har været forhindret i at angive anmodning som følge af  

 hændelige omstændigheder, idet klageren ikke på nogen måde havde mulighed for  

 at anmode om godtgørelse, før han blev bekendt med EU-kommissionens afgørelse  

 i  

 dagspressen.
 Repræsentanten har endvidere henvist til, at det vil være en  

 krænkelse af den almindelige retsfølelse, såfremt Landsskatteretten  

 stadfæster  

 den påklagede afgørelse, idet:
 ·  

  

 	  

    

 Klageren har beregnet videresalgspriser på  

 baggrund af toldfriheden og ikke har haft mulighed for at belaste kunderne  

 med  

 denne betydelige meromkostning, jf. herved bl.a. dommene refereret i TfS  

 1997.535 og 2002.56.
 ·  

  

 	  

    

 En nægtelse af tilbagebetalingen betyder,  

 at klageren kommer til at bære risikoen for, at oprindelsescertifikatet ikke  

 afspejlede virkelighedens forhold.
·  

  

 	  

    

 Klageren har indbetalt toldkravet, uanset  

 at kravet ikke var berettiget.
Havde klageren undladt at indbetale, ville der  

 ikke have været hjemmel til at foretage opkrævning efterfølgende, hvorfor  

 opkrævningen i realiteten hviler på et uhjemlet grundlag.
 ·  

  

 	  

    

 EU-kommissionen har fastslået, at kravet  

 var uberettiget.
 ·  

  

 	  

    

 At såfremt klageren ikke havde betalt  

 beløbet, da ville han ikke være blevet pålagt at betale.
Repræsentanten har mere subsidiært gjort gældende, at  

 indbetalingen af kravet i 1998 var forårsaget af en konkret forvaltningsakt  

 fra  

 toldcentret, og der var således en oprindelig forpligtelse til indbetaling.  

 En  

 klage over den oprindelige afgørelse ville ikke have haft opsættende  

 virkning,  

 hvilket følger af almindelige forvaltningsretlige principper.
Klageren har  

 derfor ikke haft andre muligheder end at rette sig efter forvaltningsakten,  

 ej  

 heller ved at påklage den første afgørelse.
En borgers/virksomheds krav på tilbagesøgning af tidligere  

 betalt skat eller afgift vil som altovervejende hovedregel være en følge af,  

 at  

 beløbet har været betalt under den urigtige forudsætning, at der var pligt  

 til  

 at betale beløbet, jf. 1908-loven.
Hertil har repræsentanten bemærket, at  

 beløbet netop ikke er indbetalt i urigtig formening om skyld, men mod  

 oprindelig formening om skyld.
Herefter vil tilbagesøgningskravet skulle  

 reguleres efter dansk rets almindelige regler, dvs. med 20-årig forældelse,  

 jf.  

 herom Told- og Skats procesvejledning, afsnit N.3., hvor der henvises til  

 dommene refereret i SKM 2001.478, TfS 2000.606, og SKM2001.462.
Set i dette lys findes toldindbetalingen/-kravet at være  

 uden hjemmel.
Den udvidede tilbagesøgningsmulighed af beløb som er indbetalt  

 i  

 formening om skyld, jf.
DL 5-14-4, bør herved vurderes, idet  

 forvaltningsakter  

 vedrørende told opkræves via danske myndigheders mellemkomst.
Således kan  

 toldcentret tilbagekalde afgørelsen om opkrævning af told med deraf følgende  

 mulighed for tilbagebetaling.
Det er herudover anført, at der også i relation  

 til "supra-nationale" retskilder og opkrævning på baggrund heraf,  

 bør  

 kunne tages hensyn til, at forvaltningen/opkrævningen skal have hjemmel.
 Endelig har repræsentanten mere subsidiært gjort gældende,  

 at klageren efter reglen i skattestyrelseslovens § 35 C, stk. 1, nr. 1, som  

 affattet ved lov nr. 410 af 2. juni 2003, har en 5-årige tilbagesøgningsret  

 for  

 opkrævede afgifter.
 Landsskatteretten  

 skal udtale:
 Af Rådets forordning nr. 2913/1992 af 12. oktober 1992 om  

 indførelse af en EF-toldkodeks (toldkodeksen) artikel 236, fremgår følgende:
 Godtgørelse af import- eller  

 eksportafgifter ydes, hvis det godtgøres, at det pågældende beløb på  

 betalingstidspunktet ikke var skyldigt efter lovgivningen, eller at beløbet  

 er  

 blevet bogført i strid med artikel 220, stk. 2.
( ) 2.  

    

  

 Godtgørelse af eller fritagelse for import-  

 eller eksportafgifter indrømmes, hvis der fremsættes anmodning herom over for  

 det pågældende toldsted inden tre år regnet fra datoen for underretning af  

 debitor om de pågældende afgifter.
 Denne frist forlænges, hvis  

 debitor godtgør, at han har været forhindret i at indgive anmodning herom  

 inden  

 for den nævnte frist som følge af hændelige omstændigheder eller force  

 majeure.
Toldmyndighederne yder af egen  

 drift godtgørelse eller fritagelse, når de selv inden for samme frist  

 konstaterer, at der er tale om en af de i stk. 1, første og andet afsnit,  

 beskrevne situationer. Af toldkodeksens artikel 239, fremgår følgende:
1. Godtgørelse af eller  

 fritagelse for import- og eksportafgifter kan indrømmes i andre situationer  

 end  

 dem, der er omhandlet i artikel 236, 237 og 238, -  

 	  

    

 som fastlægges efter  

 udvalgsproceduren -  

 	  

    

 som skyldes  

 omstændigheder, hvor den berettigede ikke har gjort sig skyldig i  

 urigtigheder  

 eller åbenbar forsømmelighed.
De situationer, hvor denne bestemmelse finder  

 anvendelse, samt de nærmere procedureregler herfor fastlægges efter  

 udvalgsproceduren.
Godtgørelsen eller fritagelsen kan undergives særlige  

 betingelser.
Godtgørelse af eller fritagelse  

 for afgifter med de i stk. 1 omhandlede begrundelser indrømmes, hvis der  

 fremsættes anmodning herom over for det berørte toldsted inden tolv måneder  

 fra  

 datoen for underretningen af debitor om de nævnte afgifter.Toldmyndighederne  

 kan i behørigt begrundede undtagelsestilfælde tillade, at nævnte frist  

 overskrides. Af toldlovens § 2, stk. 1, fremgår følgende:
Varer, der føres ind,  

 transiterer eller føres ud af det danske toldområde, behandles efter  

 EFs  

 retsakter, herunder EFs toldkodeks.
Der svares told i henhold til disse  

 retsakter. Landsskatteretten bemærker, at toldcentrets afgørelse af 25.  

 marts 1998 om efteropkrævning af told, må anses som fuldt ud korrekt og i  

 overensstemmelse med toldlovgivningen.
De indførte varer opfyldte således  

 ikke  

 betingelserne for at opnå præferencetoldbehandling, idet  

 oprindelsescertifikaterne var tilbagekaldt.
Der var derfor hjemmel til at  

 opkræve told.
 Ved Kommissionens beslutning af 23. juli 2001 fastslog  

 Kommissionen imidlertid, at det var berettiget at indrømme fritagelse eller  

 godtgørelse for told vedrørende tekstilvarer indført fra Bangladesh, idet der  

 forelå særlige omstændigheder som omhandlet i toldkodeksens artikel 239.
Klageren har anmodet om godtgørelse den 25. september 2001.  

 Fristerne i toldkodeksens artikel 239, stk. 2, 1. afsnit, toldkodeksens  

 artikel  

 236, stk. 2, 1. afsnit, samt Told- og Skattestyrelsens interne meddelelse af  

 5.  

 oktober 2001 er således ikke overholdt.
Endvidere havde toldmyndigheder først  

 den 23. juli 2001, dvs. efter 3 år fra underretningen af debitor om de  

 skyldige  

 afgifter, mulighed for at konstatere, at der var tale om beløb, der på  

 betalingstidspunktet ikke var skyldige.
Reglen i toldkodeksens artikel 236,  

 stk. 2, 3. afsnit, finder derfor ikke anvendelse.
Sagen drejer sig således  

 alene om, hvorvidt der er grundlag for at bortse fra de i toldkodeksens  

 artikel  

 236, og 239, nævnte frister.
Vedrørende spørgsmålet om forholdet til nationale  

 forældelsesbestemmelser bemærkes, at toldkodeksen er en forordning, som er  

 bindende i alle enkeltheder og gælder umiddelbart i hver medlemsstat, jf.  

 herved EF-traktatens artikel 249, og toldlovens § 2. Da der bl.a. i  

 toldkodeksens artikel 239, er fastsat regler for, hvornår en anmodning om  

 godtgørelse skal fremsættes, kan der ved afgørelsen af spørgsmålet ikke tages  

 hensyn til indholdet af nationale forældelsesregler.
Det bemærkes i denne  

 forbindelse, at reglen i skattestyrelseslovens § 35 C, alene vedrører moms og  

 de i bilag 1 til opkrævningsloven anførte afgiftslove, jf. herved lovforslag  

 nr. 175 af 12. marts 2003 vedrørende lov om ændring af skattestyrelsesloven  

 og  

 andre love, bemærkningerne punkt 2.5.2. Den anførte bestemmelse omhandler  

 således ikke anmodning om godtgørelse/tilbagebetaling af told.
 Udgangspunktet i toldkodeksen er, at der alene kan afkræves  

 og godtgøres told 3 år fra henholdsvis toldskylds opståen (artikel 221, stk.  

 3)  

 og fra underretningen af debitor om tolden (artikel 236, stk. 2). Anmodning  

 om  

 godtgørelse efter artikel 239, skal dog fremsættes inden 12 måneder fra  

 underretningen af debitor.
Med Kommissionens beslutning af 23. juli 2001 blev  

 medlemsstaterne bemyndiget til at indrømme godtgørelse for toldbeløb på under  

 50.000 EUR.
Told- og Skattestyrelsen valgte med meddelelse af 5. oktober 2001  

 med henvisning til toldlovens artikel 236, at indrømme godtgørelse for  

 sådanne  

 beløb 3 år tilbage fra den 23. juli 2001. Fastsættelsen af denne frist må  

 anses  

 at være i overensstemmelse med det ovenfor angivne udgangspunkt for  

 forældelse  

 i henhold til toldlovgivningen.
Det kan ikke antages, at de behørigt  

 begrundede  

 undtagelsestilfælde, der er omtalt i toldlovens artikel 239, kan bevirke, at  

 forældelsesfristen forlænges udover de 3 år, der er nævnt i artikel 236, stk.  

 2, med mindre klageren opfylder betingelserne i artikel 236, stk. 2, 2.  

 afsnit.
 Klageren kan derfor alene opnå godtgørelse udover 3-års  

 fristen, såfremt klageren har været forhindret i at indgive anmodningen om  

 godtgørelse som følge af hændelige omstændigheder eller force majeure, jf.  

 toldkodeksens artikel 236, stk. 2, 2. afsnit.
Det forhold, at klageren ikke var bekendt med, at der kunne  

 ydes godtgørelse for den opkrævede told kan hverken anses som hændelige  

 omstændigheder eller force majeure.
Vedrørende begrebet force majeure anses  

 dette af EF-domstolen, som de helt usædvanlige og uforudsigelige  

 omstændigheder, som den erhvervsdrivende ikke har nogen indflydelse på, og  

 hvis  

 konsekvenser ikke kunne være afværget, også selvom den erhvervsdrivende havde  

 udvist den størst mulig påpasselighed, jævnfør eksempelvis dom af 7. december  

 1993 i sag C-12/92, præmis 31. Det forhold, at Kommissionen i en sag  

 vedrørende  

 en anden erhvervsdrivende når til, at der kan ydes godtgørelse efter artikel  

 239, for told af varer, svarende til de varer klageren har indført, kan ikke  

 anses som sådanne uforudsigelige omstændigheder, der kan begrunde en  

 suspension  

 af fristen efter artikel 236, stk. 2, 1. afsnit.
Hertil kommer, at  

 Kommissionen  

 den 5. april 1997 i EF-Tidende offentliggjorde en meddelelse, hvoraf det  

 fremgår, at der var begrundet tvivl om lovligheden af de  

 oprindelsescertifikater, som bl.a. klageren benyttede.
Af bl.a.
EF-Domstolens  

 dom af 26. november 1998 i sag C370/96 (Covita AVE), domskonklusion 2,  

 fremgår,  

 at en erhvervsdrivende er forpligtet til at holde sig underrettet om  

 indholdet  

 af EF-Tidende.
Klageren kan derfor heller ikke antages at have udvist størst  

 mulig påpasselighed, når denne hverken rettidigt påklagede afgørelsen af 25.  

 marts 1998 eller fremsatte anmodning om godtgørelse uanset Kommissionens  

 meddelelse.
 Retten finder endelig, at den omstændighed, at klageren ikke  

 har haft mulighed for at overvælte de pålagte afgifter på køberne af varerne,  

 ikke er til hinder for, at toldcentret har kunne opkræve afgifterne, jf.  

 herved  

 EF-domstolens dom af 14. maj 1996 i de forenede sager C-153/94 og C-204/94  

 (Farø Seafood mfl.) præmis 116, ligesom retten ikke finder, at spørgsmålet om  

 risikoen for de omhandlede oprindelsescertifikater kan indgå i bedømmelsen  

 af,  

 om hvorvidt et evt. godtgørelseskrav er forældet eller ej.
 Den påklagede afgørelse stadfæstes derfor.
