Kendelse fra Pressenævnet i sag nr.  

 104/2002 [En mandlig lektor ved Handelshøjskolen i  

 Århus] har klaget til Pressenævnet over en artikel bragt i  

 FORSKERforum nr. 159, der udkom den 1. november 2002, idet han mener, at god  

 presseskik er tilsidesat.
 Artiklen havde overskriften "Ikke et ord om  

 mobning" og i underoverskriften hed det: "En lille sag om en  

 institutleder, der ikke ville reagere på overfusning af en lektor, har  

 udviklet sig til et angreb på tillidsmanden  ".
 I artiklen hed det:
 ""Jeg vil gerne fritages for denne slags  

 opkast.
 Selv om jeg synes, at det er fantastisk flot, at du kan  

 stave til lærerdækning, så KAN sure gamle mænd med  

 korslagte arme og nedadvendte mundvige altså ikke skabe den mindste  

 interesse eller respekt hos mig, uanset hvor meget de går i  

 selvsving.
 Så slet mig venligst på din  

 udsendelsesliste.
X" Sådan lød beskeden fra en hker på  

 handelshøjskolen i Århus.
Overfusningen gik ud over en lektor,  

 som var raget uklar med nogle kolleger og med institutlederen.
Lektoren mente  

 sig majoriseret i undervisningsplanlægningen og var blevet pålagt  

 et undervisningsforløb, som ikke er hans forskningsfelt, og som han  

 mente, at andre ville være bedre kvalificerede til at tage sig af.  

 Lektoren beskrev sin utilfredshed i en mail, der førte til, at  

 parterne beskyldte hinanden for urent trav i planlægningsfasen.  

 FORSKERforum har set de pågældende mails, der nu er alment kendte  

 på arbejdspladsen.
Mens lektorens kan beskrives som vred og utilfreds,  

 så er hk-erens mail et stilskifte mod det usaglige og uforskammede.
 Men lektoren var kommet i et modsætningsforhold til  

 instituttets magtfulde kerne og var kommet i en kollegialt udsat position.  

 Han oplevede pludselig at være offer for chikane og mobning.
Tillidsmandens ind i sagen Også vipere deltog i overfusningen pr.  

 mail:
"Tak for den sure mail   men den er nu for lang og  

 indviklet til at få læst helt igennem.
For at være mere  

 konstruktiv: - hvad med at skifte job til advokatbranchen? Du må da  

 kunne lave noget textlæsning, tolkning, fortolkning, fejlfinding etc  

 etc for sagførere inden de skal i retten; her kunne du udøve  

 dine komparative fordele og spidde selskabstømmere og  

 fagforeningsbosser   det er der også mere godaw i end at gafle  

 rundt efter institutforvaltere og hobbylandmænd.
Der er også  

 flere penge i branchen, hvorfor du nok hurtigt får råd til en  

 ordentlig bil.
Med munter hilsen Y" Da samarbejdsklimaet på instituttet er præget  

 af en magtfuld kerne, og da der året forud havde været  

 samarbejdsproblemer   en anden kollega flyttede til et andet institut  

 syntes den mobbede lektor, at det var bedst at inddrage sin tillidsmand.
 Tillidsmanden bad så om institutlederens reaktion  

 på hk-erens "mobbemail".
Institutleder: Der er ingen sag Institutlederen ville imidlertid ikke forholde sig til  

 "mobbemailen" fra hk-eren.
"Jeg mener umiddelbart ikke, at der er nogen sag.
Jeg  

 havde medarbejdersamtaler med de involverede et par dage efter, at sagen var  

 opstået, og de pågældende medarbejdere mener heller ikke,  

 at der er en sag.
Det er alene tillidsmanden, som skaber sagen", siger  

 institutlederen til FORSKERforum.
Men tillidsmanden har trods flere rykkere ikke  

 fået institutlederens reaktion på mobbesagen? "Der er tale om en mail med en omgangsform, som jeg  

 ikke billiger, og det har jeg også gjort den pågældende  

 opmærksom på, der startede rundsendingen", siger  

 institutlederen   som altså irettesatte lektoren for sin mail, mens  

 hk-eren slap fri for tiltale.
Institutlederen siger, at lektoren rundsendte en sur mail  

 på hele instituttet, og hk-eren svarede lidt i samme stil.
Det var  

 "en meningsudveksling", og hk-erens mail kan derfor ikke kaldes  

 "mobning". Institutlederen mener internt at have sluttet sagen ved  

 at bede folk undlade at rundsende mails om disse emner på  

 instituttet.
Institutlederen løser altså samarbejds-  

 eller "mobbeproblemer" ved at bede folk lade være med at  

 sende mails? "Der er som sagt ingen sag.
Jeg mener ikke, at der er  

 problemer.
Faktisk er vi et meget velfungerende institut med et godt dagligt  

 arbejdsmiljø. Jeg forstår ikke, at FORSKERforum skal blande sig  

 i vores personalepolitik  " Institutlederen: Bland dig udenom Mens institutbestyreren ikke misbilligede hk-erens mail  

 gik han til angreb på tillidsmandens kompetence: "Jeg skal desuden  

 henstille, at du ikke i din egenskab af tillidsmand opsøger mine  

 medarbejdere, men giver dem ro til deres forskning og undervisning".
Institutlederen henviste til, at det på  

 vipernes generalforsamling var en forudsætning bag valget af  

 tillidsmanden, at denne skulle blande sig udenom alle sager, hvor hans  

 institut var indblandet! Tillidsmanden der er kendt som vedholdende og  

 nøjeregnende   havde nemlig året forud været involveret i  

 en kontrovers på det samme institut og med samme institutleder.
Her  

 havde han "misbrugt" sin stilling som tillidsmand, konstaterede  

 altså institutlederen.
Et løfte om mandatbegrænsning mente  

 tillidsmanden imidlertid ikke at have givet, for det ville i praksis  

 begrænse hans mandat og umuliggøre arbejdet som  

 tillidsrepræsentant på det involverede institut.
Han klagede  

 derfor til rektor.
Overfor rektor fastholdt institutlederen i første  

 omgang begrænsningen i mandatet   indtil rektors kontor kort og kontant  

 i september fastslog, at tillidsmanden af DJØF var anmeldt som  

 sådan uden indskrænkninger, og dermed har fuldt mandat som  

 tillidsmand.
I dag siger institutlederen: "Jeg mener, at der ved  

 valget af tillidsmanden blev indgået en uformel aftale om, at han ikke  

 skulle blande sig i mit instituts sager.
Rektor har siden fastslået, at  

 tillidsmanden er anmeldt og altså formelt skal godkendes som  

 sådan".
Betyder en formel godkendelse så, at  

 institutlederen reelt anerkender tillidsmanden og lader ham fungere som  

 sådan? "Det har jeg svaret på  " Undsigelse af tillidsmanden Tillidsmanden orienterede i en redegørelse  

 DJØF-medlemmerne på instituttet om sagen i midten af september,  

 dels fordi sagen med den mobbede var uløst, og dels fordi hans egen  

 stilling som tillidsmand var draget i tvivl.
 Herefter tog sagen en dramatisk drejning.
Først blev institutlederen indirekte bakket op af  

 et flertal af vipere og tapere på det omhandlede institut.  

 I en underskriftsindsamling tog de afstand fra tillidsmandens  

 redegørelse om sagen, som tillidsmanden sendte ud i begyndelsen af  

 august.
De brød sig ikke om dens indhold og tone, og bad  

 handelshøjskolens ledelse om at sikre, at de ikke fremover  

 "generes" af tillidsrepræsentanten! De karakteriserer  

 samtidig deres institut som "velfungerende og med et særdeles godt  

 dagligt arbejdsmiljø".
Det underskrevne papir var stilet til  

 handelshøjskolens ledelse og til DJØF.
Dekanen reagerede ved at  

 undsige tillidsrepræsentanten med henvisning til, at  

 redegørelsen var et tillidsbrud, fordi sagen var bredt ud i en  

 større offentlighed.
Tillidsmanden på sin side mente blot at have  

 orienteret om en sag, som angik DJØF-erne.
Han havde efter flere  

 måneders forsøg ikke formået institutlederen til at tage  

 stilling i den egentlige mobbesag, men havde tværtimod blot oplevet, at  

 institutlederen forsøgte at demontere tillidsmandsinstitutionen.
Han var ikke kommet nogle vegne.
Og det forbedrede ikke  

 situationen, at fem vipere fra det involverede institut nu har  

 krævet en ekstraordinær generalforsamling med et enkelt punkt  

 på dagsordenen: Nyvalg af tillidsmand.
Og der står sagen så nu.
Ikke et ord om  

 mobning  " I tilknytning til artiklen var der indsat tre faktabokse  

 med overskrifterne: "Mobning", "Mobning kan fx  

 være", "Årsager til mobning" og  

 "Akademiker-mobning". Endvidere var artiklen ledsaget af en  

 illustration, hvor en mand bliver skubbet ud af et vindue af to personer,  

 hvoraf den ene retter et stikvåben mod manden.
Klageren har indledningsvis anført, at han ikke  

 gennem betegnelsen "Y" er sikret anonymitet.
Forholdet er det, at  

 DJØF´s tillidsmand på Handelshøjskolen i Århus  

 tidligere har rundsendt en skrivelse på institutionen, hvor klagers  

 mail var vedlagt med oplysning om navn mv.
Dermed er de første  

 hundrede personer oplyst om, hvem Y er, og man må formode, at denne  

 information vil spredes   i det mindste blandt medlemmer af Dansk  

 Magisterforening, DJØF mv. i det århusianske miljø  

 takket være bladets voldsomme udfald mod Handelshøjskolen,  

 herunder klager.
Endvidere vil publiceringen af artiklen reelt udstille  

 klager over for en meget bred kreds af læserskaren   primært  

 bladets læsere på Århus Universitet og  

 Handelshøjskolen m.fl.   når rent interne forhold udspredes til  

 en meget større offentlighed.
Klageren har oplyst, at han i artiklen hævdes at  

 have deltaget i overfusning, chikane, mobning mv. af en anden person på  

 klagers institut.
Den sag er der flere meninger om, men bladet har valgt blot  

 at publicere den ene sides synspunkt i sagen, og klager havde da heller ingen  

 anelse om artiklens eksistens og indhold, før han den 4. november  

 modtog kopi af denne.
Klageren har i tilknytning hertil anført, at bladet  

 har tilsidesat reglen i de presseetiske regler om at bringe korrekt  

 information og kontrollere, om de oplysninger, der gives, er korrekte.  

 Ligeledes har bladet tilsidesat reglen om at udvise kritik over for kilderne,  

 i særdeleshed når disses udsagn kan være farvet af  

 personlig interesse eller skadevoldende hensigt.
Endelig har bladet  

 tilsidesat reglen om, at oplysninger, som kan være skadelige eller  

 krænkende, skal efterprøves i særlig grad, inden de  

 bringes.
I betragtning af artiklens alvorlige beskyldninger og den manglende  

 anonymitet omkring sagen skulle man tro, at bladet ville søge  

 information hos alle de personer, der involveres i en artikel af den omtalte  

 karakter, men sådan foregår det åbenbart ikke hos  

 indklagede.
Med hensyn til bladets anførsel om, at  

 institutlederen har godkendt sine egne citater, og at han repræsenterer  

 klager, har klager anført, at dette ikke indebærer, at  

 institutlederen har godkendt resten af artiklen eller  

 offentliggørelsen af de pågældende mail-skrivelser.
Man  

 kan ikke skrive hvad om helst om f.eks. klager og derefter hævde, at  

 journalisten er frit stillet med hensyn til resten af artiklens udformning  

 gennem institutlederens godkendelse af egne citater.
Institutlederen var  

 således   bortset fra egne citater   fuldstændig uvidende om  

 artiklens faktiske indhold.
Klageren har endelig anført, at bladet har bragt en  

 grov illustration i tilknytning til artiklen for at bibringe læserne et  

 visuelt indtryk af de middelalderlige tilstande i det jyske.
Klager må  

 være personen øverst til venstre i billedet.
Bladet har anført, at man finder klagen  

 grundløs.
Bladet har forsøgt at løse  

 fremstillingsproblemer ved at anonymisere aktørerne og institutnavnet  

 (nationaløkonomi), fordi artiklens hovedærinde var at kaste  

 focus på et tabu og ikke at hænge personer ud.
Hvis tredjepart  

 vil finde ud af, hvem klager er, kræver det et selvstændigt  

 detektivarbejde uafhængigt af artiklen.
Hvis klagers citat og navn  

 cirkulerer i en bredere kreds på Handelshøjskolen i forbindelse  

 med sagen, vedrører det sagen og ikke bladets fremstilling.
Bladet har med hensyn til spørgsmålet om  

 kontradiktion anført, at institutlederen er blevet spurgt om sin rolle  

 og om det principielle i sagen, og han har godkendt sine egne citater.
Man  

 kan sige, at han repræsenterer klager, og at bladet ikke har nogen  

 forpligtelse til at partshøre alle de involverede.
 Med hensyn til illustrationen, der ledsager artiklen, har  

 bladet bestridt, at der er nogen forbindelse mellem klager og personen til  

 venstre på tegningen.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
 Pressenævnet bemærker indledningsvis, at det  

 ikke kan udelukkes, at det ud fra artiklens oplysninger er muligt for  

 personer med et vist kendskab til de stedlige forhold at identificere klager  

 som den i artiklen omtalte person Y.
 Nævnet bemærker, at omtalen hovedsageligt  

 vedrører en konflikt mellem institutbestyreren og tillidsmanden   en  

 omtale, hvor oplysningen om klagers e-mail spiller en begrænset rolle.  

 Nævnet finder på den baggrund, at bladet ikke har handlet i strid  

 med god presseskik ved ikke at anmode klager om en kommentar til indholdet af  

 klagers e-mail eller til artiklens øvrige oplysninger.
 Nævnet finder ikke ud fra sagens oplysninger at  

 kunne vurdere, om der i forhold til klager er bragt forkerte oplysninger.  

 Nævnet finder ej heller grundlag for at fastslå, at bladet i  

 forhold til oplysninger om klager ikke har udvist tilstrækkelig  

 kildekritik.
 Nævnet finder ikke, at bladet har handlet i strid  

 med god presseskik ved at bringe den til artiklen knyttede illustration.
 Afsagt den 11. december 2002.
