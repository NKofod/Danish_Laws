 I henhold til §§ 41, 55 og 57 i lov om kommunernes styrelse, jf.  

 lovbekendtgørelse nr. 313 af 20. juni 1984 som ændret ved § 1 i lov nr. 220  

 af 5. april 1989, samt §§ 42 og 47 i lov om Københavns Kommunes styrelse, jf.  

 lovbekendtgørelse nr. 314 af 20. juni 1984 som ændret ved § 2 i lov nr. 220  

 af 5. april 1989, fastsættes:
 Adgang til lånoptagelse m.v.
 § 1.  En kommunes samlede låntagning må i det enkelte  

 regnskabsår ikke overstige kommunens adgang til at optage lån i henhold til  

 §§ 2-3 og §§ 11-12.
 § 2.  En kommunes adgang til i det enkelte regnskabsår  

 at optage lån, jf. § 4, svarer til summen af følgende kommunale udgifter:
 For ældreboliger, hvortil der er givet bevilling inden 1. juli 1989, og  

 som er færdig til indflytning senest den 30. juni 1991, medregnes hele  

 udgiften til grundkapitalen i låneadgangen.
 Stk. 2.  Låneadgangen efter stk. 1, nr. 1-3 og 5, kan  

 maksimalt udgøre kommunens udlæg ultimo regnskabsåret vedrørende  

 forsyningsvirksomheden tillagt pålagte tilbagebetalingskrav.
 Stk. 3.  En kommunes adgang til at optage lån omfatter  

 herudover følgende lån:
Stk. 4.  Ved opgørelsen af låneadgangen efter stk. 1 i  

 et regnskabsår medregnes alene de udgifter, som afholdes i det pågældende  

 regnskabsår.
Lån, som optages i udlandet, kan dog vedrøre udgifter, som  

 afholdes i et andet regnskabsår.
Lån skal være optaget senest den 31. marts  

 året efter regnskabsåret.
 Stk. 5.  Hvis et areal, ejendom eller anlæg, for hvilket  

 der er optaget lån, sælges, skal lånet indfries, eller der skal ske en  

 deponering efter reglerne i § 4, stk. 3-7.
 § 3.  Den i § 2 fastsatte adgang til at optage lån  

 gælder ikke for amtskommunerne bortset fra § 2, stk. 3, nr. 5.
 Stk. 2.  Københavns Amtskommune kan i det enkelte  

 regnskabsår optage lån til betaling af forfaldne afdrag, dog således at  

 amtskommunens samlede gældsbyrde hvert år nedbringes med et beløb svarende  

 til 0,15 pct. af indkomstskattegrundlaget.
 § 4.  Til en kommunes låntagning henregnes:
 Stk. 2.  De dispositioner, der er nævnt i stk. 1, nr. 5,  

 henregnes dog ikke til kommunens låntagning, hvis der meddeles garanti for  

 lån til følgende formål:
 Stk. 3.  De dispositioner, der er nævnt i stk. 1, nr.  

 2-8, henregnes dog ikke til kommunens låntagning, hvis kommunen samtidig  

 efter reglerne i stk. 4-7 deponerer et beløb på en særskilt konto i et  

 pengeinstitut eller deponerer obligationer i et pengeinstitut eller en  

 kreditforening.
 Stk. 4.  Er der tale om optagelse af lån eller garanti  

 for lån, skal det deponerede beløb eller kursværdien af de deponerede  

 obligationer svare til låneprovenuet opgjort som anført i § 5, stk. 1 og 2.
 Stk. 5.  Er der tale om indgåelse af lejeaftaler  

 o.lign., jf. stk. 1, nr. 7 og 8, skal det deponerede beløb eller kursværdien  

 af de deponerede obligationer svare til den højeste af følgende værdier:
Stk. 6.  I låneperioden eller aftaleperioden kan der af  

 det deponerede beløb eller de deponerede obligationer årligt højst  

 hæves/frigives en tyvendedel samt de til det deponerede beløb tilskrevne  

 renter.
Hvis aftalen er indgået for en periode på mindre end tyve år, kan der  

 årligt hæves/frigives en så stor del, som svarer til den forløbne del af  

 perioden samt tilskrevne renter.
 Stk. 7.  Ved aftalens ophør/lånets indfrielse kan  

 kommunen hæve den eventuelt resterende del af det deponerede beløb eller de  

 deponerede obligationer.
 § 5.  Lån opgøres med fradrag af eventuelt kurstab.  

 Obligationslån opgøres til kursværdien af obligationerne ved hjemtagelsen af  

 disse, selv om salg af obligationer endnu ikke har fundet sted.
 Stk. 2.  Indestående prioriteter og sælgerpan-tebreve  

 opgøres til kurs 70. Lån med en restløbetid på 3 år eller derunder opgøres  

 dog til restgældens nominelle beløb.
 Stk. 3.  Ved opgørelsen af kassekreditter og byggelån  

 medregnes alene lån, som ikke omfattes af bestemmelsen i § 6, stk. 4 og 5.  

 Sådanne lån medregnes med det beløb, der ved årets udgang er trukket på lånet  

 ud over det ved årets begyndelse trukne beløb.
 Stk. 4.  Indgåelse af de i § 4, stk. 1, nr. 7 og 8,  

 nævnte aftaler medregnes i låntagningen med et beløb, der svarer til værdien  

 af de benyttede lokaler m.v., jf. § 4, stk. 5.
 Vilkår for låntagning m.v.
 § 6.  Indenlandske lån kan alene optages som  

 annuitetslån eller serielån uden indeksregulering, jf. dog stk. 4 og 5 samt §  

 2, stk. 1, nr. 5, 7 og 12. Bortset fra lån, der optages i  

 realkreditinstitutter og i Kommunekredit, må løbetiden ikke overstige 30 år.  

 Lån, der optages i fondene for frigørelses- og afståelsesafgift, kan dog  

 optages på de vilkår, der fremgår af Miljøministeriets bekendtgørelse om  

 anvendelse og udlån af amtsrådenes og Hovedstadsrådets fonde for frigørelses-  

 og afståelsesafgift.
 Stk. 2.  Udenlandske lån må højst have en løbetid på 20  

 år og et afdragsforløb, der højst giver en gennemsnitlig løbetid på 15 år,  

 jf. dog § 2, stk. 3, nr. 5.
 Stk. 3.  For lån til renovation m.v., bortset fra  

 affaldsforbrændingsanlæg med varmeudnyttelse, må løbetiden ikke overstige 6  

 år.
 Stk. 4.  I kommuner, amtskommuner, Københavns og  

 Frederiksberg kommuner samt Hovedstadsrådet må gennemsnittet over de sidste  

 12 måneder af de daglige saldi på funktion 9.50, kassekreditter og byggelån,  

 ekskl. byggelån, der snarest efter byggearbejdet konverteres til langfristede  

 lån, ikke overstige gennemsnittet i samme periode af de daglige saldi på  

 kasse-, giro-, check- og anfordringskonti, jf. funktionerne 9.01-9.04 i  

 »Budget- og regnskabssystem for kommuner og amtskommuner«.
Stk. 5.  Kassekreditten for kommunale fællesskaber,  

 interessentskaber, andelsselskaber og lignende med bestemmende kommunal  

 indflydelse må maksimalt andrage 50 kr. pr. indbygger.
Ved anlægsarbejder,  

 der efter afslutningen kan finansieres ved optagelse af lån i udlandet, kan  

 der dog foretages yderligere træk på kassekreditten inden for et beløb, der  

 svarer til det samlede provenu af de forventede endelige lån, under  

 forudsætning af, at konverteringen gennemføres snarest muligt efter arbejdets  

 afslutning.
 Stk. 6.  En kommune kan indgå valutaterminsforretninger  

 i forbindelse med lånoptagelse og betaling af renter og afdrag, i det omfang  

 kommunen er forpligtet til at modtage eller betale et beløb i fremmed valuta.
 § 7.  Garanti for lån kan kun meddeles, såfremt lånet  

 opfylder de for kommunal låntagning gældende vilkår, jf. § 6, stk. 1 og 2.
 § 8.  En kommunalbestyrelse kan ikke uden  

 tilsynsmyndighedens samtykke afgive tilsagn om regelmæssige ydelser og  

 lignende, som kommunen ikke efter lovgivningen er forpligtet til at præstere.
 § 9.  En kommunalbestyrelse kan ikke uden  

 tilsynsmyndighedens samtykke pådrage kommunen solidarisk hæftelse gennem  

 indtrædelse i en forening, en institution, et selskab eller lignende.  

 Samtykke er dog ikke fornødent, dersom kommunen alene hæfter med sit indskud,  

 og der ikke pådrages kommunen forpligtelser med hensyn til eventuelle  

 yderligere indskud.
 Stk. 2.  Kommunalbestyrelsen kan dog uden samtykke efter  

 stk. 1 optage lån i realkreditinstitutter og i Kommunekredit, uanset om  

 kommunen ved lånoptagelsen indtræder som medlem af den långivende forening.
 § 10.  Beslutning om påtagelse af  

 garantiforpligtelser, herunder beslutning om pådragelse af solidarisk  

 hæftelse gennem indtræden i en forening, en institution, et selskab eller  

 lignende, træffes af kommunalbestyrelsen i et møde.
Stk. 2.  Økonomiudvalget eller et stående udvalg kan dog  

 bemyndiges til at træffe de beslutninger, som er nævnt i stk. 1, inden for  

 den beløbsramme og øvrige vilkår, som kommunalbestyrelsen fastsætter.
I  

 kommuner med magistratsstyre kan kommunalbestyrelsen give bemyndigelsen til  

 det magistratsmedlem, under hvis forvaltningsområde sagen om påtagelse af  

 garantiforpligtelsen hører.
 Stk. 3.  De i stk. 1 og 2 nævnte begrænsninger i  

 adgangen til at træffe beslutning om påtagelse af garantiforpligtelser gælder  

 ikke for beboerindskudslån og lån til vej- og kloakformål.
Dispensation § 11.  Indenrigsministeren kan for det enkelte  

 regnskabsår inden for en samlet ramme, der fastsættes af indenrigsministeren,  

 meddele dispensation til optagelse af lån ud over, hvad der følger af  

 bestemmelserne i § 2.
 Stk. 2.  Indenrigsministeren kan uden for den i stk. 1  

 nævnte ramme meddele dispensation til indgåelse af aftaler, der er omfattet  

 af § 4, stk. 1, nr. 7 og 8, navnlig i tilfælde, hvor der er tale om  

 kortvarige lejemål.
 § 12.  Indenrigsministeren kan i særlige tilfælde  

 efter anmodning meddele dispensation fra bestemmelserne i § 2, stk. 4, og §§  

 3, 6 og 7. Indenrigsministeren kan ligeledes bemyndige tilsynsrådene til  

 efter nærmere retningslinier at udøve disse beføjelser i forhold til  

 kommunerne.
Ikrafttræden § 13.  Bekendtgørelsen har virkning fra den 1. juli  

 1989.
 Stk. 2.  Bekendtgørelse nr. 309 af 13. juni 1988 om  

 kommunernes låntagning og meddelelse af garantier m.v. ophæves.
