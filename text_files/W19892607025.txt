Teleinspektionen anmoder om generaldirektoratets principielle stilling  

 til anvendelse af returvejen i fællesantenneanlæg i forbindelse med  

 Pay-per-View systemer.
Generaldirektoratet meddeler, at der principielt ikke  

 er noget til hinder for en anvendelse af returvejen i fællesantenneanlæg -  

 som beskrevet.
 GENERALDIREKTORATETS AFGØRELSE:
 Ved brev af 11. januar 1989 har Teleinspektionen anmodet om  

 generaldirektoratets principielle stilling til anvendelse af returvejen i  

 fællesantenneanlæg i forbindelse med Pay-per-View systemer.
 Generaldirektoratet skal herved meddele, at der principielt ikke er noget  

 til hinder for den beskrevne anvendelse af returvejen i fællesantenneanlæg.
 Det er en forudsætning for anvendelsen, at der foretages en tilpasning af  

 de tekniske bestemmelser for fællesantenneanlæg til dette anvendelsesområde.
 Der skal samtidig gøres opmærksom på, at det terminaludstyr, som tilkobles  

 returvejen i fællesantenneanlæg (5-25 MHz), må behandles i EMC-mæssig  

 henseende på tilsvarende måde som udstyr i vanlige edb-LAN-anlæg.
