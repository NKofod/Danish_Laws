Den 11. december 1986 undertegnedes i København en overenskomst mellem Danmark og Cameroun, i medfør af hvilken den danske regering yder  

 Cameroun et statslån på 150 millioner kroner.
 Ifølge overenskomsten, som trådte i kraft på datoen for undertegnelsen, er  

 lånet rentefrit og skal efter en afdragsfri periode på 7 år tilbagebetales i  

 35 halvårlige rater a 4.160.000 kroner, første gang den 1. oktober 1993,  

 sidste gang den 1. oktober 2010. Herudover skal betales en slutrate på  

 4.400.000 kroner den 1. april 2011.
 Lånet er aftalt udnyttet til indkøb i Danmark af udstyr og tjenesteydelser  

 i forbindelse med udbygning af vandforsyningen i Cameroun, herunder opførelse  

 af vandforsyningsanlæg i 70-80 landsbyer.
