Kendelse fra Pressenævnet i sag nr. 2003-6-75 [En mand  K] har ved advokat  

  Anders  

  Boelskifte  

 klaget over en udsendelse bragt i Danmarks Radio den 4. juni 2003, idet han  

 finder, at god presseskik er tilsidesat.
I udsendelsen, der havde titlen   

  

 Rockernes Pengemænd  

  

 , søgte indklagede at afdække det danske  

 rockermiljøs forbindelser til en række forretningsfolk, der blandt andet  

 skulle  

 have finansieret en del ejendomskøb for personer med tilknytning til  

 rockermiljøet.
I udsendelsen hed det blandt andet:
 Speak  

  

 : Rockerne selv  

 er også trådt ind i forretningsverdenen.
Ved en gennemgang i Erhvervs- og  

 Selskabsstyrelsen finder vi flere selskaber, hvor rockere er direktører.  

 Mange  

 af selskaberne har en kort levetid.
De går konkurs og efterlader sig ikke  

 meget  

 andet end ubetalt gæld.
En af de tilsyneladende driftige direktører hedder  

[K].
Kriminalinspektør  

  Troels  

  Ørting  

  Jørgensen  

  

 :  


  

 Han er tidligere Bandidos-medlem, ved  

 jeg.
Det er han ikke længere, men han hænger ud stadigvæk sammen med dem.
 ...
Speak  

  

 : [K] blev kendt  

 som en af de rockere, der var med til at skaffe våben under rockerkrigen.
Nu  

 finder  

 vi ham som direktør i 17 forskellige selskaber inden for vidt forskellige  

 erhverv.
Alle 17 selskaber går i betalingsstandsning kort tid efter, at [K]  

 er  

 kommet til.
 ...
Speak  

  

 : Her hos Told-  

 og Skattestyrelsen kender de konstruktionen.
Typisk er der tale om tomme  

 selskaber, der ikke er meget andet end en postkasse.
Når kreditorerne kommer  

 efter deres penge, er der ingen værdier at hente.
Speak  

  

 : De 17  

 selskaber ligner noget Told og Skat har set før.
Rockeren er sandsynligvis  

 stråmand for forretningsfolk, der bruger selskaberne til at undgå gæld eller  

 til moms- og skattesvig.
Speak  

  

 : Vi ringer til  

 Bandidos-rockeren [K].
Samtalen afslører hurtigt, at han har optrådt som  

 stråmand.
 [K]  

  

 : Jeg ved ikke  

 noget om det  ikke andet end jeg har stået der.
Interviewer  

  

 : Ved du  

 ikke noget om dem? [K]  

  

 : Næh, ikke andet  

 end jeg lige har stået der.
Interviewer:  

  

 Okay.  

 Vil det sige, at du ikke har været direktør for dem? [K]  

  

 : Det står der jo,  

 at jeg har været.
Så det har jeg.
Men altså jeg har jo ikke fungeret som  

 direktør.
Interviewer:  

  

 Du har  

 bare været direktør på papiret? [K]  

  

 : Ja.
Interviewer:  

  

 Hvordan  

 er du blevet det? [K]  

  

 : Ja, det er jo  

 det.
Det må du hellere snakke med alle mulige andre om.
Jeg er jo bare blevet  

 skrevet ind, jo.
Speak  

  

 : En gennemgang  

 af selskaberne viser, at flere af dem har tilknytning til revisoren og  

 forretningsmanden,  

  Bruno  

  Køldal-Eriksen.
Han er kendt af  

 myndighederne for at tilbyde den slags selskabskonstruktioner til  

 erhvervslivet.
For knap 1 år siden gav han interview til Erhvervsmagasinet  

 fra  

 fængslet, hvor han sidder dømt for økonomisk kriminalitet.
 Speak  

  

 : Vi spørger  

 rockeren, hvem der satte ham ind som direktør.
Interviewer  

  

 : Var det  

  Bruno  

  Køldal-Eriksen, der spurgte dig om det? [K]  

  

 : Ja, det kan du  

 jo gisne om.
Han er muligvis en af dem.
Interviewer  

  

 : Det  

 kunne godt være ham? [K]  

  

 : Ja, den ene af  

 dem, ikke.
Speak  

  

 : Fra fængslet  

 bekræfter  

  Bruno  

  Køldal-Eriksen, at det er ham, der  

 står bag selskabskonstruktionerne.
Han bekræfter også, at han har samarbejdet  

 med Bandidos-rockeren, som han har brugt som stråmand, og han erkender, at de  

 tomme selskaber har fungeret med det ene formål at lave momssvig.
Svindlen  

 har  

 fundet sted, selv om der har været en revisor inde og kontrollere de tomme  

 selskaber.
 Klageren har indledningsvis oplyst, at han ikke er direktør i  

 adskillige selskaber.
Klager har været direktør i en del selskaber, men det  

 ligger over et år tilbage, og klager har selv trukket sig ud af de respektive  

 selskaber.
Klager er ikke dømt eller sigtet for at have gjort noget ulovligt  

 i  

 sin tid som direktør for selskaberne.
 Klageren har videre oplyst, at han blev spurgt, om han var  

 indstillet på at medvirke i en udsendelse i Danmarks Radio, hvilket han  

 afslog.  

 I det hele taget ønskede han ikke at medvirke i nogen form for radio- eller  

 tv-udsendelse, hvilket han gjorde klart for journalisten.
Klageren har anført, at journalisten på intet tidspunkt oplyste,  

 at han agtede at bruge samtalen i en udsendelse.
Klager har således ikke  

 været  

 oplyst om eller været klar over, at han medvirkede i et interview.
Klager  

 accepterede alene, at journalisten under udsendelsen oplyste, at han havde  

 været i kontakt med klager, men at denne ikke ønskede at kommentere de  

 stillede  

 spørgsmål.
Klageren har videre anført, at journalisten på intet tidspunkt  

 oplyste ham om, at samtalen blev optaget på bånd.
Klager fandt først ud af  

 dette, da hans datter slog over på udsendelsen, og klager hørte sin egen  

 stemme.
Klageren har endelig anført, at udsendelsen har haft en  

 betydelig skadevirkning for ham.
Dels har hans 13-årige datter set  

 udsendelsen,  

 dels er de oplysninger, som meddeles under udsendelsen, herunder den  

 sammenhæng, hvori oplysningerne bringes, egnet til at miskreditere klager i  

 betydelig grad.
Indklagede har oplyst, at formålet med dokumentarudsendelsen var  

 at afdække det danske rockermiljøs forbindelser til det etablerede  

 erhvervsliv.  

 Rockerne er af Rigspolitiet udpeget som Danmarks pt. største  

 kriminalitetsproblem  og netop rockernes forbindelser til erhvervslivet  

 er af  

 særlig interesse for myndighederne, herunder Erhvervs- og Selskabsstyrelsen,  

 Told & Skat samt politiet.
Emnet for udsendelsen er altså af væsentlig  

 offentlig interesse.
Indklagede har videre oplyst, at klager er kendt i det danske  

 rockermiljø. Han har været et fremtrædende medlem af rockergruppen Bandidos  

 og  

 spillede en aktiv rolle mht. fremskaffelse af våben i den såkaldt  

 rockerkrig.  

 Ifølge politiet har klager stadig kontakt til rockermiljøet, selv om han pt.  

 ikke er fuldgyldigt medlem.
På grund af disse forbindelser og på grund af  

 samtidige relationer til erhvervslivet blev klager ringet op af  

 tilrettelæggeren hos indklagede.
Ifølge Erhvervs- og Selskabsstyrelsen har  

 klager inden for en kort periode optrådt som administrerende direktør i  

 mindst  

 17 forskellige selskaber i vidt forskellige erhvervsgrene.
Selskaberne har  

 været anvendt til momssvig.
Det er bekræftet af den erhvervsmand, der stod  

 bag  

 svindelen, og som pt. afsoner en dom for omfattende moms- og skattesvig.  

 Sammenhængen er tydeliggjort i udsendelsen.
Indklagede har anført, at journalisten under samtalen med klager  

 præsenterede sig som værende fra DR-TV og fortalte, hvad emnet for samtalen  

 var  

 og hvilken historie, der søgtes belyst.
Herefter startede samtalen.
Det burde  

 på den baggrund være åbenlyst for klager, at samtalen havde til formål at  

 indhente oplysninger til brug for et journalistisk program i DR.
Klager  

 svarede  

 på spørgsmålene uden at stille forudgående betingelser.
Klager fortalte i  

 løbet  

 af samtalen, at han slet ikke havde fungeret som direktør for selskaberne, og  

 at han kun havde været indsat som direktør på papiret, altså som  

 stråmand.  

 Denne oplysning er afgørende for at dokumentere, hvad der er sket i  

 selskaberne, og er derfor af væsentlig offentlig interesse.
Klager blev  

 herefter spurgt, om han ville deltage i udsendelsen med et egentligt  

 tv-interview, hvilket klager afviste.
Han meddelte herefter, at han hverken  

 ville citeres for eller bekræfte indholdet af den forudgående samtale.
Denne  

 betingelse bliver først fremsat sent i interviewet.
Det er indklagedes  

 opfattelse, at klager på baggrund af sagens karakter ikke efterfølgende og  

 bagudrettet kan stille betingelser for journalistens brug af samtalen.  

 Journalisten svarede, at indklagede agtede at bruge oplysningerne.
Indklagede har erkendt, at klager ikke blev oplyst om, at  

 samtalen blev optaget på bånd.
Det er imidlertid indklagedes opfattelse, at  

 klagers udsagn udgør dokumentation, som i det konkrete tilfælde ikke kunne  

 fremskaffes på anden måde.
Udsagnet er med til at afdække de  

 forretningsmetoder, som har fundet sted i de pågældende selskaber, hvorfor  

 offentliggørelsen af den båndede samtale er af væsentlig offentlig interesse.  

 Konkret finder indklagede ikke, at det er uproportionalt at offentliggøre  

 optagelserne, da genen herved for klager ikke overstiger behovet for at kunne  

 dokumentere, at der virkelig var tale om en stråmand.
I sagens behandling har følgende nævnsmedlemmer deltaget: Lene  

 Pagter Kristensen, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Pressenævnet lægger ud fra sagens oplysninger til grund, at  

 journalisten inden interviewet med klager præsenterede sig som journalist hos  

 Danmarks Radio.
 Da en båndoptager i dag anses som et almindeligt journalistisk  

 arbejdsredskab, finder nævnet ikke grundlag for at kritisere, at interviewet  

 med klager blev optaget på bånd, uden at journalisten gjorde opmærksom på  

 det.
Nævnet finder, at der er en klar samfundsmæssig interesse i en  

 omtale af det danske rockermiljøs forbindelser til erhvervslivet, herunder om  

 rockere har optrådt som stråmænd for forretningsfolk, der bruger selskaberne  

 til at undgå gæld eller til moms- og skattesvig.
Nævnet finder endvidere, at  

 hensynet til beskyttelse af klager i det konkrete tilfælde må vige for den  

 samfundsmæssige interesse, der er knyttet til omtalen af det omhandlede emne.  

 Der er derfor ikke grundlag for at udtale kritik i anledning af  

 offentliggørelsen af det båndede telefoninterview med klager.
 Afsagt den 1. oktober 2003.
