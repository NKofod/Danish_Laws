Skrivelse om sikkerheden i dagtilbud og  

 på legepladser m.v. - tilsyn og ansvar (Til samtlige kommuner og amtskommuner m.fl.) Socialministeriet lægger stor vægt på  

 sikkerheden i dagtilbud til børn.
Det gælder også  

 sikkerheden på legepladser.
 Det daglige arbejde i dagtilbudene og tilsynet med  

 sikkerheden må tilrettelægges på en sådan måde,  

 at alvorlige ulykker så vidt muligt undgås.
 I det følgende præciseres i hovedtræk  

 de gældende regler m.v. om  tilsyn og ansvar på  

 dagtilbudsområdet.
Tilsynet Kommunalbestyrelsen har iflg. retssikkerhedslovens  

 § 16 pligt til at føre tilsyn med, hvordan de kommunale opgaver  

 løses.  For det amtskommunale område findes en tilsvarende  

 bestemmelse i retssikkerhedslovens § 39.
 Tilsynet gælder også dagtilbud til børn  

 og omfatter såvel indholdet af tilbudene som den måde, opgaverne  

 løses på.
 Tilsynet gælder alle tilbud, hvori der indgår  

 (amts)kommunal finansiering d.v.s. kommunale daginstitutioner, selvejende  

 institutioner, puljeordninger, kommunal dagpleje og private pasningsordninger  

 med kommunalt tilskud.
 Kommunen fører også tilsyn med private  

 pasningsordninger, der kræver tilladelse fra kommunen, men drives uden  

 offentlige midler, jf. servicelovens § 63, stk. 5.
 De konkrete tilsynsbestemmelser suppleres af servicelovens  

 § 6, der indeholder en generel pligt for kommunen til at føre  

 tilsyn med de forhold, børn lever under.
 Kommunalbestyrelsen/amtsrådet fastlægger,  

 hvordan tilsynet udøves inden for de rammer, der gælder i  

 lovgivningen, fx bygningsmæssige, sundhedsmæssige og  

 miljømæssige regler og forskrifter m.v.
 I forbindelse med tilsynet bør det påses, at  

 børnene opholder sig under trygge og sikre forhold, såvel  

 indendørs som udendørs, fx på legepladser.
 Ved opsøgende tilsyn med dagtilbud, legepladser og  

 legepladsredskaber må det sikres, at disse er indrettet på en  

 sådan måde, at de ikke udgør en risiko for alvorlige  

 ulykker, fx i forbindelse med mangelfuld indretning, konstruktion og  

 vedligeholdelse.
Ansvaret Kommunalbestyrelsen har det overordnede ansvar for  

 sikkerheden og sundheden i dagtilbudene.
I selvejende institutioner har  

 bestyrelsen tillige et selvstændigt ansvar.
Dagtilbudets leder har den daglige administrative og  

 pædagogiske ledelse af tilbudet og er ansvarlig for dagtilbudets  

 virksomhed overfor kommunalbestyrelsen og forældrebestyrelsen.
I  

 selvejende institutioner er ledelsen ansvarlig overfor  

 forældrebestyrelsen og den selvejende daginstitutions bestyrelse.
I den  

 kommunale dagpleje er dagplejelederen ansvarlig overfor  

 forældrebestyrelsen og kommunalbestyrelsen.
Det daglige ansvar for børnenes sikkerhed i  

 dagtilbudet ligger hos lederen af tilbudet   i dagplejen hos den enkelte  

 dagplejer.
I  konkrete situationer kan ansvaret tillige ligge hos det  

 personale, der har børnene i deres varetægt.
 Forældrebestyrelser har mulighed for at tage  

 spørgsmålet om børns sikkerhed op, bl.a i forbindelse med  

 fastlæggelsen af principperne for dagtilbudets virksomhed.
Pjecer m.v. vedrørende sikkerhed og sundhed Socialministeriet har i de senere år udsendt en  

 række pjecer til kommunerne og dagtilbudene med vejledning m.v. om  

 sikkerheds- og sundhedsforhold i dagtilbudene.
Heraf kan nævnes:
» Pjecen indeholder bl.a. en række anbefalinger om  

 sikkerhedsforanstaltninger til forebyggelse af drukneulykker og ulykker  

 på legepladser.
» Pjecen indeholder en kortfattet beskrivelse af de mange  

 regler og retningslinier, der regulerer det fysiske sikkerheds- og  

 sundhedsmiljø i dagtilbudene.
» Pjecen indgår i en serie på tre om  

 forebyggelse af støj i dagtilbud og indeholder bl.a. et kapitel 9 om  

 "Sikkerheden på legepladsen" med omtale af gældende  

 regler og standarder.
