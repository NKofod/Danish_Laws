Nogle nærmere bestemte forretninger anset for omfattet af forbudet i §  

 90, stk. 1, i lov om forsikringsvirksomhed, hvorefter direktører ikke for  

 egen regning må udføre eller deltage i spekulationsforretninger.
Spørgsmål om  

 aktindsigt.
(Kendelsen gengives ikke i sin fulde ordlyd) Advokat A klagede den 22. november 1995 på direktør K's vegne til  

 Erhvervsankenævnet over, at Finanstilsynet den 25. oktober 1995 havde udtalt,  

 at 2 af direktør K's og hans selskabers engagementer efter Finanstilsynets  

 opfattelse var i strid med § 90, stk. 1, i lov om forsikringsvirksomhed,  

 hvorefter direktører i forsikringsselskaber ikke for egen regning må udføre  

 eller deltage i spekulationsforretninger, og at forretningerne som følge  

 heraf skulle afvikles inden udgangen af 1995.
Sagen blev behandlet i ankenævnet på grundlag af skrivelse af 22. november  

 1995 fra advokat A til ankenævnet, Finanstilsynets redegørelse for sagen af  

 30. november 1995 ved Kammeradvokaten, skrivelse af 6. december 1995 fra  

 advokat A til ankenævnet, skrivelse af 11. december 1995 og 19. december 1995  

 fra Kammeradvokaten, skrivelse af 20. december 1995 fra advokat A til  

 ankenævnet samt skrivelse af 21. december 1995 fra Kammeradvokaten.
Hver af  

 parterne blev gjort bekendt med de skriftlige indlæg og det hermed fulgte  

 bilagsmateriale.
Der blev endvidere afholdt mundtlig forhandling med parterne  

 den 27. december 1995.
 I kendelsen udtalte ankenævnet:
 »Vedrørende sagens realitet.
Det fremgår af sagen, at den påklagede afgørelse er truffet af  

 Finanstilsynet efter behandling i Forsikringsrådet, der som led i tilsynet  

 varetager den overordnede administration af reglerne for tilsynets virksomhed  

 og herunder bl.a. deltager i behandlingen af sager, i hvilke der foreligger  

 særlig tvivl.
Det fremgår endvidere af sagen, at der ikke i forvejen har  

 været oparbejdet nogen praksis på området.
Det følger endvidere af § 90, stk. 1, i lov om forsikringsvirksomhed, at  

 direktører ikke for egen regning må udføre eller deltage i  

 spekulationsforretninger.
Forbudet, der indgår i det regulerende hovedformål  

 med lov om forsikringsvirksomhed, er efter sit indhold generelt.
Også efter  

 forarbejderne til loven må forbudet antages at have til formål generelt at  

 sikre mod den risiko, der vil kunne følge af interessekonflikter, som særlig  

 kan opstå ved spekulationsforretninger.
 Herefter og efter det oplyste om karakteren af de af afgørelsen omfattede  

 engagementer finder ankenævnet ikke grundlag for at tilsidesætte den af  

 Finanstilsynet udøvede konkrete vurdering, som udmøntet i skrivelse af 25.  

 oktober 1995, hvorefter tilsynet har anset de 2 engagementer for omfattet af  

 § 90, stk. 1, i lov om forsikringsvirksomhed.
For så vidt angår klagerens anbringender om grundlaget for Finanstilsynets  

 pålæg bemærkes, at hjemmelen for Finanstilsynet til at træffe den påklagede  

 afgørelse følger af den almindelige tilsynsforpligtelse jf. § 237 i lov om  

 forsikringsvirksomhed.
Erhvervsankenævnet har forstået det i afgørelsen  

 indeholdte pålæg om afvikling, der har virkning også for  

 forsikringsselskabet, således at forholdene lovliggøres inden den angivne  

 frist.
 Da forsikringsselskabet har bekræftet at være frigjort fra garantier i  

 forhold til engagementerne og efter det anførte om sagens forløb og  

 principielle karakter, forlænger nævnet fristen for lovliggørelsen til den  

 25. april 1996.
 Vedrørende anmodningen om aktindsigt.
De dokumenter, der udveksles mellem Finanstilsynet som sådan og  

 Forsikringsrådet, må anses for undtaget fra aktindsigt efter  

 forvaltningslovens § 12, stk. 1, fordi de nævnte organer udgør 2 enheder  

 indenfor samme myndighed, jf. § 237 i lov om forsikringsvirksomhed  

 sammenholdt med forarbejderne til bestemmelsen samt tillige bekendtgørelserne  

 nr. 593 og 594 af 23. december 1981 vedrørende henholdsvis Forsikringsrådet  

 og Finanstilsynet.
Derfor har ankenævnet ikke fundet grundlag for at  

 imødekomme klagerens anmodning om aktindsigt i skriftligt materiale udvekslet  

 mellem Finanstilsynet og Forsikringsrådet i månederne september, oktober og  

 november 1995.
Ankenævnet har endvidere på grundlag af klagerens begæring om aktindsigt  

 for tiden indtil afgørelsen anmodet kammeradvokaten om på vegne  

 Finanstilsynet at meddele om materialet indeholder oplysninger vedrørende  

 faktiske omstændigheder, der er af væsentlig betydning for sagens afgørelse,  

 og som ikke i forvejen fremgår af det allerede fremsendte materiale, jf. §  

 12, stk. 2, i forvaltningsloven.
Kammer-advokaten har i den anledning oplyst,  

 at Finanstilsynet har meddelt ham, at der ikke i materialet findes sådanne  

 faktiske oplysninger, der skal meddeles efter forvaltningslovens § 12, stk.  

 2. Ankenævnet kan henholde sig hertil.
