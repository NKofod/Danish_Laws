Et selskab, der drev produktionsvirksomhed, havde på grund af  

 omsætningsnedgang betydelige likvide midler til rådighed, og overførte ca. 9  

 1/2 mio. kr. til en sparekasse.
Denne skulle for beløbet indkøbe værdipapirer  

 for selskabets regning.
Selskabet havde haft tab på en enkeltstående  

 valutaterminsforretning og større tab på aktier ved arrangementets ophør.  

 Selskabet blev ikke anset for omfattet af næringsreglen i  

 aktieavancebeskatningslovens § 3, og kunne derfor ikke fradrage tab på  

 aktiesalget, og ej heller på valutaterminsforretningen.
Aktieselskabet A klagede for skatteårene 1987/88 og 1988/89 over, at de  

 lokale skattemyndigheder havde forhøjet selskabets skattepligtige indkomst  

 med henholdsvis 50.553 kr. og 899.416 kr.
Forhøjelsen for skatteåret 1987/88  

 skyldtes, at selskabet ikke blev anset for berettiget til fradrag for tab på  

 en enkeltstående valutaterminsforretning.
Skatteankenævnet havde som begrundelse herfor anført, at den pågældende  

 handel ikke kunne anses for indgået i tilknytning til selskabets  

 erhvervsmæssige virksomhed.
Forholdet skulle efter nævnets opfattelse i  

 stedet behandles som enkeltstående væddemålskontrakt, hvilket betød, at  

 gevinst var skattepligtig, medens tab ikke kunne fratrækkes, jf.  

 statsskattelovens § 4 f.
 Forhøjelsen for skatteåret 1988/89 skyldtes, at fradrag på 899.416 kr. for  

 tab ved salg af aktier ikke var godkendt, idet disse var anset for omfattet  

 af aktieavancebeskatningslovens § 2.
Det klagende selskabs formål var at drive virksomhed med handel, håndværk,  

 fabrikation samt finansiering.
Dets hovedprodukter omfattede teknik og  

 maskinel til fremstilling af vedvarende energikilder.
I januar 1986 havde selskabet indgået en aftale med en sparekasse om  

 dennes køb og salg af værdipapirer for selskabets regning med det formål  

 gennem sparekassens placeringer at give selskabet det størst mulige afkast af  

 det af aftalen omfattede indskud.
Ifølge den oprindelige aftale skulle  

 selskabet indskyde 6,5 mio. kr., hvilket beløb i april 1986 blev forhøjet med  

 3 mio. kr. til 9,5 mio. kr.
Aftalen med sparekassen blev ophævet i september 1987, og selskabet havde  

 da fået udbetalt et beløb på 9.559.748 kr., der udgjorde betaling for  

 beholdning af aktier og obligationer pr. nævnte dato.
Selskabet havde efter  

 det oplyste ikke fået en specifikation af fordelingen af beløbet.
Selskabets  

 fordeling samt dets opgørelse af det realiserede nettotab ved salg af aktier  

 var fremkommet således:
Det var oplyst, at der indtil aftalens ophør i 1987 var foretaget ca. 60  

 aktiehandler.
Selskabet havde ikke herefter haft beholdninger af  

 obligationer, aktier eller andre værdipapirer.
Selskabets repræsentant fremhævede den betydelige omsætningsnedgang, der  

 var oplyst under sagsbehandlingen, og som skyldtes en voldsom afmatning i  

 salget af selskabets hovedprodukt.
Denne omsætningsnedgang havde motiveret  

 selskabet til at indgå aftalen med sparekassen, således at selskabets  

 betydelige likvide midler, der var et produkt af aktivitetsnedgangen, kunne  

 nyttiggøres på en mere aktiv måde end ved passiv anbringelse.
 Selskabet gjorde gældende, at det ved den i det først omhandlede  

 regnskabsår påbegyndte aktivitet med indgåelse af valutaterminsforretninger  

 og handel med aktier havde etableret en erhvervsmæssig aktivitet, der var  

 omfattet af såvel statsskattelovens som aktieavancebeskatningslovens  

 næringsbegreb, jf. statsskattelovens § 5 a og aktieavancebeskatningslovens §  

 3.
 Til støtte herfor anførtes, at den nævnte indgåede betydelige  

 valutaterminsforretning var et led i påbegyndelsen af selskabets  

 næringsvirksomhed og som følge heraf måtte ses i sammenhæng med de i det  

 følgende regnskabsår indgåede aktiehandler, at selskabets handel med  

 værdipapirer var omfattet af selskabets formålsbestemmelse, samt at såvel den  

 investerede kapitals størrelse, antallet af handler samt aktivitetens  

 tidsmæssige forløb støttede den antagelse, at der forelå næringsvirksomhed i  

 forbindelse med omsætning af aktier og finansielle instrumenter.
 Landsskatteretten bemærkede, at området for anvendelse af næringsreglen i  

 aktieavancebeskatningslovens § 3 var begrænset til tilfælde, hvor aktierne  

 var erhvervet med henblik på videresalg med fortjeneste af en skattepligtig,  

 der havde det som erhverv at handle med aktier og lignende værdipapirer.
Under hensyn til, at der var tale om et selskab uden professionel  

 tilknytning til værdipapirhandel, som over en kort årrække via en sparekasse  

 havde foretaget de omhandlede tabsgivende aktiehandler, fandt retten ikke, at  

 selskabet kunne anses for næringsdrivende i relation til aktiehandel.
Det  

 fandtes herefter, at ansættelserne, hvorefter valutaterminsforretningerne var  

 behandlet efter statsskattelovens § 4 f og aktietabene efter  

 aktieavancebeskatningslovens regler, måtte stadfæstes.
 LV 1990, SH 2.3.
