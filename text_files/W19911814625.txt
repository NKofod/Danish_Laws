En personlig virksomhed var startet i oktober 1985. I juni 1986 blev  

 den med virkning fra 1. januar 1986 omdannet til anpartsselskab.
Det var  

 aftalt, at værdi af goodwill først skulle fastsættes efter afslutning af  

 selskabets første regnskabsperiode pr. 30. juni 1987.
Den ansatte goodwill på 25.000 kr. blev stadfæstet af  

 Landsskatteretten, da værdien skulle fastsættes pr. 1. januar 1986 og kun med  

 indregning af forhold, der var konstaterede eller påregnelige på dette  

 tidspunkt.
Klagerens egne forventninger kunne ikke indgå.
 A klagede over, at hans kapitalindkomst for indkomståret 1987 var forhøjet  

 med for meget beregnet goodwill, 171.234 kr. + skattegodtgørelse heraf 42.808  

 kr.
Det var oplyst, at klageren i oktober 1985 havde startet egen virksomhed,  

 bl.a. med en specialproduktion i metalvarer, og at han den 25. juni 1986, med  

 virkning fra 1. januar 1986, havde omdannet virksomheden til et  

 anpartsselskab, hvori han selv var hovedanpartshaver.
I  

 stiftelsesoverenskomsten var det aftalt, at der straks skulle betales for  

 maskiner og inventar, medens værdi af goodwill først skulle fastsættes efter  

 30. juni 1987, når selskabets første regnskabsår, 1. januar 1986 til 30. juni  

 1987, var udløbet.
Skatterådet havde henvist til, at klageren ikke i efteråret 1985 havde  

 betalt for goodwill ved erhvervelsen af de produktionsrettigheder, som  

 påregnedes at give selskabet dets væsentligste indtjening, at SD-cirkulære  

 1988-17 om nye beregningsregler for værdiansættelse af goodwill ikke kunne  

 anvendes, da der var tale om en ganske nystartet virksomhed, og at det var  

 uberettiget at indregne driftsresultatet helt frem til 30. juni 1987 ved  

 beregningen af goodwillværdien pr. 31. december 1985, idet værdien af den  

 efter 1. januar 1986 oparbejdede goodwill tilhørte selskabet.
Skatterådet  

 havde herefter skønsmæssigt ansat værdien af goodwill til 25.000 kr. mod  

 196.234 kr. ifølge selskabets beregning, hvorved den foran nævnte difference  

 på 171.234 kr. fremkom.
Klagerens repræsentant oplyste om klagerens baggrund for start af eget  

 firma, at klageren i en årrække frem til 1. oktober 1985 havde været ansat i  

 et smedefirma, hvor man bl.a. producerede dette specialprodukt i henhold til  

 nogle tidligere erhvervede produktionsrettigheder.
Denne produktion passede  

 imidlertid ikke ind i smedefirmaets øvrige produktion, hvorfor klageren havde  

 fået tilbud om at overtage den.
Der skønnedes på dette tidspunkt ikke at være  

 nogen goodwillværdi forbundet med denne produktion, idet avancen var minimal.  

 Efter de af klageren indføjede ændringer i produktionsprocessen var  

 imidlertid opstået mulighed for en betydelig, fremtidig indtjening, der i  

 øvrigt var bekræftet af efterfølgende periodes regnskab.
Under hensyn til den  

 usikkerhed, som ved stiftelsen af selskabet var forbundet med fremtiden,  

 aftaltes det, at goodwill efter 30. juni 1987 skulle beregnes ud fra 50% af  

 driftsoverskuddet i den forløbne tid.
Der kunne næppe have været foretaget en  

 anden eller mere præcis beregning efter de konkrete omstændigheder, og den  

 selvangivne værdi måtte derfor anses for helt rimeligt og sagligt beregnet,  

 selv om beregningen først var foretaget i 1988.
Klagerens repræsentant bestred, at Østre Landsrets dom af 22. juni 1990 om  

 fastsættelse af goodwillværdi kunne anvendes på klagerens situation, og  

 anførte endvidere, at det efter praksis på dette område ikke var udelukket at  

 fastsætte værdi af goodwill i en virksomhed selv efter en ganske kort  

 driftsperiode.
Værdien måtte i det foreliggende tilfælde fastsættes ud fra en  

 vurdering af det indtjeningspotentiale, som en sagkyndig køber kunne  

 konstatere var til stede.
 Told- og Skattestyrelsen indstillede under sagens behandling for  

 Landsskatteretten ansættelsen stadfæstet under henvisning til følgende  

 momenter:
- der var ikke handlet mellem uafhængige parter - værdi af goodwill skal ansættes til handelsværdien, i dette tilfælde  

 efter et frit skøn, da sædvanlige, vejledende regler ikke kan anvendes - princippet i den nævnte Østre Landsretsdom fører til, at værdi af  

 goodwill skal beregnes pr. 1. januar 1986, uden hensyn til efterfølgende  

 begivenheder, som ikke var påregnelige på dette tidspunkt - der var underskud i driften i de første 3 måneder, og en uafhængig  

 tredjemand kunne derfor næppe tænkes at ville have betalt næsten 200.000 kr.  

 for goodwill - der var efter klagerens egen oplysning tale om en sæsonbetonet  

 virksomhed, hvilket bestyrker antagelsen af, at goodwill ikke har haft nogen  

 større værdi pr. 1. januar 1986 - stiftelsesoverenskomsten var meget kortfattet og mangelfuld og var i  

 øvrigt aldrig underskrevet - enhver goodwill oparbejdet efter 1. januar 1986 må tilhøre selskabet og  

 kan derfor ikke være overdraget af klageren pr. 31. december 1985.
Landsskatteretten fandt i det hele at kunne tiltræde de af Told- og  

 Skattestyrelsen anførte synspunkter.
Retten var således enig i, at  

 goodwillværdien på baggrund af Østre Landsrets dom af 22. juni 1990 skulle  

 ansættes til værdien pr. 1. januar 1986, og at der ved denne værdiansættelse  

 alene kunne medtages forhold, der var konstaterede, eller som var påregnelige  

 på dette tidspunkt.
Retten var endvidere enig i, at det oplyste om klagerens  

 virksomhed i den korte driftsperiode ikke gav grundlag for at antage, at  

 virksomheden havde haft en goodwillværdi pr. 1. januar 1986, der oversteg den  

 ansatte værdi.
Det bemærkedes herved, at retten ikke fandt, at klagerens  

 forventninger til virksomheden kunne indgå ved værdiansættelsen som  

 påregnelige forhold.
Den påklagede ansættelse blev derfor stadfæstet.
 LV 1990, L 6.2.2. og 6.4.
