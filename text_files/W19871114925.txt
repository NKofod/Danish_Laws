 Adoptionsnævnet stadfæstede samrådets afgørelse om, at sagen skulle  

 udsættes med henblik på foretagelse af psykologisk undersøgelse, selvom  

 ansøgerne på eget initiativ havde fået foretaget en undersøgelse af en  

 selvstændig psykolog.
 Ansøgerne havde til støtte for deres ansøgning på eget initiativ indhentet  

 en erklæring fra en psykolog vedrørende deres egnethed som adoptanter.
 Samrådet besluttede at der skulle foretages en psykologisk undersøgelse i  

 socialcentret med henblik på en nærmere vurdering af ansøgernes  

 personlighedsstruktur og indbyrdes forhold og til afklaring af, om de har  

 erhvervet de fornødne kvalifikationer, der skal til for at varetage et  

 adoptivbarns tarv.
 Ansøgerne påklagede herefter afgørelsen, idet de henviste til, at en ny  

 undersøgelse næppe ville kunne tilføje noget i forhold til den allerede  

 foretagne undersøgelse.
Adoptionsnævnet stadfæstede samrådets afgørelse, idet der lagdes vægt på,  

 at der i socialcentrene er ansat psykologer bl.a. med den arbejdsopgave at  

 foretage psykologiske undersøgelser i adoptionssager.
Disse psykologer er  

 trænede i dette arbejde og er bekendt med behandlingen af ansøgninger om  

 godkendelse som adoptivforældre, herunder med de krav, der af samrådene og  

 Adoptionsnævnet stilles til den psykologiske undersøgelse.
