Ophævelse af SKM2010. 379. SKAT SKM2019. 342. SKTST 1. Sammenfatning Dette styresignal ophæver SKM2010. 379. SKAT med virkning fra 01.07.2019. SKM2010. 379. SKAT afgrænsede hvilke forskellige drikkevarer med indhold af frugt eller grøntsager, der var omfattet af pant- og retursystemet.
Det fremgår at juice og koncentreret saft ikke er omfattet af pantbekendtgørelsen, mens færdigblandede drikkevarer med indhold af frugt og grøntsager er omfattet.
Denne sondring er indtil 01.07.2019 relevant i forhold til bestemmelse af satsen for emballageafgiften for emballager indeholdende disse drikkevarer.
Bekendtgørelse nr. 357 af 29. marts 2019 om pant på og indsamling m.v. af emballager til visse drikkevarer er trådt i kraft 1. juli 2019. Herefter er også juice og koncentreret saft omfattet af pant- og retursystemet, jf. bekendtgørelsen § 1, stk. 1, nr. 6 og nr. 7. Derfor er afgrænsningen i SKM2010. 379. SKAT ikke længere aktuel 2. Gyldighed Dette styresignal træder i kraft ved offentliggørelsen på Skattestyrelsens hjemmeside, og det bortfalder 6 måneder efter offentliggørelsen.
