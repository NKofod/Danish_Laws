 Ved lov nr. 824 af 19. december 1989 om skattemyndighedernes organisation  

 og opgaver m.v. (skattestyrelsesloven), der træder i kraft den 1. april 1990,  

 er den hidtidige ligningskommission blevet erstattet af et skatteankenævn,  

 som udelukkende er en klageinstans.
 Efter § 1 i skattestyrelsesloven har kommunalbestyrelsen overtaget  

 ligningskommissionens hidtidige ansvar for udarbejdelsen af kommunens  

 ligningsplan.
 I lovens § 6 er der fastsat regler om sammensætning og valg af  

 skatteankenævnet.
 Med henblik på ikrafttrædelsen af skattestyrelsesloven foretager  

 Indenrigsministeriet herved følgende ændring af normalstyrelsesvedtægten for  

 kommuner:
 1. Som ny § 10, stk. 7, indsættes:
»Stk. 7.  Udvalget udarbejder forslag og foretager  

 indstilling til kommunalbestyrelsen om kommunens ligningsplan.« Stk. 7.  bliver herefter stk. 8.
 2. § 17 affattes således:
»Skatteankenævnet består af .... medlemmer, der vælges efter reglerne  

 i lov om skattemyndighedernes organisation og opgaver m.v.  

 (skattestyrelsesloven).« 3. Endvidere skal der i styrelsesvedtægten (§ 24 i  

 normalstyrelsesvedtægten) træffes bestemmelse om eventuelt vederlag til  

 formanden for skatteankenævnet.
Indenrigsministeriet vil snarest udsende en bekendtgørlse om, at der kan  

 tillægges formanden et vederlag inden for de samme rammer, som gælder for  

 udvalgsformænd, jf.
Indenrigsministeriets bekendtgørelse nr. 667 af 24.  

 oktober 1989.
