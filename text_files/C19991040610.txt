 Om autorisation til at udøve vagtvirksomhed.
I henhold til § 1 og § 17 i  

 justitsministeriets bekendtgørelse nr. 863 af 23. december 1986 om  

 vagtvirksomhed meddeles autorisation til at udøve vagtvirksomhed og  

 godkendelse af kontrolcentraler af rigspolitichefen.
I henhold til  

 bekendtgørelsens § 5 meddeles godkendelse af personalet i en  

 vagtvirksomhed af politimesteren (politidirektøren) i den politikreds,  

 hvor vagtvirksomhedens hovedkontor er beliggende.
Bekendtgørelsen  

 trådte i kraft den 1. januar 1987, men ansøgninger skal blot  

 være indgivet inden 1. april 1987. Virksomhed kan udøves som  

 hidtil, indtil afgørelse i sagen foreligger.
 Ansøgninger:
 1.1	Ansøgningsblanketter til brug ved  

 ansøgning om autorisation (P 800/1-87 og P 801/1-87), godkendelse af  

 kontrolcentraler (P 803/1-87) og oplysningsblanket vedrørende  

 godkendelse af personale (P 802/1-87) er under udarbejdelse og vil blive  

 udsendt omkring 1. marts 1987. De skal herefter anvendes af  

 vagtvirksomhederne i forbindelse med de nævnte ansøgninger.
 1.2	Samtidig vil en vejledning om godkendelse af  

 kontrolcentraler blive udsendt til politikredsene.
 Personlegitimationskort:
2.1	Personlegitimationskort udfærdiges centralt i  

 rigspolitichefens afd.
D.
 2.2		Når en person af politimesteren  

 (politidirektøren) er godkendt indsendes en side af blanket P 802/1-87  

 til:
Rigspolitichefen, afd.
D Legitimationsregisteret Landlystvej 34-40 2650 Hvidovre.
2.3		Blanketten påhæftes et vellignende  

 foto, størrelse 35 x 45 mm, af ansøgeren.
Billedet forsynes  

 på bagsiden med den pågældendes navn.
Blanketter med  

 forsvarligt påhæftede billeder kan indsendes i samme kuvert.
2.4	Efter sikkerhedslaminering sendes  

 legitimationskortet fra afd.
D direkte til vagtvirksomheden, hvorfra det  

 udleveres til ansøgeren.
Blanketten returneres til politimesteren  

 (politidirektøren) med angivelse af nummeret på det udstedte  

 legitimationskort.
 2.5	Personlegitimationskort, som afleveres i  

 forbindelse med ansættelsesforholdets ophør, indsendes af  

 politimesteren (politidirektøren) til legitimationsregisteret.
 Gebyr:
 3.1		Med hensyn til gebyr for udstedelse af  

 personlegitimationskort skal politikredsene foretage den fornødne  

 regnskabsmæssige registrering og de indbetalte gebyrer føres til  

 indtægt på konto 4600.10.2.30.
 Det påhviler således politimesteren  

 (politidirektøren) at påse, at det fastsatte gebyr bliver  

 betalt.
3.2	I henhold til bekendtgørelsens § 28, stk. 2,  

 kan der pålægges et gebyr for hver fejlalarmering.
Dette gebyr  

 konteres ligeledes på konto 4600.10.2.30. Også i disse  

 tilfælde skal der foretages den fornødne regnskabsmæssige  

 registrering.
 3.3	Den fornødne rettelse til kontoplan vil  

 blive foretaget og fremsendt til politikredsene.
 Orientering fra Rigspolitichefen:
4.1		Når autorisation/godkendelse er meddelt,  

 vil politimesteren (politidirektøren) i den politikreds, hvor  

 virksomheden/kontrolcentralen har hovedkontor, snarest blive underrettet  

 herom.
De øvrige politikredse vil med passende mellemrum få  

 tilsendt en ajourført liste over autoriserede vagtvirksomheder og  

 godkendte kontrolcentraler.
 4.2	En indehaver af autorisation som personligt vil  

 udøve vagtvirksomhed, skal gennem politimesteren  

 (politidirektøren) have udstedt et personlegitimationskort samt  

 iøvrigt gennemgå en uddannelse ligesom personale, der er  

 godkendt til at udøve vagtvirksomhed.
 Henvisning af henvendelser:
5.1	Alle henvendelser vedrørende  

 ansøgning om autorisation og godkendelse af kontrolcentraler kan  

 henvises til rigspolitichefen, afd.
A, tlf. 33 14 88 88, lokal 3364.
 OM VEJLEDNING OM GODKENDELSE AF KONTROLCENTRAL MV.
Ansøgning om godkendelse af en kontrolcentral  

 indgives til rigspolitichefen på en af ham godkendt blanket.
Blanketten  

 udleveres af det lokale politi eller af rigspolitichefens afdeling A,  

 sekretariatet, Polititorvet 14, 1588 København V.
 OPGAVE.
 En kontrolcentral har til opgave at tilse, overvåge,  

 betjene, registrere og behandle signaler modtaget fra tilsluttede  

 AIA-anlæg (automatisk indbrudstyverialarmeringsanlæg).
 2.	I tilslutning hertil bør kontrolcentralen  

 råde over nøgler til samtlige alarmsteder samt en liste med  

 navn, privat telefonnummer og forretningstelefonnummer på  

 kontaktpersoner ved alarmstederne.
 INDRETNING.
 En kontrolcentral bør omfatte følgende  

 lokaliteter:
1)	kontrolcentralstue, 2)	krydsfelt, 3)	nødstrømforsyningsanlæg  

 og 4)	andre lokaliteter, der er nødvendige for  

 kontrolcentralens drift.
2.		Kontrolcentralen indrettes i en bygning eller  

 del heraf af forsvarlig brandmæssig konstruktion, mindst svarende til  

 BD - bygningsdele - 60 med klasse i overflader.
I øvrigt skal  

 bygningsreglementets almindelig bestemmelser og krav og vilkår fra  

 arbejdstilsynet overholdes.
Der skal sikres mekanisk og elektrisk mod  

 uvedkommendes indtrængen.
 3.	Der kan stilles krav til kontrolcentralens ydre  

 sikring, hegn og præventiv belysning etc.
 KONTROLCENTRALSTUEN.
 Kontrolcentralstuen er den del af kontrolcentralen, hvori  

 signaler automatisk modtages, manuelt tilses, betjenes, registreres og  

 behandles hele døgnet.
 2.		Al adgang til kontrolcentralstuen bør ske  

 via en gennemgangssluse, der udføres i særskilt tyvericelle med  

 gennembrudssikrede og branddrøje materialer (BD 60). Slusen bør  

 være rektangulær med sider i forholdet 1:2. Slusen må kun  

 forsynes med 2 døre, mindst svarende til BD 60. Der må ikke  

 være nicher eller fremspring i slusen.
3.	Kontrolcentralstuen bør udføres i  

 særskilt tyvericelle.
Grænseflader mod tilstødende rum  

 bør opføres i gennembruds- og branddrøje materialer.  

 Udgangsdøren bør være en del af gennemgangsslusen.  

 Samtlige åbninger bør være dækket med lukke forsynet  

 med mekaniske og elektriske sikringer mod opbrydning eller uberettiget  

 oplukning.
Vinduer skal i denne forbindelse betragtes som lukke.
4.	I kontrolcentralstuen skal forefindes  

 nødvendig brandslukningsmateriel.
Udblæsnings- og  

 indsugningsventiler ført til det fri skal slutte mindst 4 m over  

 terræn.
Systemet skal sikres mod tilføring af faste stoffer,  

 væsker eller luftarter, som ved spredning virker skadevoldende,  

 bedøvende eller irriterende.
5.		Ved hver betjeningsplads bør monteres et  

 AOA-overfaldstryk.
Bringes trykket i alarmtilstand, skal signalet automatisk  

 overføres sabotagessikret til anden døgnbemandet kontrolcentral  

 eller i henhold til lovens § 9 direkte til politiet.
 6.	Kontrolcentralstuen bør have mindst én  

 direkte telefonlinie til nærmeste politi.
 ADGANGSFORHOLD.
 Al adgang til kontrolcentralen skal overvåges ved  

 aktiv adgangskontrol (nøgle, adgangskontrolkort eller indskrivning i  

 bog eller lignende).
2.	Adgangskontrol til slusen bør foretages  

 audielt og visuelt.
Døren fra slusen til kontrolcentralstuen må  

 ikke kunne åbnes før adgangsdøren til slusen er lukket.  

 Sluserummet skal kunne overvåges visuelt fra kontrolcentralstuen.  

 Døren fra slusen til kontrolcentralen må ikke kunne åbnes  

 fra slusen.
 3.	Adgangsberettiget til slusen er alene personer med  

 rette nøgle eller kode til elektromekanisk lås.
 REGISTRERINGSUDSTYR.
Registreringsudstyr til indkomne signaler bør til  

 stadighed optisk og akustisk indikere, hvorvidt den enkelte  

 transmissionskanal befinder sig i sin normal-, alarm-, fejl- og/eller  

 prøvetilstand.
Signaler bør automatisk registreres på  

 printer eller monitor med klar tekst.
Registreringen skal omfatte lokalitet,  

 dato og klokkeslet.
Tidspunktet for signalets videregivelse til politiet  

 registreres (på bånd!). Registreringer skal opbevares i 18  

 måneder.
 TRANSMISSIONSKANALER.
Alle kabler til transmissionsudstyret skal indføres  

 til bygningen nedgravet i jord i mindst frostfri dybde.
Transmissionskabler  

 bør ikke trækkes gennem usikrede/ubevogtede rum.
Kabler  

 tilstræbes trukket direkte fra kælder/jord til krydsfelt, der  

 placeres så tæt på kontrolcentralstuen som muligt.
 KRYDSFELTER.
Krydsfelter bør udføres som  

 selvstændige tyvericeller.
Rum bør opføres i gennembruds-  

 og branddrøje materialer (BD). Er krydsfeltet beliggende direkte op  

 til kontrolcentralen kan feltet betragtes som en del af denne.
 NØDSTRØMSFORSYNING.
Nødstrømsforsyning bør foruden  

 nødbelysning kunne forsyne kontrolcentralens vitale anlæg i  

 mindst 72 timer.
Feltet skal automatisk koble ind ved normalt  

 strømsvigt.
Nødstrømsforsyning skal udgøre en  

 selvstændig tyvericelle.
 MYNDIGHEDSKRAV.
 Kravene til sikring af kontrolcentralen kan ikke  

 tilsidesætte myndighedernes krav og bestemmelser herunder overholdelse  

 af flugtveje i tilfælde af brand.
 BEMANDING AF KONTROLCENTRALEN.
Bemanding af kontrolcentralen skal afpasses efter de  

 tilsluttede AIA-anlæg, dog mindst 2 tjenestegørende, uddannede  

 personer.
Heraf skal til stadighed mindst 1 person opholde sig i  

 kontrolcentralstuen.
Vagtfri personale må ikke opholde sig i  

 kontrolcentralstuen.
 ANSVARLIG LEDER.
 Der skal udpeges en ansvarlig leder af  

 kontrolcentralen.
2.		Lederen har til opgave at fastlægge,  

 vedligeholde og revidere de gældende forholdsordre og lede  

 vagtcentralens daglige drift i overensstemmelse hermed.
Lederen skal  

 endvidere påse, at der fastlægges daglige rutiner med hensyn til  

 afprøvning af kontrolcentraludstyret, prøvealarmeringer mv.
 ÆNDRINGER.
Rigspolitichefen skal underrettes, såfremt der  

 udpeges ny ansvarlig leder.
I tilfælde af udvidelser eller  

 ændringer i øvrigt i den godkendte kontrolcentral skal der ske  

 indberetning til rigspolitichefen på ansøgningsblanket.  

 Henvendelse om ændringer kan rettes til rigspolitichefens afdeling A,  

 sekretariatet.
 UNDERRETNINGSPLIGT.
 Kontrolcentralen skal underrette det lokale politi og  

 abonnenter i tilfælde af driftstop, strejker, langvarige reparationer  

 og kabelbrud mv.
