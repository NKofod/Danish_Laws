Betænkning afgivet af Miljø- og  

 Planlægningsudvalget den 10. december 1998 Betænkning over Forslag til lov om ændring af lov om  

 vandforsyning m.v.
(Gebyrer) Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt og i samråd.
 Nogle af udvalgets spørgsmål til  

 miljø- og energiministeren og ministerens svar herpå er optrykt  

 som bilag til betænkningen.
 Ministeren har under samråd med udvalget  

 tilkendegivet, at Miljø- og Energiministeriet inden udgangen af  

 folketingsåret 2000-2001 vil indhente oplysninger fra amterne baseret  

 på stikprøver, om der er væsentlige forskelle på de  

 målte indvindingsmængder og de tilladte  

 indvindingsmængder.
 Såfremt der viser sig at være væsentlige  

 forskelle, vil miljø- og energiministeren tage initiativ til en  

 drøftelse med Folketingets partier med henblik på at vurdere, om  

 gebyret bør fastsættes i forhold til den målte  

 indvindingsmængde.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Centrum-Demokraternes og  

 Det Radikale Venstres medlemmer af udvalget) lovforslaget til vedtagelse  

 uændret.
 Et mindretal (Dansk Folkepartis medlem af udvalget) indstiller  

 lovforslaget til forkastelse ved 3. behandling.
Mindretallet har ingen sympati for loven.
Kortlægning af  

 vandressourcerne er intakt i amterne, så derfor ser Dansk Folkeparti  

 ingen grund til at opkræve ekstra gebyr på det område.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Som led i Vandmiljøplan II - som Enhedslisten ikke støtter -  

 gennemføres en ændring af vandforsyningsloven, så  

 vandforbrugerne nu skal betale for, at landmændene får penge for  

 at sprøjte lidt mindre på særlige områder, hvor man  

 anser grundvandet for mest udsat.
Derved brydes der med to vigtige  

 principper.
 For det første, at man indfører særlige,  

 afgrænsede områder, hvor man vil gennemføre nogle  

 specielle foranstaltninger mod nedsivning af kvælstof og pesticider.  

 Derved ser man bort fra det faktum, at hele Danmark er  

 grundvandsdannende.
For det andet, at den decentrale vandforsyning opgives.  

 Når man udpeger områder, som prioriteres højest - det  

 hedder ifølge lovforslaget, at udpegede områder med  

 særlige drikkevandsinteresser skal tilgodeses - indebærer det, at  

 andre drikkevandsressourcer afskrives som mindre interessante.
Perspektivet  

 kan meget let blive, at såvel eksisterende som kommende  

 drikkevandsressourcer opgives, og at landet bliver uden rent drikkevand  

 på en række geografiske områder, samt at rensning af vand  

 bliver perspektivet.
Dette vil yderligere føre til centralisering af  

 vandforsyningen.
 Herudover skal nævnes, at princippet om, at  

 forureneren betaler, i vidt omfang opgives i dette lovforslag, idet  

 forbrugerne skal betale til landmændene, endda uden at  

 sprøjtning og overgødskning udelades fuldstændig på  

 de arealer, der betales for.
Endelig skal påpeges det urimelige i, at  

 vandafgiften hovedsageligt skal betales af husholdningerne, mens landbruget,  

 som grundvandet skal beskyttes imod med denne plan, kun skal betale en  

 merafgift pr. kubikmeter på en tredjedel af den afgift, som forbrugerne  

 skal betale.
Dette finder mindretallet uacceptabelt.
 Et tredje mindretal (Kristeligt Folekpartis medlem af udvalget) vil  

 ved 3. behandling af lovforslaget stemme hverken for eller imod  

 lovforslaget.
Pernille Blach Hansen (S)  

  Inger Bierbaum (S)    Martin Glerup (S)  

 Lis Greibe (S)  

 Jens Peter Vernersen (S)  

  Steen Gade (SF) fmd.  

Ebbe Kalnæs (CD)    Vibeke Peschardt (RV)  

  Søren Kolstrup (EL)  

  Hans Christian Schmidt (V)    Bodil Thrane (V)  

  Jørgen Winther (V)  

  Jens Vibjerg (V)  

  Henriette Kjær (KF) nfmd.  

Frank Dahlgaard (KF)   

 Svend Aage Fauerholdt (DF)  

  Ole M.
Nielsen (KRF) Fremskridtspartiet  

 havde ikke medlemmer i udvalget.
Bilag Nogle af udvalgets spørgsmål til miljø-  

 og energiministeren og ministerens svar herpå Spørgsmål 4:
Vil ministeren yderligere specificere de amtskommunale  

 merudgifter på 92 mio. kr., som fremgår af det generelle overslag  

 i tabel 3 i lovforslagets bemærkninger? Svar:
 Jeg har forelagt spørgsmålet for  

 Miljøstyrelsen, som oplyser følgende:
 »Jf. tabel 3 kan de amtskommunale merudgifter  

 opgøres således:
 mio. kr.
1 Udgifter til kortlægning 734 Udgift pr. år over 10 år 73 2 Administration af kortlægning pr. år 7 3 Indsatsplaner pr. år 16 4 Koordinationsforum pr. år 2 5 Administration af gebyropkrævning pr. år 4 Samlede udgifter pr. år 102 6 Eks. kortlægningsforpligtelse pr. år 10 Amtslige merudgifter pr. år 92 For så vidt angår punkt 2-6, henvises til  

 bemærkningerne til lovforslaget.
For punkt 1, udgifter til  

 kortlægning, kan følgende oplyses:
 Kortlægningen i henhold til lov om beskyttelse af  

 drikkevandsressourcer og vandforsyning består i en detaljeret  

 kortlægning af de geologiske lag, hvor grundvandet dannes og  

 strømmer, kombineret med edb-beregninger af grundvandets dannelse og  

 strømning.
Formålet med kortlægningen er at identificere  

 de områder på jordoverfladen, hvor grundvandet dannes, og at  

 afgrænse de områder, hvor dæklagene giver en dårlig  

 beskyttelse af grundvandet.
Herved kan den omkostningskrævende,  

 supplerende grundvandsbeskyttelse målrettes mod de områder, hvor  

 den er nødvendig.
 Ved kortlægningen undersøges  

 grundvandsmagasinernes beliggenhed, dæklagenes opbygning af sandede og  

 lerede jordarter m.v., grundvandets strømningsveje i jorden og den  

 naturlige grundvandskemi, som afspejler grundvandets dannelseshistorie.
 Konceptet for kortlægningen er opbygget ud fra  

 erfaringer fra Århus Amt, som allerede har gennemført  

 kortlægning af væsentlige dele af amtets områder med  

 særlige drikkevandsinteresser.
Miljøstyrelsen udarbejder p.t. en vejledning, som  

 beskriver kortlægningen, Vejledning om zonering.
Kortlægningen  

 gennemføres ved en kombination af traditionelle metoder, nye  

 undersøgelsesmetoder og edb-modellering.
 De traditionelle metoder er såkaldte direkte metoder  

 som f.eks. undersøgelsesboringer, prøvepumpninger og analyser  

 af vandprøver.
 De nye undersøgelsesmetoder er såkaldte  

 indirekte metoder, hvor forskellene i jordlagenes elektriske ledningsevne  

 udnyttes til at afgøre, om der f.eks. er tale om sand eller ler.
 Ved edb-modellering beregnes grundvandsdannelsens  

 størrelse og arealmæssige fordeling, grundvandets  

 strømningsveje m.v. ud fra oplysninger om geologiske forhold,  

 nedbør, indvinding osv.
Udgifterne til kortlægning af et område vil  

 afhænge af karakteren af de geologiske forhold, som skal  

 undersøges.
Områder med ensartet geologisk opbygning vil alt  

 andet lige kræve mindre undersøgelser end områder med  

 kompliceret geologi.
Ligeledes vil dybden til grundvandet have betydning for  

 udgifterne.
Ud fra erfaringerne i Århus Amt har  

 Miljøstyrelsens konsulent beregnet udgifterne til kortlægningen.  

 Udgifterne er vurderet af en styregruppe med repræsentanter fra  

 Amtsrådsforeningen, Danske Vandværkers Forening og Danmarks og  

 Grønlands Geologiske Undersøgelser, som alle besidder en  

 væsentlig viden på området.
Der er enighed om, at den  

 gennemsnitlige udgift til kortlægningen kan skønnes til 54.000  

 kr. pr. km2, dvs. 540 kr. pr. ha.
Det er her forudsat, at den  

 gennemsnitlige kortlægning af 1 km2 vil omfatte:
Metode Omfang pr. km2 Pris i 1.000 kr.  

 pr. km2 Direkte metoder Boringer 0,1 stk.
8 Vandanalyser 0,2 stk.
1 Prøvepumpninger m.v.
 0,2 stk.
6 Indirekte metoder Borehulslogs 0,2 stk.
1 MultiElektrode Profilering 2 km 20 Transient Elektromagnetisk 15 stk.
15 Grundvandsmodellering 3 I alt pr. km2 54 Da der er udpeget ca. 15.289 km2 som  

 områder med særlige drikkevandsinteresser, andrager den samlede  

 udgift dermed 825,6 mio. kr.
Da skov-, natur- og byområder imidlertid  

 ikke kortlægges fuldt ud, jf. bemærkningerne til lovforslaget,  

 anslår Miljøstyrelsen udgifterne til ca. 734 mio. kr.« Spørgsmål 5:
Vil ministeren medvirke til, at gebyrberegningen for alle  

 erhverv, som henter vand fra egne boringer m.v., kun omfatter 50 pct. af  

 niveauet for godkendte vandindvindingstilladelser? Svar:
Spørgsmålet forstås således, at  

 erhvervsmæssig indvinding af vand fra boringer omfattet af  

 vandforsyningslovens § 20 kun skal betale gebyr af 50 pct. af den tilladte  

 indvundne vandmængde.
Dette vil altså medføre, at  

 erhvervsvirksomheder kun skal betale et gebyr forholdsmæssigt svarende  

 til en sjettedel af gebyret for vandværker, institutioner m.v.
Der er med forslaget lagt op til, at alle  

 indvindingstilladelser, der er meddelt af amtet, skal kunne  

 pålægges et gebyr.
Det gælder således også vand  

 til markvanding og vand til industriformål.
 Men landbrug, dambrug og industrivirksomheder med egen  

 indvinding af grundvand pålægges kun et gebyr på en 1/3 af  

 gebyret for de almene vandværker.
Dette mener jeg er en rimelig byrdefordeling.
Vi har alle  

 en interesse i, at grundvandet beskyttes, og jeg mener derfor også, at  

 landbruget skal være med til at betale sin del.
