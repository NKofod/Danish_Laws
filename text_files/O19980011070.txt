Resumé  


  

 En forening der repræsenterede en række udbydere af Service 900-tjenester,  

 klagede over Service 900-Nævnets afslag på at udlevere kopi af båndoptagelser  

 af kontrolopkaldene.
Service 900-Nævnet foretager kontrolopkald for at  

 kontrollere om Service 900-tjenesterne overholder forskrifterne.
 Ombudsmanden gav nævnet ret i at båndoptagelserne var interne  

 arbejdsdokumenter og dermed som udgangspunkt undtaget fra aktindsigt.  

 Ombudsmanden mente dog ikke at nævnet havde hjemmel til at nægte aktindsigt i  

 båndoptagelserne som helhed, idet oplysninger om sagens faktiske  

 omstændigheder  

 som var af væsentlig betydning for sagens afgørelse, ville være undergivet  

 aktindsigt.
Nævnet henviste også til at kontroløjemedet ville forspildes hvis  

 kopier af båndoptagelserne blev udleveret.
Ombudsmanden fandt ikke grundlag  

 for  

 at kritisere nævnets vurdering, hvorefter udlevering af kopi ville svække  

 fremtidige kontrolmuligheder væsentligt, idet en udlevering af kopier ville  

 gøre det muligt for udbydere at genkende kontrolopkaldernes stemmer.
Men da lydbåndene lovligt kunne nægtes udleveret i kopi, mente  

 ombudsmanden at nævnet skulle have lavet et notat om de oplysninger fra  

 båndene,  

 som måtte udleveres fordi de drejede sig om sagens faktum og var af væsentlig  

 betydning for sagens afgørelse.
Notatet skulle forelægges parten inden nævnet  

 traf afgørelse med henblik på at parten fik lejlighed til at kommentere  

 oplysningernes indhold, jf. forvaltningslovens § 19, stk. 1. (J.nr.  

 1996-2046-501).
Aktindsigt i båndede kontrolopkald.
Interne  

 arbejdsdokumenter.
Kontrolhensyn.
Notatpligt Sagens omstændigheder var  

 følgende:
A repræsenterede en række  

 udbydere af Service 900-tjenester.
Disse tjenester er ydelser som stilles til  

 rådighed for kunderne gennem telenet og teletjenesten.
Televirksomhederne  

 varetager registrering af forbruget af ydelsen foruden fakturering og  

 specificering  

 af betaling for denne.
Reglerne om Service 900-tjenester findes for  

 øjeblikket  

 i bek. nr. 917 af 18. oktober 1996 om service 900-tjenester.
Denne  

 bekendtgørelse  

 trådte i kraft 1. november 1996, og fra dette tidspunkt ophævedes det indtil  

 da  

 gældende regelsæt, bek. nr. 931 af 23. november 1992. På tidspunktet for A's  

 henvendelse til mig gjaldt 1992-bekendtgørelsen.
På de punkter der var  

 relevante for denne sag, er 1996-bekendtgørelsen i alt væsentligt uændret i  

 forhold til 1992-bekendtgørelsen.
Ved ethvert opkald til en Service  

 900-tjeneste skal udbyderen sikre at der indledningsvis gives oplysninger  

 bl.a. om prisen for brug af tjenesten og navn og telefonnummer på udbydere.  

 Efter 1992-bekendtgørelsen måtte tjenester i kategori I og II ikke indeholde  

 beskrivelser af seksuelle eller erotiske forhold, kontaktformidling med  

 henblik på seksuelt samvær eller andre elementer af sådan karakter (§ 17,  

 stk.  

 1). 1996-bekendtgørelsen bestemmer at for at en tjeneste kan henføres til  

 kategori I, II og IV, må den ikke indeholde beskrivelser af den nævnte  

 kategori  

 (§ 11). Televirksomheden skal imødekomme anmodninger fra kunder om at få  

 afbrudt  

 telefonforbindelse til Service 900-tjenester som udbydes i kategori II og V.  

 Kunder der ønsker at modtage Service 900-tjenester som udbydes i kategori III  

 og IV, kan bede om at få åbnet adgang for forbindelse (§ 14). Begrænsningen i  

 tilgængelighed gjaldt i 1992-bekendtgørelsen kun for tjenester i kategori III  

 (§ 18, stk. 3). For at sikre at der ikke i tjeneste i kategori I, II og IV  

 udbydes beskrivelser af seksuelle forhold osv., og for at kontrollere at der  

 gives (korrekte) oplysninger om pris og udbyderens navn og telefonnummer,  

 foretager  

 Service 900-Nævnet jævnligt kontrolopkald til tjenesterne.
Nævnets  

 sekretariat  

 optager kontrolopkaldene på bånd.
Konstaterer nævnet en overtrædelse, kan det  

 udstede påbud til udbyderen, og i gentagelsestilfælde kan nævnet lukke  

 tjenesten  

 (§ 13 i 1996-bekendtgørelsen og § 26 i 1992-bekendtgørelsen).
 I sagen forelå flere  

 eksempler på påbud om at foretage ændringer i en tjeneste samt efterfølgende  

 afgørelse om at tjenesten skulle lukke.
 Service 900-Nævnet skrev eksempelvis  

 den 28. september 1993 således til et af A's medlemmer:
 "I henhold til § 24,  

 stk. 3, nr. 2 i bekendtgørelsen om service 900-tjenester  

 (kommunikationsministerens bekendtgørelse nr. 931 af 23. november 1992) har  

 Service 900-Nævnet blandt andet til opgave at træffe afgørelser i klagesager  

 og  

 i sager, som nævnet tager op af egen drift i medfør af bekendtgørelsen.
 I henhold til  

 bekendtgørelsens § 17, nr. 1, må en tjeneste i kategori I og II i ingen  

 henseende indeholde beskrivelser af seksuelle eller erotiske forhold,  

 kontaktformidling med henblik på seksuelt samvær eller andre elementer af  

 sådan  

 karakter.
 Ved opkald den 24. september  

 1993 til service 900-tjeneste (...) og 28. september 1993 til service  

 900-tjeneste (...), forekommer der på begge tjenester beskrivelser af  

 seksuelle  

 og erotiske forhold.
 I henhold til  

 bekendtgørelsens § 26, stk. 1, kan nævnet, hvis en tjeneste udbydes i strid  

 med  

 bestemmelserne i bekendtgørelsen, påbyde udbyderen af foretage de fornødne  

 ændringer.
I medfør heraf pålægges De  

 straks ved modtagelsen af denne skrivelse at bringe tjenesterne (...) og  

 (...)  

 i overensstemmelse med bestemmelserne i bekendtgørelsen om service  

 900-tjenester.
Det vil sige, at De inden den 6. oktober 1993 drager omsorg  

 for,  

 at Deres tjenester bringes i overensstemmelse med § 17, nr. 1.
Hvis det konstateres, at De  

 ikke følger dette pålæg, agter nævnet at pålægge vedkommende televirksomhed  

 at  

 lukke for adgang til tjenesterne, jfr. § 26, stk. 3." I et brev af 7. oktober 1993  

 meddelte nævnet det pågældende medlem følgende:
"Med brev af 28.  

 september 1993 meddelte Service 900-Nævnet sin afgørelse vedrørende  

 ovennævnte  

 service 900-tjeneste.
Det blev i afgørelsen pålagt (X) inden den 6. oktober  

 1993 at bringe tjenesten (...) i overensstemmelse med bekendtgørelsen om  

 service 900-tjenester (kommunikationsministerens bekendtgørelse nr. 931 af  

 23.  

 november 1993).
Ved kontrol den 6. oktober  

 1993 har nævnet konstateret, at tjenesten fortsat ikke er i overensstemmelse  

 med bekendtgørelsen.
I henhold til § 26, stk. 3 har nævnet derfor pålagt KTAS  

 omgående at lukke for adgang til service 900-nummeret (...)." I et brev af 10. oktober 1993  

 gjorde medlemmet indsigelse imod afgørelsen.
Hun anførte at hun havde haft  

 barselsorlov og derfor ikke havde været til stede og kunnet indskærpe de  

 ansatte piger at overholde reglerne.
Medlemmet ansøgte den 8.  

 oktober 1993 om aktindsigt i en kopi af nævnets båndoptagelser.
I brev af 14.  

 oktober 1993 svarede nævnet at medlemmets anmodning blev imødekommet.
Nævnet  

 vedlagde samtidig kopi af båndoptagelser af kontrolopkald af 20. september og  

 6. oktober 1993. I et brev af 15. oktober 1993 til medlemmet fastholdt nævnet  

 afgørelsen af 7. oktober 1993 om at lukke tjenesten.
 Det pågældende medlem udbød  

 en tjeneste på et andet nummer og modtog følgende brev af 7. marts 1998 fra  

 Service 900-Nævnet:
 "...
 I medfør af bekendtgørelsens  

 § 9, skal en service 900-tjeneste indeholde en samlet ydelse, således at der  

 ikke forudsættes foretaget yderligere opkald til service 900-numre eller  

 andre  

 telefonnumre for at få den annoncerede ydelse leveret.
 I medfør af § 17, nr. 1, må  

 tjenesten i ingen henseende indeholde beskrivelser af seksuelle eller  

 erotiske  

 forhold, kontaktformidling med henblik på seksuelt samvær eller andre  

 elementer  

 af sådan karakter.
 Service 900-Nævnet har den 5.  

 marts 1996 foretaget kontrolopkald til service 900-tjenesten (...), som  

 ifølge  

 anmeldelses/ændringsskema af 15. januar 1996 (vedlagt i kopi) udbydes af (X).
Ved kontrolopkaldet  

 konstaterede Service 900-Nævnet, at tjenesten ikke indeholdt en samlet  

 ydelse,  

 idet der reelt ikke leveredes en ydelse på tjenesten.
Tjenesten bestod i at  

 vente på et telefonnummer.
 Ved opkaldet blev det oplyst,  

 at for at snakke 'varmt' skulle man vente i 10 minutter, hvorefter man ville  

 få  

 udleveret et almindeligt telefonnummer, hvor der kunne 'snakkes telefonsex'.
 Således opfylder tjenesten  

 (...) ikke bekendtgørelsens bestemmelser.
 I henhold til  

 bekendtgørelsens § 26, stk. 1, kan nævnet, hvis en tjeneste udbydes i strid  

 med  

 bestemmelserne i bekendtgørelsen, påbyde udbyderen at foretage de fornødne  

 ændringer.
I medfør heraf pålægges De  

 straks ved modtagelsen af denne skrivelse at bringe Service 900-tjenesten  

 (...)  

 i overensstemmelse med bestemmelserne i bekendtgørelsen om service  

 900-tjenester.
Det vil sige, at De inden den 15. marts 1996 drager omsorg  

 for,  

 at tjenesten bringes i overensstemmelse med bekendtgørelsens § 9 og § 17, nr.  

 1.
 Hvis det konstateres, at De  

 ikke følger dette pålæg, agter nævnet at pålægge Tele Danmark A/S at lukke  

 for  

 adgang til tjenesten, jf. § 26, stk. 3.
..." I et brev af 11. marts 1996  

 bad medlemmet om aktindsigt i "båndoptagelse/afskrift" af samtalen.  

 Nævnet afslog i brev af 29. marts 1997. Nævnet anførte bl.a.:
"Service 900-nævnet skal  

 hertil oplyse, at de pågældende båndoptagelser udelukkende er  

 arbejdsredskaber til internt brug i nævnet.
Båndoptagelserne er således  

 omfattet af forvaltningslovens § 12 om undtagelse af retten til aktindsigt.
Service 900-nævnet har derfor  

 valgt ikke at give aktindsigt i de anmodede båndoptagelser." I sagen lå flere tilsvarende  

 afgørelser hvor nævnet havde afslået at udlevere kopi af båndoptagelser til  

 udbydere der enten havde fået pålæg om at ændre en tjeneste eller fået  

 tjenesten lukket.
I et af disse breve - af 21. august 1996 - afslog nævnet at  

 udlevere  

 kopi af båndoptagelser af "kontrolmæssige grunde". Nævnet henviste  

 til § 12 og § 15, stk. 1, nr. 4, i forvaltningsloven.
Samtidig tilføjede  

 nævnet  

 at den ansvarlige for tjenesten var velkommen til at aflytte båndet i nævnets  

 sekretariat efter forudgående aftale.
I et brev af 30. august 1996  

 klagede A på vegne af en række medlemmer til mig over bl.a. nævnets afslag på  

 at udlevere kopi af båndede kontrolsamtaler.
I den anledning indhentede jeg  

 en  

 udtalelse af 6. november 1996 fra Service 900-Nævnet.
Nævnet redegjorde for  

 sin  

 praksis og begrundede den på følgende måde:
 "...
Som led i den  

 kontrolvirksomhed, der ved bekendtgørelsen er pålagt nævnet, foretager nævnet  

 med jævne mellemrum kontrolopkald til samtlige anmeldte service 900-tjenester  

 med henblik på at sikre, at de udbudte tjenester overholder bekendtgørelsens  

 krav til prisangivelser, indhold m.v.
Ved kontrolopkaldene føres navnlig  

 tilsyn med bekendtgørelsens §§ 3, stk. 4, 8 og 11 (før 1. november 1996 §§ 6,  

 stk. 4, 13 og 17).
 Ved kontrolopkald er nævnets  

 procedure som følger:
Samtlige opkald optages på  

 bånd.
I de tilfælde, hvor et kontrolopkald fører til nævnets udstedelse af et  

 pålæg om ændring af tjenesten, fordi denne ikke er i overensstemmelse med de  

 i  

 bekendtgørelsen fastsatte regler, gemmes båndoptagelsen.
 Når nævnet udsteder pålæg om  

 ændring, jvf. § 18, stk. 1 (før 1. november 1996 § 26, stk. 1), gives service  

 900-udbyderen ca. syv dage til at efterkomme pålægget.
Herefter foretages påny  

 kontrolopkald til tjenesten, for at kontrollere om pålægget er efterkommet.  

 Også denne båndoptagelse gemmes.
Såfremt der ved dette opkald til tjenesten  

 ikke kan konstateres overensstemmelse med de bestemmelser i bekendtgørelsen,  

 som pålægget vedrører, lukkes tjenesten uden yderligere varsel, jvf.  

 bekendtgørelsens  

 § 18, stk. 3 (før 1. november 1996 § 26, stk. 3).
 Nævnets rolle ved  

 kontrolopkald kan kort beskrives som følger:
 For så vidt angår  

 kontrolopkald til tjenester, der betjenes ved en talemaskine eller andet  

 automatisk udstyr, er der blot tale om passiv kontrol af tjenesten.
For så vidt angår  

 kontrolopkald til tjenester, der ikke betjenes ved en talemaskine eller andet  

 automatisk udstyr, er man i sagens natur nødt til at foregive, at der er tale  

 om et opkald fra en almindelig kunde, hvorfor man typisk er nødt til at  

 oplyse  

 et fingeret navn m.v., samt aktivt at føre en samtale.
Der er imidlertid på  

 ingen måde tale om, at man ved kontrolopkaldene forsøger at anspore til  

 ulovligheder.
 Nævnets praksis med hensyn  

 til partsaktindsigt i båndoptagelser af kontrolopkald er som følger:
 Service 900-Nævnets mulighed  

 for at føre den kontrolvirksomhed, som nævnet er pålagt ved bekendtgørelse om  

 service 900-tjenester, afhænger fuldt og helt af, at de personer, der  

 foretager  

 kontrolopkaldene, forbliver anonyme.
Som det fremgår af klagen,  

 side 2, lægger service 900-tjenesteudbyderne stor vægt på, at deres ansatte  

 er  

 trænede i at genkende stemmer, blandt andet på stemmeleje, intonation,  

 baggrundslyd m.v.
Får en udbyder og/eller dennes ansatte adgang til  

 båndoptagelser af kontrolopkald, med heraf følgende mulighed for gentagen  

 aflytning af disse optagelser, er risikoen for genkendelse overordentlig  

 stor.
 Service 900-Nævnet er derfor  

 af den opfattelse, at udlevering af båndoptagelserne vil umuliggøre den  

 kontrolvirksomhed, som nævnet er pålagt ved bekendtgørelse om service  

 900-tjenester, hvorfor båndoptagelserne findes at være undtagne fra  

 aktindsigt  

 i medfør af FVL §§ 12, stk. 1, nr. 1 og 15, stk. 1, nr. 4.
Nævnets nuværende praksis er  

 imidlertid den, at man er indstillet på at give en udbyder, eller en  

 repræsentant for denne, adgang til at aflytte kontrolopkald, foretaget til  

 dennes tjenester, ved personligt fremmøde i nævnets sekretariat.
Denne  

 praksis  

 fremgår af nævnets brev til service 900-tjenesteudbyderen (X), af 21. august  

 1996 i sag nr. (...), vedlagt i kopi.
Som det fremgår af Service  

 900-Nævnets brev af 29. marts 1996 til (X) i sag nr. (...), vedlagt i kopi,  

 har  

 nævnet tidligere valgt ikke at efterkomme anmodninger om aktindsigt i  

 båndoptagelser, når der kunne være fare for misbrug.
Forelå sådan fare ikke,  

 er  

 der sket udlevering af båndene, jvf. nævnets brev af 14. oktober 1993 i sag  

 nr.  

 (...), vedlagt i kopi.
..." Ombudsmandens udtalelse "Jeg har koncentreret min undersøgelse om (A)'s klage over Service  

 900-Nævnets praksis med hensyn til at nægte at udlevere kopier af  

 kontrolbåndoptagelser.
Herudover har jeg fundet det naturligt at vurdere  

 nogle spørgsmål om partshøring som hører sammen med spørgsmålet om  

 partsaktindsigt.
De relevante bestemmelser findes i forvaltningsloven.
Ifølge lovens § 9 kan  

 den der er part i en sag hvori der er eller vil blive truffet afgørelse af en  

 forvaltningsmyndighed, forlange at blive gjort bekendt med sagens dokumenter.
 § 12 og 15 har bl.a. følgende indhold:
'  

  

 § 12.  

  

 Retten til aktindsigt omfatter ikke en myndigheds interne arbejdsdokumenter.  

 Som interne arbejdsdokumenter anses 1) dokumenter, der udarbejdes af en myndighed til eget brug ved behandlingen  

 af en sag, 2) ...
 3) ...
 Stk. 2. Oplysninger vedrørende sagens faktiske omstændigheder, der er af  

 væsentlig betydning for sagens afgørelse, og som alene indeholdes i interne  

 arbejdsdokumenter, skal uanset bestemmelsen i stk. 1 meddeles i  

 overensstemmelse med reglerne i dette kapitel.
§ 15.  

  

 Retten til aktindsigt kan i øvrigt begrænses, i det omfang partens interesse  

 i at kunne benytte kendskab til sagens dokumenter til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, herunder 1) ...
 2) ...
 3) ...
4) gennemførelse af offentlig kontrol-, regulerings- eller  

 planlægningsvirksomhed eller af påtænkte foranstaltninger i henhold til  

 skatte- og afgiftslovgivningen, eller 5) ...' Ved dokumenter forstås i  

 forvaltningsloven ikke alene breve og andre papirbaserede medier, men også  

 lydbånd, videooptagelser, mikrofilm, modeller og tilsvarende  

 dokumentsurrogater.
Der er således ingen tvivl om at de omhandlede  

 båndoptagelser  

 er omfattet af hovedreglen i § 9 om partsaktindsigt.
Således har Service  

 900-Nævnet også anvendt bestemmelsen.
Nævnet har ment at kunne  

 nægte at udlevere kopi (i modsætning til afskrift) under henvisning til at  

 der  

 er tale om internt arbejdsmateriale.
Denne opfattelse er jeg enig i.
Det må  

 imidlertid tages i betragtning at ifølge § 12, stk. 2, er de oplysninger der  

 er indeholdt i et internt arbejdsdokument om sagens 'faktiske  

 omstændigheder',  

 undergivet aktindsigt forudsat at oplysningerne er af væsentlig betydning for  

 sagens afgørelse.
Det er efter min mening utvivlsomt at oplysningerne i de  

 nævnte båndoptagelser opfylder betingelserne i § 12, stk. 2, idet  

 oplysningerne fra telefonopkaldene har været bestemmende for at nævnet  

 udstedte påbud og dernæst lukkede tjenesterne.
Dette gælder båndoptagelserne  

 som helhed, som derfor efter min opfattelse ikke vil kunne nægtes udleveret i  

 kopi under henvisning til § 12, stk. 1.
 Nævnet har yderligere henvist  

 til at ved en udlevering af kopier af båndoptagelserne vil kontroløjemedet  

 forspildes, jf. forvaltningslovens § 15, stk. 1, nr. 4.
 Dette spørgsmål må efter min  

 mening yderligere bedømmes med udgangspunkt i forvaltningslovens § 16, stk.  

 3.  

 Bestemmelsen har følgende indhold:
 '...
Stk. 3.  

  

 Har det betydning for en parts mulighed for at varetage  

 sine interesser at få afskrift eller kopi af sagens dokumenter, skal en  

 begæring herom imødekommes.
Dette gælder dog ikke, hvis dokumenternes  

 karakter, antallet af dokumenter eller deres form med afgørende vægt taler  

 herimod.
...' Som det ses, skal en  

 anmodning om aktindsigt i form af udlevering af kopier som udgangspunkt  

 imødekommes.
Dette gælder dog ikke hvis bl.a. dokumenternes karakter taler  

 herimod.
Det forhold at der er tale om båndoptagelser, berettigede således  

 som  

 udgangspunkt nævnet til at afslå at udlevere kopier.
Hertil kommer at en  

 nægtelse af at udlevere båndoptagelser i kopi som anført af nævnet kan  

 støttes  

 på § 15, stk. 1, nr. 4. Denne bestemmelse giver, som det ses s. 8, ret til  

 ikke  

 alene at afslå at udlevere oplysninger eller dokumenter af hensyn til  

 kontrolforanstaltningen, men også til at begrænse aktindsigtens omfang  

 såfremt  

 der foreligger kontrolmæssige grunde hertil.
Jeg finder ikke at jeg kan  

 kritisere Service 900-Nævnets vurdering hvorefter udlevering af kopi vil  

 svække nævnets fremtidige kontrolmuligheder væsentligt, idet en udlevering af  

 kopier gør det muligt for udbydere at genkende kontrolopkaldernes stemmer.
I en af de vedlagte sager har  

 nævnet udleveret en kopi af båndoptagelserne.
I andre sager har nævnet  

 afslået  

 at udlevere kopi eller båndafskrift.
Endelig har nævnet afslået at udlevere  

 en  

 kopi, men i stedet tilbudt parten at aflytte båndet i nævnets sekretariat.  

 Udlevering af kopi i et enkelt tilfælde må betragtes som udtryk for at nævnet  

 har givet den pågældende mere end loven tilsiger - dvs. anvendt principperne  

 om  

 den såkaldte meroffentlighed.
Som sagen foreligger oplyst, finder jeg ikke at  

 der i denne henseende har været tale om en fast praksis som nævnet er  

 forpligtet til at følge også i sin behandling af de øvrige sager.
 Et andet spørgsmål er om  

 nævnet burde have imødekommet ansøgningen ved i stedet at udlevere afskrift  

 af  

 båndene, eller et notat om båndenes indhold.
 Offentlighedslovens § 6 har  

 følgende ordlyd:
'  

  

 § 6.  

  

 I sager, hvor der vil blive truffet afgørelse af en forvaltningsmyndighed,  

 skal en myndighed, der mundtligt modtager oplysninger vedrørende en sags  

 faktiske omstændigheder, der er af betydning for sagens afgørelse, eller som  

 på anden måde er bekendt med sådanne oplysninger, gøre notat om indholdet af  

 oplysningerne.
Det gælder dog ikke, såfremt oplysningerne i øvrigt fremgår af  

 sagens dokumenter.
...' Formålet med denne  

 bestemmelse er bl.a. at sikre at de oplysninger der modtages mundtligt af en  

 myndighed, og som er væsentlige for sagen, bliver omfattet af retten til  

 aktindsigt, herunder retten til partsaktindsigt i henhold til  

 forvaltningsloven.
Der er ganske vist gjort undtagelse for notatpligten for  

 så  

 vidt oplysningerne i øvrigt fremgår af sagens dokumenter.
Det kunne hævdes at  

 dette gør sig gældende i de foreliggende tilfælde, da oplysningerne findes på  

 lydbåndene.
Da lydbåndene som anført lovligt kan nægtes udleveret i kopi, og  

 parten således kun kan gøre sig bekendt med dem ved gennemlytning på stedet,  

 finder jeg det bedst stemmende med formålet med § 6 at der udfærdiges notat  

 om  

 de oplysninger på båndet der  

 anses som  

 væsentlige for sagens afgørelse.
En udlevering af en afskrift af båndene vil  

 endvidere ikke stride mod de kontrolhensyn som nævnet har påberåbt.
 Nævnet burde derfor efter min  

 mening have sørget for at ansøgningen blev imødekommet delvis ved at der blev  

 udleveret notat om den del af båndoptagelserne der må anses for væsentlige  

 for  

 den trufne afgørelse.
 Jeg har gjort nævnet bekendt  

 med min opfattelse og henstillet at nævnet genoptager behandlingen af de  

 meddelte afslag og træffer ny afgørelse i overensstemmelse med det jeg har  

 anført.
 Det tilføjes at denne  

 opfattelse også får betydning for nævnets anvendelse af forvaltningslovens §  

 19. Denne bestemmelse har bl.a. følgende indhold:
'  

  

 § 19. Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis 1) ...
 2) ...
 3) ...
4) parten ikke har ret til  

 aktindsigt efter reglerne i kapitel 4 med hensyn til de pågældende  

 oplysninger...' Det følger af § 19, stk. 1,  

 at optagelser af kontrolopkald inden nævnet træffer afgørelse, skal  

 forelægges  

 for parten med henblik på at parten får lejlighed til at kommentere  

 oplysningerne i båndoptagelserne.
Det følger af bestemmelsen i stk. 2, nr. 4,  

 sammenholdt med det jeg har anført ovenfor, at forelæggelsen kan ske ved at  

 der  

 udfærdiges notat om oplysningerne som meddeles parten til udtalelse.
Jeg har gjort Service  

 900-Nævnet bekendt med min opfattelse og henstillet at nævnet ændrer sin  

 praksis i overensstemmelse hermed." Formanden for Service  

 900-Nævnet meddelte mig i brev af 11. juni 1998 at nævnet vil ændre sin  

 praksis  

 i overensstemmelse med henstillingen.
