 Plejetilladelsens indehaver skal medregne hele plejevederlaget (dvs. såvel  

 plejeløn som omkostningsgodtgørelse) til sin skattepligtige indkomst som  

 A-indkomst.
 Ligningsrådet har vedtaget, at der ved indkomstansættelsen for  

 indkomståret 1983 indrømmes følgende fradrag:
 Fra den 1. januar til 31. marts 1983:
 - For de to første plejebørn 64,50 kr. pr. døgn pr. barn for børn under 10  

 år og 68,00 kr. pr. døgn pr. barn for børn og unge over 10 år.
 - For det tredie plejebarn og efterfølgende plejebørn 60,00 kr. pr. døgn  

 pr. barn.
 Fra og med 1. april 1983:
 - For de to første plejebørn 67,00 kr. pr. døgn pr. barn for børn under 10  

 år og 70,50 kr. pr. døgn pr. barn for børn og unge over 10 år.
 - For det tredie plejebarn og efterfølgende plejebørn 62,50 kr. pr. døgn  

 pr. barn.
 Fradragene svarer til omkostningsgodtgørelsen.
 Ønskes større fradrag for udgifter, kan dette kun gives efter  

 dokumentation eller sandsynliggørelse af samtlige merudgifter ved  

 plejeforholdet.
