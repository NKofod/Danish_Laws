Bekendtgørelse om firmaflyvning I medfør af § 76 og § 149, stk. 10 i lov om  

 luftfart, jf. lovbekendtgørelse nr. 373 af 4. juni 1997 som  

 ændret ved lov nr. 346 af 17. maj 2000 fastsætter Statens  

 Luftfartsvæsen efter bemyndigelse fra trafikministeren herved  

 følgende:
 § 1. I denne bekendtgørelse forstås  

 ved:
 Firmaflyvning:
 En virksomheds befordring med luftfartøj af egne ansatte som led i  

 varetagelsen af tjenesten i virksomheden uden for de tilfælde, der er  

 nævnt i luftfartslovens § 75, stk. 1 og 2.
 Befordring:
 Transport af personer fra et punkt til et andet.
 Virksomhed:
 Enkeltmandsvirksomheder, interessentskaber og selskaber af enhver art samt  

 kommuner, amtskommuner, statslige virksomheder og myndigheder.
 § 2. Bekendtgørelsen gælder for  

 firmaflyvning, der udføres af virksomheder hjemmehørende i den  

 danske stat, herunder sådanne virksomheders udenlandske filialer, der  

 ikke udgør en selvstændig juridisk person.
§ 3. Firmaflyvning kan udføres af  

 virksomheder, der enten 1)	som registreret ejer eller som registreret bruger ved en  

 langtidslejekontrakt har eneråderet over det eller de  

 luftfartøjer, der benyttes til flyvningen, eller 2)	har heltidsansat den eller de piloter, som udfører  

 flyvningen, eller hvis fuldtidsbeskæftigede ejer eller medejer  

 udfører flyvningen.
Ved heltidsansat forstås ansættelse,  

 der giver ret til medlemskab af en arbejdsløshedskasse som  

 fuldtidsforsikret.
Stk. 2. Firmaflyvning kan under de betingelser, der er  

 anført i stk. 1, udføres af en virksomhed, der er en del  

 af en koncern, således som denne er defineret i aktieselskabs- eller  

 anpartselskabslovgivningen, således at virksomheden kan befordre  

 ansatte i andre virksomheder inden for koncernen.
Statens  

 Luftfartsvæsen kan i konkrete tilfælde acceptere andre  

 selskabskonstruktioner af tilsvarende karakter.
 Stk. 3. Firmaflyvning kan endvidere udføres af en kreds  

 af indtil 5 firmaer, der i lige sameje ejer eller med lige andele i  

 fællesskab langtidslejer det luftfartøj, der benyttes til  

 flyvningen.
 Stk. 4. Hvis flyvning udføres på grundlag af et  

 lejet luftfartøj, jf. stk. 1, nr. 1, og stk. 3, skal  

 lejekontrakten opfylde følgende vilkår:
1)	Lejekontrakten skal have en varighed på mindst 1 år, 2)	lejeren(lejerne) skal have det fulde økonomiske ansvar for  

 luftfartøjets operation og vedligeholdelse, og 3)	lejeafgiften skal udgøre et fast beløb, der er  

 uafhængigt af det antal timer, lejeren(lejerne) opererer  

 luftfartøjet.
Ud over det faste beløb kan der dog aftales et  

 mindre timetillæg.
§ 4. Virksomheder, der ønsker at  

 udføre firmaflyvning, skal anmelde dette til Statens  

 Luftfartsvæsen inden flyvning påbegyndes.
Anmeldelsen skal ske  

 på en særlig blanket.
Stk. 2. Anmeldelsen skal bl.a. indeholde oplysning om 1)	luftfartøjets registreringsbetegnelse, jf. § 3,  

 stk. 1, nr. 1, eller 2)	pilotens navn, jf. § 3, stk. 1, nr. 2.
 Stk. 3. Hvis flyvningen udføres med et lejet  

 luftfartøj, jf. § 3, stk. 1, nr. 1, og stk. 3, skal  

 kopi af lejekontrakten medfølge.
 Stk. 4. Hvis virksomheden har heltidsansat den eller de  

 pilot(er), der udfører flyvningen, jf. § 3, stk. 1, nr. 2,  

 skal kopi af den eller de pågældendes ansættelsesaftale  

 eller anden dokumentation medfølge.
 Stk. 5. Statens Luftfartsvæsen kan kræve  

 yderligere dokumentation for, at betingelserne for at udføre  

 firmaflyvning er opfyldt.
 Stk. 6. Ændringer i de oplysninger, der fremgår af  

 stk. 2, skal straks anmeldes til Statens Luftfartsvæsen.
 Stk. 7. Anmeldelsen gælder for 3 år.
 Stk. 8. Statens Luftfartsvæsen udsteder en kvittering  

 for anmeldelsen, herunder for ændringer, der anmeldes i henhold til  

 stk. 5. Kopi af kvitteringen, herunder for ændringer, skal  

 medbringes under flyvningen.
 § 5. For firmaflyvning gælder i  

 øvrigt følgende vilkår:
 1)	Ved flyvning inden for dansk område må der kun benyttes  

 dansk registrerede luftfartøjer, medmindre Statens  

 Luftfartsvæsen undtagelsesvis tillader andet, jf. luftfartslovens  

 § 2.
 2)	Luftfartøjet skal vedligeholdes på et autoriseret  

 værksted.
 3)	Der skal for hvert af de benyttede luftfartøjet være  

 tegnet en passagerforsikring, som mindst dækker de summer, der  

 fremgår af Rådets Forordning nr. 2027/97 om luftfartsselskabers  

 erstatningsansvar i tilfælde af ulykker.
 § 6. Piloter, der udfører firmaflyvning,  

 skal mindst opfylde ét af følgende krav:
1)	Være indehaver af erhvervsflyvercertifikat (B/CPL), 2)	være indehaver af privatflyvercertifikat (A/PPL) med  

 instrumentrettighed (IR) og have fløjet mindst 200 timer eller 3)	være indehaver af privatflyvercertifikat (A/PPL) og have  

 fløjet mindst 350 timer.
 Stk. 2. De timer, der er omtalt i stk. 1, nr. 2 og nr. 3,  

 skal være opgjort i overensstemmelse med reglerne i BL 6-04,  

 Bestemmelser om føring af flyvetid, og omfatter ikke flyvetid  

 opnået på svævefly, friballon og ultralet  

 luftfartøj.
 Stk. 3. I de i stk. 1, nr. 2 og 3, nævnte  

 tilfælde skal piloten være helbredsmæssigt godkendt til  

 erhvervsflyvercertifikat (Class 1 Medical Certificate) efter reglerne i  

 Bestemmelser for Civil Luftfart, BL 6-05, jf. dog § 8, stk. 2.
Stk. 4. Virksomheder, hvor der er ansat personer udelukkende  

 som piloter, skal fastsætte flyve- og tjenestetidsbestemmelser, der  

 skal overholdes under flyvningen.
Bestemmelserne skal godkendes af Statens  

 Luftfartsvæsen.
§ 7. Overtrædelse af bestemmelserne i  

 § 3, stk. 1-3 og § 4, stk. 1, 1. punktum straffes i  

 medfør af luftfartslovens § 149, stk. 4, jf. § 75, med  

 bøde eller hæfte. 1) Stk. 2. Overtrædelse af bestemmelserne i § 3, stk. 4,  

 § 4, stk. 6 og 8, og § 5 straffes med bøde.
 Stk. 3. Overtrædelse af bestemmelsen i § 6, stk.  

 1-3 straffes i medfør af luftfartslovens § 149, stk. 3, jf.  

 § 32, med bøde, hæfte eller fængsel indtil 2  

 år.
 Stk. 4. Overtrædelse af bestemmelsen i § 6, stk. 4  

 straffes i medfør af luftfartslovens § 149, stk. 8, jf. § 82 med  

 bøde, hæfte eller fængsel indtil 2 år.
 § 8. Denne bekendtgørelse træder i  

 kraft den 7. juni 2000.
 Stk. 2. Bestemmelsen i § 6, stk. 3, gælder kun  

 for piloter, der erhverver privatflyvercertifikat (A/PPL) efter den 1. maj  

 2001.
 Stk. 3. Statens Luftfartsvæsen kan i ganske  

 særlige tilfælde, hvor bestemmelserne i denne  

 bekendtgørelse indebærer et indgreb af ekspropriativ karakter,  

 tillade, at virksomheder, der indtil den 1. juni 2000 foretog firmaflyvning,  

 i et nærmere fastsat omfang kan fortsætte hermed uden at opfylde  

 alle krav i denne bekendtgørelse.
Statens Luftfartsvæsen, den 29. maj  

 2000 Ole Asmussen /Sven E.
Andresen 1)   En pilot, der  

 foretager eller forsøger at foretage firmaflyvning, der ikke er  

 anmeldt til Statens Luftfartsvæsen, eller hvor væsentlige  

 vilkår for flyvning ikke er opfyldt, kan i medfør af  

 luftfartslovens § 150, stk. 1, nr. 5, frakendes certifikatet ubetinget.
