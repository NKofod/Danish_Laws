 Kommunen havde ikke pligt til at godkende en § 28-aftale mellem  

 arbejdsgiver og en lønmodtager i forbindelse med behandling for barnløshed,  

 idet fraværet ikke skyldtes lønmodtagerens egen sygdom, men en kronisk  

 lidelse hos ægtefællen.
 SAGSFREMSTILLING:
 Kommunen traf afgørelse om, at der ikke kunne godkendes indgåelse af en §  

 28-aftale mellem en arbejdsgiver og lønmodtager, idet lønmodtageren efter det  

 oplyste var rask.
 Kommunen havde ved afgørelsen lagt vægt på, at lønmodtageren ikke var i  

 behandling for en kronisk lidelse.
 Der var givet kaution til behandling af parret for barnløshed svarende til  

 3 behandlings-serier, som ville medføre mere end 10 fraværsdage for  

 lønmodtagerens vedkommende.
 Der blev alene søgt godkendelse af en § 28-aftale for lønmodtageren  

 (manden).
 Parret havde gjort gældende, at behandlingen for barnløsheden kunne  

 sidestilles med en kronisk tilstand hos begge ægtefæller, selv om det kun var  

 den ene, der lægeligt kunne anses for at lide af en kronisk sygdom.
 AFGØRELSE:
 Kommunen havde ikke pligt til at godkende en § 28-aftale mellem  

 lønmodtageren og arbejdsgiveren i forbindelse med behandling for barnløshed,  

 jf. dagpengelovens § 28.
 Dagpengeudvalget lagde til grund, at fraværet for lønmodtagerens  

 vedkommende ikke skyldtes egen sygdom i dagpengelovens forstand, men  

 behandling for en kronisk lidelse hos hustruen.
 Dagpengeudvalget tiltrådte således kommunens afgørelse.
