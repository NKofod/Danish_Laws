 Meddelt tilladelse til sammenlægning af to landbrugsejendomme selv om  

 trafik mellem jorderne vil passere et mindre antal beboelsesbygninger i en  

 landsby, da der var tale om en relativt bred kommunevej med en beskeden  

 trafikintensitet.
Ved skrivelse af 9. februar 1990 ( Deres J.nr.
A79/89) har De på vegne  

 af Gustav Schroll påklaget Jordbrugsdirektoratets afgørelse af 7. februar  

 1990, hvorefter der ikke kan meddeles Deres klient tilladelse til  

 sammenlægning af landbrugsejendommene matr. nr.  2a m.fl.
Højrup  

 By, Hillerslev og matr. nr.  5a m.fl. smst.
Ejendommen matr. nr.  2a,  2f, 2 h og  6a Højrup By, Hillerslev af areal  

 ca. 112,8 ha er beliggende nord og nordøst for Højrup by.
Ejendommen matr.  

 nr.  5a,  3aø,  3ba,  5d, 1 0b og 1 0c Højrup By, Hillerslev af areal ca.  

 43,0 ha er beliggende syd for Højrup by.
Den sidstnævnte ejendom søges  

 nedlagt, idet ejendommens bygninger med et areal på ca. 1,0 ha ønskes  

 frastykket.
Forbindelsesvejen mellem de to ejendomme passerer gennem Højrup  

 by ad en kommunevej, der efter det oplyste har en begrænset trafikintensitet,  

 men som passerer et mindre antal beboelsesejendomme.
Afstanden mellem  

 ejendommenes jorder kan ud fra det indsendte kortmateriale anslås til ca. 500  

 meter, mens afstanden fra bygningerne på den sammenlagte ejendom til den  

 nedlagte ejendoms jorder kan anslås til ca. 1 km.
Jordbrugsdirektoratet har begrundet sin afgørelse med, at sammenlægningen  

 ikke kan ske i overensstemmelse med landbrugslovens § 13, stk. 2, nr. 1,  

 hvorefter de jorder, der ønskes sammenlagt, skal ligge hensigtsmæssigt for en  

 samlet drift fra ejendommens bygninger.
Man henviser herved til den færdsel,  

 der vil ske gennem Højrup by.
De anfører i Deres klage, at Gustav Schroll er en dygtig, initiativrig  

 landmand, der gerne vil udvide sin bedrift.
De henviser til, at en alternativ  

 løsning, hvor Gustav Schroll beholder bygningerne på ejendommen matr. nr.  5a  

 m.fl.
Højrup By, Hillerslev og her etablerer en svineproduktion, vil medføre  

 en betydelig større færdsel end den ønskede løsning, hvorefter de pågældende  

 bygninger frasælges og svineproduktionen sker i bygningerne på ejendommen  

 matr. nr.  2a smst.
Det fremgår af sagen, at Gustav Schroll gennemfører en sådan  

 svineproduktion, at han har behov for begge ejendommes jorder for at kunne  

 opfylde kravet om miljømæssig harmoni imellem besætningen og arealet.
Den  

 stedlige jordbrugskommission har udtalt, at produktionen har et sådant  

 omfang, at der arealmæssigt er grundlag for den ønskede sammenlægning ud over  

 den sædvanlige arealgrænse på 125 ha.
Jordbrugskommissionen finder imidlertid  

 ikke at kunne anbefale sammenlægningen, idet ejendommene trafikalt forbindes  

 af vejen gennem Højrup by.
 Folketingsmedlem Povl Brøndsted har i skrivelse af 21. februar 1990 til  

 landbrugsministeren henledt opmærksomheden på sagen og de forhold, som kan  

 tale for en dispensation.
 Landbrugsministeriet skal bemærke følgende:
Ved den seneste ændring af landbrugsloven ved lov nr. 381 af 7. juni 1989  

 blev afstandsgrænsen for sammenlægning af dyrkningsjorder ændret, således at  

 sammenlægning nu som hovedregel kan ske, hvis de dyrkningsjorder, der  

 tillægges en ejendom, ligger i en vejafstand af højst 3 km fra den pågældende  

 ejendoms bygninger.
Hvis vejafstanden overstiger 2 km, kan den stedlige  

 Jordbrugskommission dog modsætte sig sammenlægning, hvis særlige forhold  

 taler imod at imødekomme det ansøgte.
Den tidligere gældende afstandsgrænse  

 var 1 km.
Uanset beliggenhed inden for den nævnte afstandsgrænse vil sammenlægning  

 dog kunne nægtes, hvis færdslen mellem bygningerne og det tillagte areal vil  

 ske over en stærkere trafikeret vej eller gennem bymæssig bebyggelse.
Der er  

 her tale om en fortolkning af landbrugslovens krav om, at de jorder, der  

 ønskes sammenlagt, »ligger hensigtsmæssigt for en samlet drift fra  

 ejendommens bygninger«.
Denne fortolkning fremgår af  

 Landbrugsministeriets nu ophævede cirkulære nr. 54 af 19. marts 1987 punkt  

 14.3.1, der er afløst af Landbrugsministeriets cirkulære nr. 38 af 8. marts  

 1990, hvor der henvises til §§ 40 og 43, især § 40, stk. 1, nr. 2.
 Det fremgår af Landbrugsministeriets vejledning nr. 113 af 15. august 1989  

 pkt. 5.3 om ændringerne i landbrugsloven, at der i forbindelse med  

 lovændringen er sket en begrænset lempelse af den administrative praksis ved  

 sammenlægning med færdsel ad stærkere trafikeret vej eller gennem bebyggelse.
 Under hensyn til vejledningens tilsagn om en vis lempelse af praksis og  

 til, at der efter det oplyste er tale om en relativt bred kommunevej med en  

 beskeden trafikintensitet, hvor der kun skal passeres et mindre antal  

 beboelsesejendomme, finder Landbrugsministeriet at kunne tillade den ansøgte  

 sammenlægning.
 Der meddeles således i medfør af landbrugsloven tilladelse til, at  

 de Gustav Schroll tilhørende landbrugsejendomme matr. nr.  2a,  2f,  2h og   

 6a Højrup By, Hillerslev og matr. nr.  5a,  3aø,  3ba,  5d, 1 0b og 1 0c  

 smst. sammenlægges i forbindelse med frastykning af bygningerne på  

 sidstnævnte ejendom.
 P.M.V.
 e.b.
