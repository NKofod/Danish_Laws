Nr LSF 209 Forslag til Lov om ændring af lov om social bistand (Støtte- og  

 kontaktpersonordning for sindslidende) Fremsat af socialministeren (Karen Jespersen) den 21. februar 1996 Vedtaget ved tredjebehandling den 14. maj 1996 Lov nr. 405 af 22/05/1996 § 1 I lov om social bistand, jf. lovbekendtgørelse nr. 110 af 26. februar  

 1996, foretages følgende ændringer:
 1. Efter § 68 b indsættes i kapitel 15 b:
»§ 68 c.
Kommunalbestyrelsen kan tilbyde personer med  

 sindslidelser en støtte- og kontaktperson.
Stk. 2. Socialministeren kan fastsætte regler om tilbud efter stk.  

 1.« 2. I § 135, stk. 5, nr. 2, tilføjes efter »§ 68  

 b«: »samt tilbud om støtte- og kontaktperson efter § 68 c.« § 2 Loven træder i kraft den 1. august 1996.
§ 3 Forslag om revision af § 68 c fremsættes for Folketinget senest ved  

 begyndelsen af folketingsåret 1999-2000.
Oprindeligt fremsat forslag § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 1118 af 20. december 1995, foretages  

 følgende ændringer:
 1. Efter § 68 b indsættes i kapitel 15 b:
»§ 68 c.
Kommunalbestyrelsen kan tilbyde personer med  

 sindslidelser en støtte- og kontaktperson.
Stk. 2. Socialministeren kan fastsætte regler om tilbud efter stk.  

 1.« 2. I § 135, stk. 5, nr. 2, tilføjes efter »§ 68  

 b«:
»samt tilbud om støtte- og kontaktperson efter § 68 c.« § 2 Loven træder i kraft den 1. august 1996.
§ 3 Forslag om revision af § 68 c fremsættes for Folketinget senest ved  

 begyndelsen af folketingsåret 1999/2000.
Bemærkninger til lovforslaget Almindelige bemærkninger I overensstemmelse med aftalen om anvendelsen af satspuljen for 1996  

 foreslås det, at kommunerne får mulighed for at tilrettelægge støtte- og  

 kontaktpersonordninger for personer med sindslidelser.
 Med lovforslaget opprioriteres indsatsen over for de svageste  

 sindslidende, som har et særligt behov for social støtte.
 Lovforslaget skal endvidere ses i sammenhæng med den allerede planlagte  

 indsats for sindslidende, der gennem en årrække har været højt prioriteret  

 blandt andet gennem den igangværende udbygning og fremrykning af indsatsen  

 for sindslidende.
Baggrunden for lovforslaget Socialministeriet iværksatte i 1993, som et særligt initiativ under  

 storbypuljen, en toårig forsøgsordning med støtte- og kontaktpersoner til  

 mennesker med sindslidelser.
Der er udarbejdet 6 evalueringsrapporter på  

 baggrund af forsøget.
Forsøget omfatter 18 forskellige projekter, som spænder fra en ordning  

 baseret på frivillige til en indsats baseret på fuldtidsansatte  

 professionelle.
Herudover har 146 kommuner til Socialministeriets  

 Information- og Analysesystem indberettet, at de i 1994 kunne tilbyde en  

 støtte- og kontaktperson til sindslidende i deres kommune.
 Evalueringen af forsøgsordningen viser, at:
* 4 ud af 5 af brugerne har været indlagt på psykiatrisk afdeling, * der er lidt flere mænd end kvinder, * brugerne er typisk i aldersgruppen 30-50 år, * flere har misbrugsproblemer, * de lever alene, skønt godt 1/3 har børn og * de har ingen tilknytning til arbejdsmarkedet men forsørges via  

 førtidspension (4 ud af 5) og kontanthjælp (1 ud af 5).
 75% bor i lejet bolig og knapt 20% af brugerne i byerne er truet på  

 boligen med deraf følgende risiko for at blive hjemløse.
 Gruppen er således kendetegnet ved flere samtidige alvorlige problemer.
Evalueringen viser endvidere, at det oprindelige formål med støtte- og  

 kontaktpersonordningen - om at opbygge og sikre kontakten og ud fra den  

 sindslidendes egne ønsker og behov for derved at gøre pågældende i stand til  

 at klare sig selv bedst muligt og herunder benytte de etablerede tilbud -  

 ikke umiddelbart kan nås.
Det er erfaringen, at de færreste af disse meget  

 svage brugere på godt et år får det så godt, at de selv kan bruge  

 eksisterende tilbud eller får eget netværk.
Dette peger i retning af, at  

 behovet for en støtte- og kontaktperson for de svageste sindslidende er et  

 længerevarende behov.
 Nøgleord i støtte- og kontaktpersonarbejdet har vist sig at være »tid  

 og tålmodighed«.
Det er en yderligere erfaring, at der kan skelnes mellem først at få  

 etableret et kontaktforhold (blive accepteret af brugeren) via opsøgende og  

 udgående arbejde, dernæst at opnå egentlig social kontakt med henblik på  

 langsigtet støtte.
For en støtte- og kontaktperson er den sociale kontakt  

 arbejdets kerne.
 Indholdet i den sociale kontakt kan være samtale og omsorgsorienterede  

 besøg, udadvendte aktiviteter, støtte til løsning af praktiske opgaver samt  

 vejledning og kontaktformidling til offentlige myndigheder m.v.. Det er et  

 væsentligt udgangspunkt for at opnå stabile kontakter, at bruger og støtte-  

 og kontaktperson passer sammen og dermed kan indgå i et frugtbart samspil.
De eksisterende støtte- og kontaktpersonordninger under forsøgsordningen  

 er organisatorisk tilrettelagt forskelligt.
Tre hovedtyper af støtte- og  

 kontaktpersonordninger er fremtrædende.
Det drejer sig om ordninger med:
* professionelle offentligt (fuldtids)ansatte * honorarlønnede * frivillige De professionelle har som socialpædagoger, plejere m.v. tidligere  

 beskæftiget sig med sindslidende.
De honorarlønnede har hovedbeskæftigelse andetsteds og honoreres for hver  

 enkelt kontaktforhold.
Denne type ordning fungerer i Københavns kommune  

 sideløbende med professionelle fuldtidsansatte støtte- og kontaktpersoner.
De frivillige udgør landsforeningens SINDs støtte- og  

 kontaktpersonordning.
Denne type ordning er etableret i fem byområder med  

 udgangspunkt i de lokale SIND-foreninger.
 Hver 3. af de frivillige/honorarlønnede har ikke tidligere beskæftiget sig  

 med sindslidende.
 Endvidere er der erfaringer med en kombinationsmodel, hvor både  

 professionelle og frivillige udgør korpset af støtte- og kontaktpersoner.
 Af evauleringen fremgår det, at opgaverne for de professionelle og de  

 frivillige/honorarlønnede er forskellige: De frivillige/honorarlønnedes  

 opgavefelt er ofte begrænset til besøg i hjemmet og eventuel ledsagelse til  

 aktiviteter og offentlige myndigheder, mens de professionelle i højere grad  

 samarbejder med relevante offentlige instanser og laver netværksopbyggende  

 arbejde.
 Erfaringerne peger på behovet for introduktionsforløb, efteruddannelse og  

 kontinuerlig supervision af de enkelte støtte- og kontaktpersoner blandt  

 andet for at forebygge udskiftninger blandt personalet.
Støtte- og kontaktpersonernes behov for et socialpsykiatrisk fagligt  

 fællesskab påpeges i evalueringen.
Omkring halvdelen af støtte- og  

 kontaktpersonordninger har haft udgangspunkt i et værested eller  

 bofællesskabsteam, hvilket har sikret såvel uafhængigheden af den sociale  

 forvaltning som af det psykiatriske behandlingssystem.
Lovforslagets indhold Baggrunden for lovforslaget er de positive erfaringer, der er gjort under  

 forsøget og den udbredelse tilbud om støtte- og kontaktpersonordninger  

 iøvrigt allerede har.
Regeringen finder, at det er vigtigt at skabe rammerne  

 for en permanent landsdækkende ordning.
 Ved en landsdækkende ordning sigtes til et niveau, som er i  

 overensstemmelse med den nuværende udbygning af væresteder, opsøgende arbejde  

 og særlig bostøtte m.v. og baseret på erfaringer fra forsøgsordningerne om  

 antallet af kontaktpersoner og målgruppens størrelse i den nuværende  

 opbygning.
 På grundlag af disse erfaringer om dækningsniveauet fra forsøgsordningen  

 og de øvrige eksisterende støtte- og kontaktpersonordninger skønnes det, at  

 personkredsen i en generel ordning vil omfatte ca. 3.000 personer - svarende  

 til 10 % af de ca. 30.000 sindslidende med særlige behov - der løbende vil  

 være i kontakt med støtte- og kontaktpersoner.
 Erfaringer fra bl. a. forsøgsprojekterne i København kommune viser, at man  

 med den effekt, der kommer fra støtte- og kontaktpersonordningen - med en  

 større eller mindre grad af stabilisering eller aktivering i andre tiltag, og  

 over en årrække - vil komme i kontakt med et langt større antal sindslidende  

 end de ca. 3.000 personer, der til enhver tid skønnes at være i kontakt med  

 støtte- og kontaktpersonerne.
Hensigten med lovforslaget er at skabe en entydig hjemmel, der gør det  

 muligt for kommunalbestyrelsen at tilbyde støtte- og kontaktpersoner til  

 sindslidende.
Hidtil har kommunalbestyrelsen kunnet give sådanne  

 støtteydelser af individuel karakter efter forskellige bestemmelser i  

 bistandsloven eller som personligt tillæg efter lov om social pension.
 Formålet med støtte- og kontaktpersonordningen er at skabe og sikre  

 kontakt, yde støtte og omsorg for derved at bedre den sindslidendes  

 livssituation.
Det foreslås, at ansvaret for etablering af en generel støtte- og  

 kontaktpersonordning henlægges under kommunalbestyrelsen og finansieres som  

 andre sociale servicetilbud, hvor udgifterne deles lige mellem kommune og  

 amtskommune.
Kommunalbestyrelsen tilrettelægger ordningens nærmere indhold.
Økonomiske og administrative konsekvenser Adgangen til at kommunerne, efter den foreslåede § 68 c, kan oprette  

 stillinger som støtte- og kontaktpersoner for sindslidende, vil medføre  

 merudgifter for kommuner og amtskommuner.
 På grundlag af en vurdering af erfaringerne fra de allerede fungerende  

 ordninger er det skønnet, at en støtte- og kontaktperson på fuldtid - efter  

 en opstartsperiode, hvor en del af ressourcerne primært anvendes på  

 etablering - efterhånden vil kunne påregnes, at have et gennemsnitligt antal  

 brugerkontakter på 10.
 Det antages, på grundlag af erfaringerne fra forsøgsordningerne, at der  

 vil være en stor spredning i støtte- og kontaktpersonernes faglige niveau,  

 ansættelsesforhold og aflønning, ligesom der vil være store variationer i den  

 måde den enkelte kommune, ud fra de lokale forhold vælger at løse problemet  

 på, og dermed også hvor stort antallet af støtte- og kontaktpersoner vil  

 blive i den landsdækkende ordning.
 Med udgangspunkt i en antagelse om, at der også fremover vil være en vis  

 andel frivillige og kontraktansatte, er det i beregningen antaget, at  

 gennemsnitsprisen, inkl. udgifter vedr. forankring, uddannelse og transport  

 m.v., for et fuldtidsengagement vil være 200.000 kr.
Med dette skøn over gennemsnitsudgiften, og de antagelser om  

 brugerkontakter, der er udledt af forsøgsordningerne, antages det at  

 ordningen vil kunne skabe løbende kontakt med op mod 3.000 sindslidende.
Da  

 der over en årrække vil være en vis udskiftning i kontaktgruppen, vil  

 ordningen over samme årrække have haft kontakt til et endnu større antal  

 sindslidende.
 Med ikrafttrædelsestidspunkt den 1. august 1996, er de samlede udgifter  

 beregnet nedenfor.
 De økonomiske konsekvenser af lovforslaget er ikke forhandlet færdigt med  

 de kommunale parter.
 Ud over hvad der er nævnt som økonomiske konsekvenser, er der ingen  

 administrative konsekvenser.
 Erhvervsøkonomiske konsekvenser m.v.
 Lovforslaget forventes ikke at medføre erhvervsøkonomiske eller  

 miljømæssige konsekvenser.
 Lovforslaget har ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Med bestemmelsen foreslås det, at kommunalbestyrelsen får ansvar for, at  

 der er en støtte- og kontaktpersonordning samt at ordningen tilrettelægges på  

 kommunens ansvar.
 Det er meningen, at støtte- og kontaktpersonordningen skal være et  

 supplement til andre tilbud og ikke en erstatning for disse.
Tilbudet gives i dialog med den sindslidende og på den sindslidendes  

 præmisser.
Den sindslidende kan afslå at tage imod et tilbud om en støtte- og  

 kontaktperson.
Med hensyn til ordningens formål og nærmere indhold henvises til de  

 almindelige bemærkninger.
Som det fremgår heraf er målgruppen for  

 lovforslaget de mest socialt udsatte og isolerede grupper af sindslidende,  

 som ikke almindeligvis gør brug af eller kan gøre brug af de allerede  

 etablerede tilbud.
Personkredsen er ikke snævert afgrænset til personer med  

 egentlige psykiatriske diagnoser.
 Sigtet bør primært være, at der opnås en stabil social kontakt med den  

 sindslidende, sekundært at den sindslidende - ved hjælp af støtte fra  

 ordningen - skal kunne gøre brug af allerede etablerede tilbud.
 Tilbudet om en støtte- og kontaktperson har også et forebyggende sigte.
Det har betydning for en helhedsorienteret indsats, at der er gode  

 samarbejdsrelationer mellem støtte- og kontaktpersonen og både social- og  

 sundhedssektoren.
Pårørende kan også være en vigtig samarbejdspart.
 Vilkårene for samarbejdet afhænger af den lokale udbygning af tilbud til  

 sindslidende.
 Støtte- og kontaktpersonordninger bør være tilrettelagt på en sådan måde,  

 at det sikres, at støtte- og kontaktpersonen over for brugeren kan fungere  

 som uafhængig i forhold til de officielle systemer; både det psykiatriske  

 behandlingssystem og det kommunale sociale system, jf. det under de  

 almindelige bemærkninger anførte om erfaringerne fra evalueringen af  

 forsøgsordningen.
 For at imødekomme støtte- og kontaktpersonernes behov for et  

 arbejdsfællesskab, peger erfaringerne på en egnet fremtidig forankring for  

 eksempel i et værested eller bofællesskabsteam, hvilket vil sikre såvel en  

 forankring i et socialpsykiatrisk fagligt fællesskab som skabe den nævnte  

 rummelighed i opgavevaretagelsen.
 Ordningerne tilrettelægges mest hensigtsmæssigt, hvis frivillige støtte-  

 og kontaktpersoner ikke står alene, men indgår som et supplement til en  

 professionel ordning.
Det bør sikres, at der kan gives supervision til hver enkelt støtte- og  

 kontaktperson.
Der bør ligeledes tilrettelægges undervisningsforløb for de  

 enkelte støtte- og kontaktpersoner, som lokalt eventuelt kan tilrettelægges  

 som fælles kursusvirksomhed med andre ansatte med samme målgruppe, for  

 eksempel patientrådgivere og bistandsværger.
 I forbindelse med lovens ikrafttræden vil socialministeren - blandt andet  

 på baggrund af de omfattende forsøgserfaringer - udsende en vejledning om  

 støtte- og kontaktpersonordningen.
 Hvis der, efter forhandlinger med de kommunale parter og organisationerne  

 for de sindslidende, viser sig at være behov herfor, er der med lovforslagets  

 stk. 2 skabt mulighed for, at socialministeren kan fastsætte regler om de  

 tilbud, der gives efter stk. 1, herunder for eksempel om regulering af  

 samspillet mellem den sindslidende og støtte- og kontaktpersonen.
Til nr. 2 Der foreslås skabt hjemmel for, at udgifterne til støtte- og  

 kontaktpersonordninger, som andre sociale service tilbud til personer med  

 sindslidelser, finansieres med delt finansiering mellem amtskommune og  

 kommune for personer under 67 år.
Til § 2 Det foreslås, at loven træder i kraft den 1. august 1996.
Til § 3 Da der er tale om et udviklingsområde med henblik på ordningens indhold og  

 omfang, foreslås ordningen taget op til revision senest ved begyndelsen af  

 folketingsåret 1999/2000.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 1118 af 20. december 1995, foretages  

 følgende ændringer:
 1. Efter § 68 b indsættes i kapitel 15 b:
»§ 68 c.
Kommunalbestyrelsen kan tilbyde personer med  

 sindslidelser en støtte- og kontaktperson.
Stk. 2. Socialministeren kan fastsætte nærmere regler om tilbud  

 efter stk. 1.« 2. I § 135, stk. 5, nr. 2, tilføjes efter »§ 68  

 b«:
»samt tilbud om støtte- og kontaktperson efter § 68 c.« § 135 - - - Stk. 5. For personer, der er fyldt 67 år, afholder kommunen  

 endeligt udgifterne vedrørende:
 1) Praktisk bistand i hjemmet, hjælp i forbindelse med pasning af døende i  

 hjemmet og hjælpemidler m.v. efter afsnit IV og V.
 2) Dag- og døgnophold efter § 68 og § 68 b.
