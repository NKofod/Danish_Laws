Fremsat den 12. april 2005 af Pia Kristensen (DF),  

 Kristian Thulesen Dahl (DF), Martin Henriksen (DF),  

 Pia Kjærsgaard (DF), Anita Knakkergaard (DF),  

 Karin Nødgaard (DF), Tina Petersen (DF) og Birthe Skaarup (DF) Forslag til folketingsbeslutning om, at dansk folkepension skal kunne medtages til  

 Grønland og Færøerne Folketinget pålægger regeringen inden udgangen af 2005 at  

 fremsætte forslag om, at dansk folkepension kan medtages til Grønland og  

 Færøerne efter samme regler, som gælder for at medtage folkepension til lande  

 uden for EU/EØS-lande.
Bemærkninger til forslaget Forslagsstillerne er  

 af den opfattelse, at tilkendt dansk folkepension skal kunne tages med, hvis  

 man flytter til udlandet.
Sådan er det også normalt  bortset fra, at  

 man ikke  

 kan medtage folkepensionen ved flytning til Grønland og Færøerne.
 Det mener  

 forslagsstillerne strider mod det princip, at folkepensionen er en såkaldt  

 eksportabel ydelse, som man kan tage med, hvis man flytter fra Danmark og til  

 et andet land − det være sig Australien, Argentina eller et helt tredje  

 land.
I korte træk er pensionsreglerne sådan, at man for at kunne  

 få fuld folkepension skal have boet i Danmark i mindst 40 år mellem det  

 fyldte  

 15. og 67. år.
Pensionsalderen er dog nedsat til 65 år fra den 1. juli 2004  

 for  

 personer, der er født efter den 1. juli 1939.
Har man boet kortere  

 tid i Danmark, beregnes pensionen som 1/40 af den fulde pension for hvert år,  

 man har boet i Danmark.
Har man for eksempel haft bopæl i Danmark i 10 hele  

 år,  

 udbetales pensionen som 10/40 af en fuld dansk pension, en såkaldt  

 brøkpension.
 På baggrund af en konkret sag om en dansk borger, der  

 flyttede til Grønland og oplevede, at han mistede sin folkepension, har der  

 været stillet en række spørgsmål til socialministeren om problemstillingen  

 vedrørende Grønland og Færøerne.
Af svarene fremgår det, at forklaringen på, hvorfor man ikke  

 kan tage dansk folkepension med til Grønland og Færøerne, er, at man i  

 udlandet  

 ikke opnår ret til pension i tilflytningslandet, når man flytter dertil.
I  

 stedet kan dansk folkepension tages med til andre lande.
Det gælder navnlig  

 inden for EU/EØS-området og de lande, Danmark har indgået konventioner med.  

 Forklaringen på forskellen er, at loven om social pension og den nordiske  

 konvention om social sikring ikke gælder mellem de forskellige dele af  

 rigsfællesskabet.
 Uagtet at de nævnte  

 love og konventioner ikke er gældende mellem de forskellige dele af  

 rigsfællesskabet,  

 er det forslagsstillernes opfattelse, at udbetaling af dansk folkepension til  

 dem, der har ret til at modtage den, skal fortsætte, uanset om modtageren  

 flytter til Grækenland, Guatemala eller Grønland eller til Finland,  

 Filippinerne eller Færøerne.
Der er efter  

 forslagsstillernes opfattelse ikke tale om, at Danmark griber ind i andre  

 landes suverænitet eller pensionslovgivninger ved at fortsætte med at  

 udbetale  

 dansk pension til de danskere, der har ret til dansk folkepension.
Det er  

 opfattelsen,  

 at udbetaling af dansk folkepension skal ske efter danske regler til dem, der  

 har krav pensionen, uanset hvor de måtte tage bopæl i deres  

 pensionisttilværelse.
Desuden vil  

 forslagsstillerne pege på, at der formentligt opholder sig et større antal  

 grønlændere i Danmark, som, hvis de kunne medtage dansk folkepension, ville  

 rejse hjem til Grønland og nyde pensionisttilværelsen der.
Men som de  

 nuværende  

 regler er, afholder mange sig fra den mulighed, fordi de mister den danske  

 folkepension og i stedet bliver sat på grønlandsk alderspension, der er  

 lavere  

 end folkepension − og det forudsætter tilmed, at de kan få  

 alderspensionen tilkendt.
Hvis en del  

 herboende grønlændere vælger at flytte tilbage til Grønland og nyde  

 pensionisttilværelsen med dansk folkepension, vil det tilmed betyde, at der  

 vil  

 blive en del boliger ledige i Danmark, formentlig flest i København.
Selvom  

 det  

 er tale om en marginal effekt, så er det en effekt, der hører med til det  

 samlede  

 billede.
Økonomien i forslaget Socialministeren har  

 som argument mod at lade folkepensionen følge med til Grønland bl.a. peget  

 på,  

 at en ny pensionsordning efter internationalt forbillede foruden enighed  

 inden  

 for Rigsfællesskabet og ny lovgivning på området tillige vil medføre  

 merudgifter, som der skal findes finansiering til.
Efter  

 forslagsstillernes opfattelse må det økonomiske argument være blandt de  

 mindste.
For eksempel får en dansk folkepensionist bosiddende i Danmark  

 udbetalt folkepension.
At vedkommende flytter til Grønland eller til  

 Færøerne,  

 kan derfor næppe siges at være en merudgift.
Var vedkommende flyttet til alle  

 andre lande i verden, skulle folkepensionen også være fulgt med.
Den merudgift, der  

 kan blive tale om, er til de danskere, der allerede nu bor i Grønland eller  

 på  

 Færøerne, og som vil blive omfattet af de nye regler.
Hvor mange personer,  

 der  

 bliver tale om, vides ikke, men efter forslagsstillernes opfattelse må der  

 være  

 tale om et relativt beskedent antal personer − næppe over 100.  

 Merudgiften ved at lade folkepensionens grundbeløb følge med til Grønland vil  

 dermed kunne skønnes til at være i omegnen af 5 mio. kr. årligt.
Som tidligere nævnt  

 vil der til gengæld formentligt være mange herboende grønlændere, der vil  

 benytte  

 sig af ordningen og rejse hjem til Grønland og nyde de sidste år der.
Det  

 forhold belaster ikke statskassen, idet de pågældende alligevel modtager  

 dansk  

 folkepension.
Derimod vil den  

 grønlandske økonomi blive styrket ved, at der kommer flere penge »udefra« og  

 ind i det grønlandske samfund.
Det giver øget omsætning og flere  

 skatteindtægter  

 og er med til at styrke den grønlandske økonomi.
Forslagets indhold Beslutningsforslaget  

 pålægger regeringen at  

 fremsætte forslag om, at dansk folkepension kan  

 medtages til Grønland og Færøerne efter samme regler, som gælder for at  

 medtage  

 folkepension til lande uden for EU/EØS-lande.
Forslaget skal være fremsat  

 inden  

 udgangen af 2005.
Det er bevidst, at forslaget er udformet således, at  

 Grønland og Færøerne i pensionsmæssige henseende betragtes som »andre lande«,  

 det vil sige som lande uden for EU/EØS.
Forslagsstillerne har vurderet, at  

 det  

 vil være den mest enkle løsning.
En anden overvejelse, som dog er bortfaldet, var, at folkepensionen  

 skulle kunne medtages, som om der var tale om en flytning inden for ét land  

 −  

 Danmark.
Men den løsning forudsætter, så vidt forslagsstillerne kan vurdere,  

 at  

 pensionssystemerne gøres ensartede i Danmark, Grønland og på Færøerne.
En  

 sådan  

 operation vil for det første tage mange år.
For det andet kunne det fra  

 grønlandsk  

 og færøsk side blive opfattet som et indgreb i den suverænitet, de ønsker at  

 have på dette område.
 Løsningen er derfor blevet den, at Grønland og Færøerne  

 fremover skal betragtes som værende lande uden for EU/EØS, og dermed kan  

 Folketinget selv bestemme, at danskere, der flytter til disse to lande, skal  

 have folkepension efter de velkendte regler.
Skriftlig fremsættelse Pia Kristensen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om, at dansk folkepension skal kunne medtages til  

 Grønland  

 og Færøerne.
(Beslutningsforslag nr.
B 63).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
