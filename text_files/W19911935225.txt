Afslag på dagpenge til en lønmodtager.
Denne kunne ikke længere anses  

 for at være fuld uarbejdsdygtig på grund af sygdom.
Den pågældende var  

 indstillet til afslag på førtidspension, idet de helbredsmæssige forhold ikke  

 afskar pågældende fra erhvervsarbejde i hidtidigt omfang.
 SAGSFREMSTILLING:
 Kommunen traf afgørelse om, at en lønmodtager ikke var berettiget til  

 dagpenge efter den 21. november 1990 i forbindelse med et sygefravær fra den  

 1. maj 1990, da pågældende ikke længere skønnedes fuldt uarbejdsdygtig på  

 grund af sygdom.
 Lønmodtageren havde den 23. maj 1990 selv ansøgt om helbredsbetinget  

 førtidspension, men var af kommunen den 20. november 1990 indstillet til  

 afslag herpå, da de helbredsmæssige forhold ikke skønnedes at afskære fra  

 erhvervsmæssigt arbejde i hidtidigt omfang.
Pågældende var bl.a. sygemeldt på grund af træthed, sveden og uro.
Lægen  

 havde foreslået hormonterapi, hvilket lønmodtageren ikke var interesseret i  

 på grund af frygt for bivirkninger.
 Herudover havde pågældende en ryglidelse af beskedent omfang.
 Lønmodtageren anfører i sin klage, at hun ikke er arbejdsduelig og derfor  

 mener sig berettiget til sygedagpenge.
 AFGØRELSE:
 Dagpengeudvalget har på sit møde den 30. august 1991 truffet den  

 afgørelse, at lønmodtageren ikke har ret til sygedagpenge ud over den 21.  

 november 1990, da pågældende ud fra de foreliggende oplysninger ikke kan  

 anses for fuldt uarbejdsdygtig på grund af sygdom, jf. dagpengelovens § 5,  

 stk. 1.
 Dagpengeudvalget tiltræder således kommunens afgørelse.
 (* 1) Offentliggjort af Socialministeriet i SM D-069-91 15/12/1991.
 (* 2) Overført til historisk base ved saneringsrunden oktober 1995.
