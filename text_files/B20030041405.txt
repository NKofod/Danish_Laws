Bekendtgørelse om Landsbyggefondens refusion af statens  

 udgifter til ydelsesstøtte I medfør af § 102 i lov om almene boliger samt støttede  

 private andelsboliger m.v., jf. lovbekendtgørelse nr. 662 af 8. august 2002,  

 som ændret ved lov nr. 1087 af 17. december 2002, fastsættes følgende:
 § 1.  

  

 Denne bekendtgørelse gælder for opgørelse og beregning af Landsbyggefondens  

 refusion af en andel af statens udgifter til ydelsesstøtte til etablering af  

 almene boliger, hvortil kommunerne meddeler tilsagn efter § 115 i lov om  

 almene  

 boliger samt støttede private andelsboliger m.v. i perioden 2002 til 2004,  

 jf.  

 § 92 a i samme lov.
 § 2.  

  

 Den  

 samlede anskaffelsessum i det enkelte tilsagnsår opgøres som summen af de  

 faktiske tilsagn, som er meddelt i det enkelte tilsagnsår efter § 25 i  

 bekendtgørelse om støtte til almene boliger samt støttede private  

 andelsboliger  

 m.v. (skema A-tilsagn).
 Stk. 2.  

  

 Er et tilsagn  

 omfattet af stk. 1 bortfaldet inden de i stk. 3 nævnte opgørelsestidspunkter,  

 indgår dette tilsagn ikke i opgørelsen efter stk. 1.
 Stk. 3.  

  

 Opgørelsen af  

 anskaffelsessummen foretages for tilsagnsåret 2002 den 15. maj 2003. For  

 tilsagnsårene  

 2003 og 2004 foretages opgørelsen pr. 1. februar året efter tilsagnsåret.
 § 3.  

  

 Ved  

 beregningen af forløbet af ydelsesstøtten anvendes de rente- og  

 inflationsforudsætninger, som ligger til grund for budgetteringen af statens  

 udgifter til ydelsesstøtte på finansloven for det år, der følger umiddelbart  

 efter tilsagnsåret.
 Stk. 2.  

  

 Ved beregningen  

 forudsættes, at udbetaling af ydelsesstøtte påbegyndes i 1. termin i det  

 andet  

 år efter tilsagnsåret.
 § 4.  

  

 Ved  

 beregningen af nutidsværdien anvendes den forudsatte diskonteringsrente, som  

 ligger til grund for budgetteringen af statens udgifter til ydelsesstøtte på  

 finansloven for det år, der følger umiddelbart efter tilsagnsåret.
 § 5.  

  

 Erhvervs- og Boligstyrelsen fastsætter Landsbyggefondens refusion.  

 Fastsættelsen er endelig og reguleres ikke efterfølgende som følge af  

 ændringer  

 i de faktiske anskaffelsessummer eller ændrede beregningsforudsætninger.
 § 6.  

  

 Landsbyggefondens refusion indbetales til Finansstyrelsen én gang årligt  

 senest  

 den 15. august.
 § 7.  

  

 Bekendtgørelsen træder i kraft den 11. juni 2003.
