Betænkning afgivet af  

 Uddannelsesudvalget den 16. marts 1999 Betænkning over Forslag til lov om ændring af lov om  

 erhvervsuddannelser, lov om erhvervsskoler og lov om de erhvervsgymnasiale  

 uddannelser til højere handelseksamen og højere teknisk  

 eksamen (Fornyelse af de tekniske erhvervsuddannelser m.v.) Udvalget har behandlet lovforslaget i en række  

 møder og har herunder stillet spørgsmål til  

 undervisningsministeren, som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Amtsrådsforeningen i Danmark, Dansk Handel & Service, Det Faglige Fællesudvalg for Gartneri og Landbrug, Det Faglige Fællesudvalg for Murer-, Stenhugger- og  

 Stukkaturfaget, Glarmesterlauget i Danmark, Håndværksrådet, Madsen, Uffe, Holstebro, Malerfagets Faglige Fællesudvalg, Sammenslutningen af Landbrugets Arbejdsgiverforeninger og Teknisk Skoleforening.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
Med hensyn til mulighederne i lovforslaget for unge med  

 svage uddannelsesforudsætninger har undervisningsministeren over for  

 udvalget tilkendegivet, at lovforslaget er et væsentligt element i  

 virkeliggørelsen af regeringens målsætning om, at 95 pct.  

 af en ungdomsårgang skal gennemføre en ungdomsuddannelse.
Hertil  

 tjener især følgende tre elementer i forslaget:
 Indførelse af personlig uddannelsesplan og  

 uddannelsesbog.
 Mulighed for delkompetence (afstigning og individuel).
 Fleksibel struktur i uddannelserne både i grund- og  

 hovedforløb.
 Undervisningsministeren har endvidere tilkendegivet, at  

 følgende initiativer vil bidrage til, at erhvervsuddannelserne bliver  

 et stærkt aktiv i indsatsen for disse unge.
For det første vil der både før og  

 efter det foreslåede ikrafttrædelsestidspunkt blive igangsat  

 forsøgs- og udviklingsarbejde, hvor bl.a. ændrede  

 lærerroller, nye undervisningsmetoder og tilrettelæggelsesformer  

 herunder tilpasning af undervisningen til  elever med forskellige  

 læringsmæssige potentialer, nye prøve- og  

 evalueringsformer samt redskaber til at fastholde eleverne i uddannelse kan  

 udvikles og afprøves.
Derudover vil forsøgs- og  

 udviklingsarbejdet sætte fokus på sammenhæng mellem  

 teoretiske og praktiske fag og sammenhæng mellem skoleundervisning og  

 virksomhedspraktikken - ikke mindst med sigte på at øge  

 muligheden for unge med svage uddannelsesforudsætninger for at  

 gennemføre en uddannelse.
Arbejdet vil blive iværksat i  

 forlængelse af de gode erfaringer, der allerede er gjort med  

 udviklingsarbejde på dette område.
Et særligt indsatsområde vil omfatte udvikling  

 af de lærerkvalifikationer, som er en forudsætning for den  

 pædagogiske udvikling inden for de tekniske erhvervsuddannelser.
Der  

 vil som omtalt i bemærkningerne til nr. 2 i ændringsforslaget  

 blive afsat 10 mio. kr. i finansåret 2000 og 10 mio. kr. i  

 finansåret 2001 til efteruddannelse af lærere m.v. (pulje til at  

 indføre ændringer), ligesom lærernes deltagelse i  

 forsøgs- og udviklingsarbejde indebærer et betydeligt element af  

 efteruddannelse og kvalifikationsudvikling.
Ministeriet vil endvidere sikre en systematisk spredning  

 af de positive erfaringer fra disse udviklingsarbejder til hele sektoren.
I  

 den forbindelse vil Danmarks Erhvervspædagogiske Læreruddannelse  

 blive inddraget med henblik på at sikre, at erfaringerne fra  

 forsøgs- og udviklingsarbejdet inddrages i den pædagogiske  

 grund-, efter- og videreuddannelse af lærerne.
For det andet vil undervisningsministeren arbejde for at  

 udvide skolehjemsordningen på baggrund af flere års forsøg  

 med skolehjemstilbud (kostskole) for frafaldstruede elever, som afsluttes i  

 1999. Forsøget har især omfattet elever, der har været i  

 en særlig risiko for at falde fra som følge af sociale  

 problemer, herunder problemer med at fastholde motivationen for uddannelse.  

 På baggrund af de indhøstede erfaringer er der afsat 12 mio. kr.  

 årligt fra 1999 og i BO-årene til denne opgave, foreløbig  

 som forsøg.
Disse midler vil blive søgt videreført som  

 led i en permanent ordning.
Ministeriet vil følge forbruget af disse  

 midler tæt med henblik på eventuel justering af det afsatte  

 beløb, når der er gjort erfaringer med de nye  

 erhvervsuddannelser sammenholdt med det udvidede skolehjemstilbud.
Endelig har undervisningsministeren oplyst, at et af de  

 overordnede temaer i regeringens uddannelsespolitik i 1999 er en generel  

 indsats for at give unge med svage uddannelsesforudsætninger mulighed  

 for at gennemføre en ungdomsuddannelse.
Lovforslaget vil derfor ikke  

 komme til at stå som et isoleret virkemiddel i indsatsen for denne  

 gruppe unge.
Ministeren har endvidere over for udvalget oplyst, at en  

 af intentionerne med lovforslaget har været at mindske frafaldet i  

 erhvervsuddannelserne, bl.a. det frafald, som er et resultat af, at nogle  

 unge ikke magter at fuldføre en almindelig erhvervsuddannelse.
For  

 unge med svage uddannelsesforudsætninger er der forskellige muligheder  

 i lovforslaget, herunder to former for delkompetence.
Den ene form (afstigning) er en mulighed efter den  

 gældende lov, som lovforslaget tilsigter at give en større  

 udbredelse.
Dette er udtrykt i forslaget til en ændret affattelse af §  

 15, stk. 2, hvorefter reglerne om de enkelte uddannelser så vidt muligt  

 skal indeholde en adgang til afstigning med kompetence.
Den gældende  

 bestemmelse er formuleret som en undtagelsesvis mulighed.
Det er de faglige udvalg, som forudsættes at  

 beskrive disse forløb.
Undervisningsministeren har oplyst, at reglerne  

 om uddannelserne bl.a. skal sikre, at afstigningsforløbene  

 fremstår som helstøbte uddannelsesforløb, hvor eleven  

 erhverver sig de nødvendige faglige, personlige og almene  

 kvalifikationer, således at forløbet vil kunne danne grundlag  

 for senere beskæftigelse og fortsat uddannelse.
Den anden form for delkompetence (individuelt  

 tilrettelagte forløb) er forbeholdt elever, som ikke antages at kunne  

 gennemføre på forhånd fastlagte uddannelser, herunder  

 afstigningsforløb.
Målgruppen for denne ordning vil jf.  

 bemærkningerne til lovforslaget skønsmæssigt udgøre  

 250-750 elever pr. år.
For begge typer delkompetence gælder, at eleverne  

 senere skal kunne genoptage uddannelsen og dermed udvide deres kompetencer  

 svarende til målene for en fuld erhvervsuddannelse.
Det forventes  

 også, at forløbene vil kunne aktivere hidtil uudnyttede  

 praktikpladsmuligheder i specialiserede virksomheder.
 Særligt i forhold til de delkompetenceforløb,  

 der består i regulerede deluddannelser, vil ministeriet, som udsteder  

 uddannelsesbekendtgørelserne, indestå for, at der bliver tale om  

 egentlige erhvervsuddannelser, der lever op til de almindelige krav i  

 erhvervsuddannelsesloven, således at eleverne bibringes både  

 erhvervsrettede og almene kvalifikationer.
Undervisningsministeren har oplyst, at ministeriet vil  

 følge udviklingen i antallet og brugen af begge former for  

 delkompetenceforløb nøje med henblik på at gribe ind,  

 eventuelt med lovgivningsinitiativ, hvis der opstår utilsigtede  

 konsekvenser i forhold til den oprindelige hensigt med ordningerne.
En  

 sådan utilsigtet konsekvens kunne f.eks. komme til udtryk, hvis der  

 udvikler sig en ubalance mellem antallet af delkompetenceforløb og  

 antallet af fulde forløb inden for en uddannelse, således at der  

 i mærkbart omfang bliver indgået uddannelsesaftaler om  

 delkompetenceforløb, der ikke er begrundet i de enkelte elevers  

 forhold eller i den enkelte virksomheds objektive muligheder for at tilbyde  

 eleverne den fulde uddannelse.
 Udvalget lægger afgørende vægt på  

 disse intentioner med forslaget til en ændret affattelse af § 15, stk.  

 2 og 3, og på de nævnte tilkendegivelser fra ministeren om  

 bestemmelsernes anvendelse.
 Herefter indstiller udvalget lovforslaget til  

vedtagelse med de af undervisningsministeren stillede  

 ændringsforslag.
 Et flertal (udvalget med undtagelse af Socialistisk  

 Folkepartis og Enhedslistens medlemmer) har noteret, at Sammenslutningen af  

 Landbrugets Arbejdsgiverforeninger over for udvalget har udtrykt bekymring  

 omkring fagligheden i erhvervsuddannelserne inden for deres område med  

 den nye erhvervsuddannelsesreform, idet SALA frygter, at den brede  

 fælles indgang ikke i tilstrækkelig grad er målrettet  

 fagenes behov.
Flertallet forudsætter, at der inden for enkelte  

 uddannelser kan dannes »familier« eller underordnede grupperinger uden fælles  

 områdefag med de øvrige i indgangen.
Det kunne f.eks gælde  

 uddannelserne inden for hotel- og restaurantområdet, som inden for de  

 gældende regler har fælles 2. skoleperiode.
Ligeledes  

 forudsætter flertallet, at der ikke er hindringer for, at  

 jordbrugsområdet danner en egen familieindgang.
De øvrige mere  

 industrirettede uddannelser inden for levnedsmiddelområdet  

 tarmrenser-, industrislagter- og mejeristuddannelsen   forudsættes at  

 have et sådant manglende slægtskab med de øvrige  

 uddannelser, at de kan omfattes af en særlig ordning med en indgang af  

 10 ugers varighed uden fælles områdefag med de øvrige  

 uddannelser i indgangen »fra jord til bord«, såfremt det er det faglige udvalgs ønske  

 og Erhvervsuddannelsesrådets indstilling.  Endvidere forudsætter  

 flertallet, at der ikke sker ændringer i skolehjemsreglerne,  

 således at uddannelser omfattet af særbestemmelserne fortsat kan  

 få skolehjemsstøtte, hvis uddannelsen har en særlig  

 indgang, der udbydes på specielle skoler.
 Et mindretal (Socialistisk Folkepartis og Enhedslistens  

 medlemmer af udvalget) kan bakke op om ændringerne af  

 erhvervsuddannelserne, men mindretallet mener ikke, at lovforslaget  

 løser et af de mest grundlæggende problemer for unge, der tager  

 en erhvervsuddannelse   nemlig mangelen på praktikpladser.
 Antallet af praktikpladser faldt med 18 pct. fra 1996 til  

 1997. Bortset fra samtaler med arbejdsmarkedets parter har ministeren ikke  

 taget initiativer, som reelt sikrer  unge  praktikpladser.
Praktikpladser er essentielle for grundtanken i  

 erhvervsuddannelsen.
Alt for mange falder fra, fordi det ikke er muligt at  

 skaffe en praktikplads.
Mindretallet mener, at det er helt afgørende, at  

 der skabes praktikpladser til alle, og at skolepraktik fastholdes for dem,  

 der ikke kan få en praktikplads.
For at motivere flere arbejdsgivere  

 til at skabe praktikpladser ønsker mindretallet at forhøje  

 AER-bidraget til dem, der tager praktikelever - finansieret af de  

 arbejdsgivere, der prøver at krybe udenom.
Der skal ligeledes  

 være bedre kontrol med praktikopholdene for at sikre en god  

 kvalitet.
 Mindretallet ønsker, at Undervisningsministeriet  

 tager de fornødne midler i brug for at sikre de unge en praktikplads.  

 Arbejdsgiverne skal således branche for branche have pålæg  

 om at stille et givet antal praktikpladser til rådighed.
Ændringsforslag Af	undervisningsministeren, tiltrådt af  

udvalget:
Til § 1 1) I den under nr. 17 foreslåede  

 affattelse af § 24, stk. 2, affattes 2. pkt. således:
» Til § 4 2) Stk.1 affattes således:
» 3) I stk. 3 ændres »1. juli 2000« til: »1. januar 2001«.
Bemærkninger Til nr. 1 Formålet med ændringsforslaget er at supplere  

 den fleksibilitet, som lovforslaget sammen med de gældende regler  

 allerede rummer.
Således kan der allerede efter den gældende  

 lov efter de faglige udvalgs bestemmelse fastsættes særlige  

 regler om uddannelsernes varighed og struktur for personer, der kan få  

 fritagelse for dele af en erhvervsuddannelse på grundlag af  

 særlige uddannelses- eller beskæftigelsesmæssige  

 forudsætninger.
Denne bestemmelse anvendes bl.a. til fastsættelse  

 af regler om voksenforløb.
 Endvidere er det ved lovforslaget forudsat, at  

 grundforløbet vil kunne opdeles i flere skoleperioder for elever med  

 uddannelsesaftale svarende til den mulighed, der gælder i dag for  

 opdeling af 2. skoleperiode (på 20 uger) for elever med  

 uddannelsesaftale.
Det er også forudsat ved lovforslaget, at  

 fordelingen mellem grundfag, områdefag, specialefag og valgfag fortsat  

 kan fraviges under forudsætning af, at den bredde i uddannelserne og de  

 valgmuligheder for eleverne, som lovbestemmelsen har til formål at  

 sikre, opretholdes.
Da fagsammensætningen i grundforløbet er  

 dannet med vægt på områdefag, vil der for de fleste  

 uddannelsers vedkommende ske en flytning af grundfag fra den indledende del  

 af uddannelsen til senere i forløbet.
Hensigten hermed er at sikre den  

 fagligt orienterede, praktisk betonede indgang til uddannelserne.
De fælles områdefag, som indføres ved  

 lovforslaget, skal som udgangspunkt have relevans både for den enkelte  

 uddannelse og for indgangens uddannelser generelt.
Det kan dog forekomme, at  

 der ikke kan dannes fælles områdefag af relevans for alle  

 uddannelser i en indgang.
Det er derfor forudsat, at der i begrænset  

 omfang kan dannes fælles områdefag for en underordnet gruppering  

 af enkelte uddannelser, som måtte være uden væsentligt  

 slægtskab til andre uddannelser.
F.eks. vil der i en  

 fællesindgang, der omfatter »fra jord til bord« (hotel og restaurant,  

 levnedsmiddel og jordbrug) kunne dannes en underordnet gruppering, der retter  

 sig mod jordbrugsområdet.
 Er dette heller ikke muligt, kan der for uddannelser med  

 et begrænset fagligt fællesskab med andre uddannelser i  

 fællesindgangen, som det også er muligt efter det fremsatte  

 lovforslag, godkendes grundforløb på 10 uger, der ikke  

 indeholder fælles områdefag.
Imidlertid vil der også være behov for en  

 smidighed med hensyn til de uddannelser, der har en særlig kort  

 skoleundervisning.
I disse uddannelser kan et obligatorisk grundforløb  

 på 20 uger give anledning til en ubalance mellem de obligatoriske  

 grundforløb og skoledelen i hovedforløbet.
Dette søges  

 imødekommet ved ændringsforslaget, således at både  

 uddannelser med et begrænset fagligt fællesskab med andre  

 uddannelser i fællesindgangen og uddannelser med særlig kort  

 skoleundervisning kan havde kortere grundforløb.
 Med de særlige ordninger for henholdsvis uddannelser  

 med et begrænset fagligt fællesskab og uddannelser med  

 særlig kort skoleundervisning tænkes bl.a. på uddannelserne  

 til bygningsmaler, glarmester, skorstensfejer og industrioperatør.
Til nr. 2 Ved ændringsforslaget udsættes tidspunktet  

 for, hvornår fornyelsen ifølge lovforslaget skal have virkning  

 for uddannelserne, fra den 1. juli 2000 til den 1. januar 2001.
 Gennemførelse af fornyelsen af uddannelserne efter  

 lovforslaget forudsætter et betydeligt forberedelsesarbejde med hensyn  

 til tilrettelæggelsen af uddannelsesforløbene, hvori både  

 de faglige udvalg og Erhvervsuddannelsesrådet har en betydelig rolle.
 Den information, der går forud for elevernes valg af  

 uddannelse og beslutningen om, hvilke skoler der skal udbyde de enkelte  

 forløb, hænger nøje sammen med tilrettelæggelsen af  

 forløbene.
 På denne baggrund har Erhvervsuddannelsesrådet  

 indstillet, at tidspunktet for, hvornår lovforslaget skal have virkning  

 for uddannelserne, udsættes fra den 1. juli 2000 til den 1. januar  

 2001.
 De økonomiske konsekvenser af udsættelsen vil  

 bestå i en tidsmæssig forskydning af merudgifterne som  

 følge af reformen og kan - under henvisning til de almindelige  

 bemærkninger til lovforslaget, afsnit 3: Økonomiske og  

 administrative konsekvenser for det offentlige - opgøres som  

 anført  nedenfor.
Opgørelse af de økonomiske konsekvenser.  

 Mio. kr. i 1999-prisniveau 2000 2001 2002 2003 Ligevægt Pulje til takstforhøjelser 25 50 50 50 Pulje til at indføre ændringerne 10 10 Fremrykket tidspunkt for at begynde på  

 grundforløbet.
Engangsudgift 20 7 Bevilling til mulige uddannelsesforlængelser 90 90 90 90 Påbygning 10 20 30 50 Ny struktur for specialefag -5 -20 -50 Drift i alt 10 155 162 150 140 Drift i alt if. bemærkningerne til det fremsatte  

 lovforslag 67 157 150 150 140 Til nr. 3 Ændringen betyder, at 1. skoleperiode, der indledes  

 i sommeren 2000, højst kan blive på 20 uger.
Eleverne vil  

 herefter kunne fortsætte i et grundforløb fra den 1. januar  

 2001. Ved de overgangsregler, som forudsættes fastsat efter § 4, stk.  

 3, vil der blive taget hensyn til, at disse elever vil have opnået  

 sådanne uddannelsesmæssige forudsætninger, at de vil kunne  

 meritere sig for en væsentlig del af et obligatorisk  

 grundforløb.
Skolerne vil, når de begynder på  

 undervisningen pr. 1. august 2000, tage hensyn til reformen og vejlede  

 eleverne til at afprøve faglige interesser og relevante grundfag i  

 løbet af det halve år, der vil være, indtil nyordningen  

 træder i kraft.
Det er derfor ved de økonomiske beregninger i  

 bemærkningerne til nr. 2 forudsat, at elever, som overgår fra den  

 hidtidige uddannelsesstruktur til den nye, vil kunne overføre en ikke  

 ubetydelig merit til nyordningen, mindst 5 uger.
Peder Sass (S)  

Hans Peter Baadsgaard (S) fmd.  

Jeppe Kofod (S)
Frode Sørensen (S)
Carsten Hansen (S)  Aage Frandsen (SF)
Susanne Clemensen (CD)
Elisabeth Arnold (RV)
Søren Kolstrup (EL)
Anders Mølgaard (V) nfmd.  

Hanne Severinsen (V) 
Else Winther Andersen (V) Ellen  

 Kristensen (V) Brian Mikkelsen (KF)
Knud Erik Kirkegaard (KF)
Christian H.
Hansen (DF)   

 Tove Videbæk (KRF) Fremskridtspartiet havde ikke medlemmer i udvalget.
