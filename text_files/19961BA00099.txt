Nr BSF 99 Forslag til folketingsbeslutning om ændring af EU's målsætning Fremsat af Kristian Thulesen Dahl (DF) Ole Donner (DF) Pia Kjærsgaard (DF)  

 Poul Nødgaard (DF) den 18. februar 1997 Folketinget pålægger regeringen at fremlægge forslag på regeringskonferencen i EU med det formål at få ændret EU's formålsparagraf til ikke fremover at indebære »en stadig snævrere Union«.
Bemærkninger til forslaget I sin substans er det absurd, at EU har et formål om at udvikle »en  

 stadig snævrere Union«.
Dels blokerer et sådant overordnet formål efter  

 forslagsstillernes opfattelse for en almindelig sund vurdering af, hvad der  

 er bedst politisk at træffe beslutning om i EU henholdsvis nationalt, dels er  

 det en ulogisk målsætning i forhold til en god udvikling af et  

 nærhedsprincip.
 Således skal målsætningen om »en stadig snævrere Union«  

 påvirke EU's institutioner - Kommissionen, Domstolen m.v. - til inden for  

 alle områder at arbejde for en »stadig snævrere Union«.
På regeringskonferencen er spørgsmålet om fleksibilitet rejst.  

 Fleksibilitet kan ses alene som et forsøg fra integrationsivrige lande som  

 Tyskland og Frankrig på at kunne gå videre med integrationen, uanset at lande  

 som eksempelvis Danmark og Storbritannien ikke ønsker dette.
Men med den  

 fælles målsætning om »en stadig snævrere Union« er det samtidig  

 forudsat, at alle skal samme vej.
Det er kun et spørgsmål om hvor hurtigt.
Skal spørgsmålet om fleksibilitet omvendt have en mere positiv effekt og  

 indarbejdes i EU i respekt for landenes forskellighed og selvstændighed,  

 kræver det naturligvis, at det har en varig karakter.
Dette forudsætter  

 således en erkendelse af, at landene ikke hverken skal eller bør ensrettes i  

 retning af »en stadig snævrere Union«.
I stedet skal man sagligt  

 vurdere område for område, om et givet samarbejdsområde i EU er til gavn for  

 Danmark eller ej.
 Forslagsstillerne ser således en ændring af EU's målsætning om »en  

 stadig snævrere Union« som en forudsætning for, at spørgsmålet om  

 fleksibilitet reelt kan spille en rolle, hvorfor forslagsstillerne ønsker, at  

 Folketinget kræver, at regeringen stiller forslaget herom på  

 regeringskonferencen.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ændring af EU's målsætning.
(Beslutningsforslag nr.
B 99).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
