Fremsat den 29. marts 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om genoprettelse af togforbindelse til Berlin via  

 Gedser Folketinget pålægger regeringen at udarbejde  

 et konkret udspil som grundlag for en forhandling med det tyske  

 trafikministerium om en genåbning af en direkte togforbindelse - evt.  

 som en ren DSB-forbindelse - fra København til Berlin via Gedser.
Der  

 sigtes på igangsætning af togdriften inden udgangen af år  

 2002 efter følgende retningslinjer:
 1.	Der indsættes moderne tog på strækningen med stop  

 i enkelte større danske og tyske byer.
 2.	Jernbanefærgen Gedser-Warnemünde/Rostock genoprettes, og  

 i tilknytning hertil gennemføres en opgradering af stationen og  

 færgelejet i Gedser.
 3.	Der gennemføres en generel opgradering af hele linjen  

 København-Gedser med bl.a. bedre sikkerhedssystemer samt en  

 opgradering af sporstrækningen mellem Nykøbing Falster og  

 Gedser.
 4.	Et eventuelt underskud dækkes over finansloven.
Bemærkninger til forslaget Nærværende beslutningsforslag er  

 i sit hovedsigte en genfremsættelse af beslutningsforslag B 32 fra  

 folketingsåret 1995-96, se Folketingstidende 1995-96, forhandlingerne  

 s. 849 og tillæg A, s. 1546 samt beslutningsforslag B 45 fra  

 folketingsåret 1997-98 (2. samling), forhandlingerne s. 1824 og  

 tillæg A s. 2188. (Beslutningsforslag B 32 blev dengang afvist af et  

 flertal i Folketinget.
B 45 blev ikke færdigbehandlet.
B 45 blev  

 behandlet samtidig med beslutningsforslag B 47).
 Nedenfor gentages i store træk bemærkningerne  

 fra beslutningsforslag B 45, idet der dog indledningsvis skal fremhæves  

 5 nye og væsentlige argumenter for, at beslutningsforslaget  

 genfremsættes nu.
For det første er der indført en direkte og hurtig  

 togforbindelse København-Stockholm, hvorfor der med genetablering af  

 forbindelsen København-Gedser-Berlin kan skabes en umiddelbar  

 forbindelse Stockholm-København-Berlin.
Ruten udgør den  

 korteste forbindelse mellem København/Malmø-området og  

 Berlin-regionen og vil også i de kommende år være en  

 tidsmæssig gevinst, når man betænker, at den planlagte  

 magnetsvævebane For det andet er der fra tysk side truffet beslutning om at opgradere  

 strækningen Rostock-Berlin til 160 km i timen.
Det tilstræbes  

 allerede fra sommerkøreplanens ikrafttræden den 10. juni 2001 at  

 få nedbragt rejsetiden Rostock-Berlin til 2½ time.
 For det tredje er Tyskland i gang med bygning af den nye station  

 Berlin Lehrter Bahnhof, som er planlagt klar til brug i 2006, og som  

 indebærer en hurtig og direkte indkørsel til hjertet af  

 Berlin.
 For det fjerde er der opstået ny politisk bevågenhed for  

 en genåbning i både Berlin og København, men også i  

 Rostock, Mecklenburg-Vorpommern og hos Scandlines har man tilkendegivet  

 interesse for genåbning af forbindelsen.
Endelig er der for det femte siden B 45 s fremsættelse sket en  

 yderligere forskydning af trafikstrømmene mod øst, og der  

 forventes stor vækst i det nordvestlige Polen.
Samtidig er der behov  

 for aflastning af Hamburg-området, der er påført store  

 flaskehalsproblemer.
Som anført i det tidligere forslag er gode og  

 hurtige kollektive transportforbindelser til Berlin selvsagt et vigtigt  

 element i Danmarks samhandel og samfærdsel med Tyskland.
Derfor  

 bør Berlinruten og den nedlagte togstrækning Nykøbing  

 Falster-Gedser samt jernbanefærgen videre til Warnemünde/Rostock  

 genetableres.
Da jernbanelinjen blev nedlagt, var et af argumenterne, at  

 strækningen gav et klækkeligt underskud.
Det hang imidlertid  

 sammen med, at linjen de seneste år blev betjent med gammelt, udslidt  

 materiel, at rejsetiden bl.a. som følge af langsomme skift til  

 færgen blev urimelig lang, samt at der ikke var nogen reklamering for  

 strækningen.
Alt i alt ikke nogen særlig attraktiv rejsemulighed  

 til Berlin.
 Forslagsstillerne er overbeviste om, at en genoprettelse  

 af forbindelsen med moderne materiel og væsentlig kortere rejsetid vil  

 vise sig at være en fornuftig beslutning, som også vil gavne  

 regionaltrafikken på Sjælland.
Bemærkninger til forslagets enkelte  

 bestemmelser Ad 1.
En genoprettelse af togforbindelsen til Berlin skal ske  

 med up-to-date materiel, det vil sige som udgangspunkt med IC3-tog.  

 Sådanne togstammer kan indsættes til kørsel på det  

 eksisterende jernbanenet med enkelte forbedringer, som forudsættes  

 gennemført i indeværende år.
Således er et  

 væsentligt aspekt for at sikre forbindelsen på sigt, at den  

 samlede rejsetid mellem København og Berlin skæres  

 væsentligt ned i forhold til den tidligere forbindelse, og at der  

 generelt sker en væsentlig kvalitetsforbedring på forbindelsen.  

 Dermed muliggøres overflytning af passagerer fra bus og i et vist  

 omfang fra fly til tog.
Målet er i første omgang en rejsetid  

 på 5 timer, hvor Scandlines  fremlagte projekt indebærer en  

 nedsættelse til 4 timer.
 Ad 2.
 En forudsætning for genetablering af Berlinruten er  

 genindsættelse af en jernbanefærge mellem Gedser og  

 Warnemünde/Rostock og herunder en opgradering af havnefaciliteterne,  

 så der kan sikres en hurtig til- og frakørsel ved færgen.
 Ad 3.
Endvidere er det nødvendigt at gennemføre en  

 generel opgradering af hele jernbanestrækningen mellem København  

 og Gedser, så den gennemsnitlige hastighed kan sættes op og  

 maksimumshastighed hæves til 160 km/t.
Især kan fremhæves,  

 at strækningen mellem Nykøbing Falster og Gedser trænger  

 til at blive opgraderet.
Imidlertid bør genetableringen af Berlinruten ikke  

 afvente en samlet opgradering.
Det ligger i beslutningsforslaget, at  

 forbindelsen bør etableres, når de mest nødvendige  

 opgraderinger er gennemført, men at målet for linjen er en  

 samlet opgradering.
 Ad 4.
Da Berlinruten blev lukket, skete det bl.a. med henvisning  

 til, at linjen kørte med et årligt underskud på 10-20 mio.  

 kroner.
Såfremt en genåbning ikke i sig selv kan køre  

 rundt økonomisk, foreslås det, at et eventuelt underskud  

 dækkes via finansloven, så underskuddet ikke skal dækkes  

 inden for DSB s eksisterende budget.
Det er forslagsstillernes opfattelse, at  

 strækningen forholdsvis hurtigt vil kunne hvile i sig selv set i lyset  

 af Berlins voksende betydning og den hermed følgende udvikling af  

 Berlin som et centralt trafikknudepunkt og udfaldsport mod øst.
De  

 nødvendige anlægsudgifter til havnefaciliteter samt  

 opgraderinger forudsættes dækket af Banestyrelsen.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om genoprettelse af  

 togforbindelse til Berlin via Gedser.
(Beslutningsforslag nr.
B 162).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
