Ved noteveksling i Dar es Salaam den 25. og 31. december 1985 er der  

 indgået en overenskomst mellem Danmark og Tanzania, ifølge hvilken den danske  

 regering i tidsrummet 1986-1990 yder et beløb på 150 millioner kroner som  

 støtte til cementfabrikken Tanga Cement Company med det formål at bidrage til  

 at gøre fabrikken økonomisk levedygtig.
Støtten omfatter finansiering af  

 udgifter til leverancer af nødvendigt udstyr og reservedele m.v. samt  

 rådgivnings- og konsulentbistand og oplæring af tanzaniansk personale.
