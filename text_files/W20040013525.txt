Hvorvidt  

 et byrådsmedlem, der har vedtaget  

  

 en bøde samt betinget frakendelse af førerretten i tre år for  

  

 overtrædelse af færdselslovens § 42, stk. 1, nr. 1, er valgbar (Valgbarhedsnævnets skrivelse af 27. februar 2004 til et  

 byråd) Ved brev af 26. november 2003 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN har modtaget en bødetilkendegivelse for  

 overtrædelse af færdselslovens § 118, jf. § 42, stk. 1, nr. 1.
 Det fremgår af sagen, at den pågældende den 26. maj 2003 har  

 vedtaget en bøde på 3.000 kr. og betinget frakendelse af førerretten for  

 overtrædelse af færdselslovens § 118, jf. § 42, stk. 1, nr. 1,  

 ved den 24. april 2003 at have ført en personbil ad en vejstrækning med  

 mindst  

 90 km/t, selv om den højst tilladte hastighed var 50 km/t.
 I den anledning skal man meddele, at Valgbarhedsnævnet har fundet,  

 at den begåede handling ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
