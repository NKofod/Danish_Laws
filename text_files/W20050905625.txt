 Klager   

 en tidligere kasserer i en rideklub - klagede over en artikel i bladet.
Pressenævnet  

 fandt, at artiklens oplysninger om, at klager skulle have overført 15.000 kr.  

 fra klubkassen i Skovsbogaard Ridecenter til sin datters konto, var skadelige  

 for klager.
Bladet burde have efterprøvet oplysningerne ved at forelægge dem  

 for hende.
Bladet havde handlet i strid med god presseskik ved at undlade  

 dette, og nævnet udtalte sin kritik.
Kendelse  

 fra Pressenævnet i sag 2004-6-119 [K] har ved advokat Bertha S.
Lund klaget til Pressenævnet over  

 en artikel bragt i Fyens Stiftstidende den 1. oktober 2004, idet hun mener,  

 at  

 god presseskik er tilsidesat.
 Artiklen, der bar overskriften   

  

 Statsadvokat underkender igen politiet  

  

  og underrubrikken   

  

 KRAV  

  

 : Politiet skal efterforske påstand  

 om bedrageri i rideklubsag, havde følgende ordlyd:
 SVENDBORG: Politiet i Svendborg begik en fejl, da man tidligere  

 i år afviste at efterforske en anmeldelse fra Skovsbogaard Rideklub angående  

 foreningens  

 tidligere kasserer.
 Ledelsen af Skovbogaard Rideklub mener, der var tale om en  

 kriminel handling, da den daværende kasserer hævede 15.000 kroner fra  

 klubkassen  

 og overførte pengene til datterens konto.
Politiets senere afvisning af at behandle anmeldelsen blev  

 begrundet i, at der i givet fald snarere var tale om et told- og  

 moms-anliggende.
Men den går ikke.
 I dag  blot en god måned efter, at Svendborg Politi blev  

 tilsvarende underkendt i sagen om muligt mandatsvig i Svendborg Andels  

 Boligforening  kræves kriminalpolitiet på ny i arbejde.
Statsadvokaten for Fyn mener, at der i Skovsbogaard Rideklub  

 godt kan være foregået en straffelovsovertrædelse.
Det må efterforskningen nu  

 afsløre.
 Fungerende politimester i Svendborg Klaus Holten er ikke brødbetynget  

 af den grund.
- Indimellem bliver vore beslutninger omgjort af Statsadvokaten.  

 Det sker vel et par gange om året, og hvis Statsadvokaten aldrig lavede nogle  

 af vore afgørelser om, ville det være tegn på, at vi var sammenspist.
Det er  

 mennesker, og ikke maskiner, der arbejder her, siger Klaus Holten.
 Det er alene et krav om at  

  

 efterforske  

  

 bedrageri-anmeldelsen, der er indeholdt i påbuddet fra Statsadvokaten for  

 Fyn.  

 Den tidligere kasserer i Skovsbogaard Rideklub er ikke sigtet for noget som  

 helst, men vil blive afhørt med en sigtets rettigheder.
 Sagen tog sin begyndelse i februar i år, hvor rideklubbens  

 generalforsamling pålagde formand Jette Nygaard Aaen samt kasserer Kirsten  

 Larsen at anmelde forholdet til politiet.
 - Jeg er godt tilfreds med, at sagen nu tages op igen, siger  

 Jette Nygaard Aaen.
 Politianmeldelsen er udløber af en af og til forbitret strid  

 mellem den nuværende ledelse i Skovsbogaard Rideklub og den tidligere.
De omstridte 15.000 kroner blev indiskutabelt hævet af den  

 tidligere kasserer og overført til datterens konto.
Datteren var dengang  

 medejer af Skovsbogaard Ridecenter.
 Om baggrunden var personlig vinding og dermed bedrageri, er der  

 ingen, der ved.
 Siden magtskiftet i Skovsbogaard Rideklub har formanden Jette  

 Nygaard Aaen flere gange krævet en forklaring og beløbet tilbagebetalt.
- Men vi har aldrig hørt fra dem, siger Jette Nygaard Aaen. [K] har oplyst, at sagen udspringer af en meget omtalt strid  

 omkring Skovsbogaard Ridecenter, som på et tidspunkt blev drevet af hendes  

 datter og dennes daværende samlever.
Hun var under parternes samliv  

 behjælpelig  

 med regnskab og økonomi, idet hun er bankuddannet.
Der har dog altid tillige  

 været tilknyttet en egentlig bogholder og revisor.
Hun var endvidere valgt  

 som  

 kasserer i rideklubben.
Parternes skilsmisse og den fortsatte drift af  

 ridecentret har været meget omtalt i medierne, og der har været fremsat  

 beskyldninger mod klager for at have begået bedrageri.
Efter at politiet i  

 første omgang havde afsluttet efterforskningen heraf, pålagde statsadvokaten  

 politiet  

 at foretage en fornyet efterforskning i sagen, hvilket gav anledning til den  

 påklagede artikel.
[K] har anført, at det som følge af den intense mediedækning af  

 sagen er almindelig kendt, at hun er den tidligere kasserer i rideklubben,  

 som  

 der refereres til i artiklen.
I artiklen er der rigeligt med oplysninger til,  

 at hun kan identificeres af enhver, herunder hendes arbejdsgiver og kunder.
Hun har videre anført, at artiklens oplysninger er særdeles belastende  

 for hende som bankansat, og hun burde derfor have haft oplysningerne forelagt  

 med henblik på at kunne dokumentere, at oplysningerne var ukorrekte.
Hun er  

 imidlertid ikke blevet forsøgt kontaktet hverken før eller efter, at artiklen  

 blev bragt.
Journalisten bag artiklen var bekendt med, at hun er bankansat.
Fyens Stiftstidende har anført, at man ikke har nævnt [K]s navn  

 i forbindelse med omtalen af politianmeldelsen.
Klagers navn har alene været  

 nævnt af bladet én gang ved omtalen af et heste- og følskue på  

 Brahetrolleborg  

 Slot.
Bladet har ikke kontaktet klager for en udtalelse til artiklens  

 oplysninger,  

 idet hendes anonymitet derved ville forsvinde.
 Bladet har i øvrigt bestridt, at det er almindelig kendt, at den  

 tidligere kasserer er identisk med [K], idet alene folk tæt på ridemiljøet  

 omkring Skovsbogaard må antages at være bekendt hermed.
 Bladet har videre anført, at det i artiklen er betonet, at  

 klager ikke er sigtet i sagen, men at påbuddet fra statsadvokaten alene  

 indeholder et krav om yderligere efterforskning af anmeldelsen om bedrageri.  

 Bladet har ikke været vidende om, at [K] er bankansat.
 I sagens behandling har følgende nævnsmedlemmer deltaget:  

 Axel Kierkegaard, Finn Rowold, Ulrik  

 Holmstrup  

 og  

 Ole Askvig.
 Pressenævnet udtaler:
Pressenævnet bemærker indledningsvis, at det som følge af den  

 tidligere omtale af striden på Skovsbogaard Ridecenter ikke kan afvises, at  

 det  

 er kendt for en bredere kreds, at den tidligere kasserer i rideklubben er  

 identisk med [K].
Hun har derfor retlig interesse i at klage til nævnet.
Nævnet finder, at artiklens oplysninger om, at [K] skulle have  

 overført 15.000 kr. fra klubkassen i Skovsbogaard Ridecenter til sin datters  

 konto, er skadelige for [K].
Fyens Stiftstidende burde have efterprøvet  

 oplysningerne ved at forelægge dem for hende.
Bladet har handlet i strid med  

 god presseskik ved at undlade dette, og nævnet udtaler sin kritik.
 I medfør af medieansvarslovens § 49 pålægger Pressenævnet den  

 ansvarshavende redaktør af Fyens Stiftstidende at offentliggøre følgende:
   

  

 Kendelse fra Pressenævnet:
 Fyens Stiftstidende bragte  

 den 1. oktober 2004 en artikel om, at Statsadvokaten for Fyn havde pålagt  

 Svendborg Politi at genoptage efterforskningen af en sag, der har baggrund i  

 en  

 anmeldelse om bedrageri indgivet af Skovsbogaard Rideklub mod den tidligere  

 kasserer.
 Den tidligere kasserer har  

 klaget til Pressenævnet, idet hun finder, at god presseskik er tilsidesat.
 Pressenævnet udtaler:
Pressenævnet bemærker  

 indledningsvis, at det som følge af den tidligere omtale af striden på  

 Skovsbogaard Ridecenter ikke kan afvises, at det er kendt for en bredere  

 kreds,  

 at den tidligere kasserer i rideklubben er identisk med klager.
Hun har  

 derfor  

 retlig interesse i at klage til nævnet.
Nævnet finder, at  

 artiklens oplysninger om, at den tidligere kasserer skulle have overført  

 15.000  

 kr. fra klubkassen i Skovsbogaard Ridecenter til sin datters konto, er  

 skadelige for den tidligere kasserer.
Fyens Stiftstidende burde have  

 efterprøvet oplysningerne ved at forelægge dem for hende.
Bladet har handlet  

 i  

 strid med god presseskik ved at undlade dette, og nævnet udtaler sin kritik.
