Betænkning afgivet af Udvalget for Forskning, Innovation og Videregående Uddannelser den 4. december 2012 Betænkning over Forslag til lov om ændring af lov om erhvervsakademiuddannelser og professionsbacheloruddannelser, lov om professionshøjskoler for videregående uddannelser og lov om Danmarks Evalueringsinstitut og om ophævelse af lov om uddannelsen til professionsbachelor som lærer i folkeskolen (Ændringer som følge af ny læreruddannelse) [af ministeren for forskning, innovation og videregående uddannelser (fg.: Martin Lidegaard)]:
1. Udvalgsarbejdet Lovforslaget blev fremsat den 11. oktober 2012 og var til 1. behandling den 1. november 2012. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 29. august 2012 dette udkast til udvalget, jf.
FIV alm. del  bilag 272 (2011-12). Den 11. oktober 2012 sendte ministeren for forskning, innovation og videregående uddannelser de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Dansk Psykolog Forening.
 Ministeren for forskning, innovation og videregående uddannelse har over for udvalget kommenteret den skriftlige henvendelse til udvalget.
Spørgsmål Udvalget har stillet 1 spørgsmål til ministeren for forskning, innovation og videregående uddannelse til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse uændret.
 Venstre, Dansk Folkeparti, Enhedslisten, Liberal Alliance og Det Konservative Folkeparti ønsker at udvalget fremover får tilsendt tidlige udkast til ændringer af bekendtgørelsen, når ministeriet fremover har overvejelser om ændringer.
Venstres, Dansk Folkepartis og Det Konservative Folkepartis medlemmer af udvalget er godt tilfredse med aftalen om en reform af læreruddannelsen.
Bl.a. indeholder aftalen skrappere krav i forhold til at kunne blive optaget på, og aftalen betyder også, at der bliver stillet større faglige krav til de lærerstuderende.
For V, DF og KF er det et væsentligt element i aftalen, at almendannelsen styrkes.
Det vil sige, at kristendomskundskab, livsoplysning og medborgerskab (KLM) kommer i fokus og får sin egen selvstændige eksamen.
Det betyder, at lærerne også bliver i stand til at klæde skoleeleverne på, når det gælder de værdier og den viden, som er nødvendige for at kunne blive en del af det danske samfund.
Lovforslaget medfører, at læreruddannelsen fremover vil blive reguleret via en bekendtgørelse på samme måde som andre professionsbacheloruddannelser.
Dermed vil den politiske aftale, der er indgået, blive udmøntet konkret i bekendtgørelsen.
Det er en del af aftalen, at forligspartierne skal drøfte denne bekendtgørelses udformning, herunder dens beskrivelser af de enkelte elementer, hvilket V, DF og KF er meget opmærksomme på.
Der har været bekymrede røster fremme, om, hvorvidt de beskrivelser  som der arbejdes på netop nu   sikrer f.eks.
KLM den plads i undervisningen, som aftalen tilsigter.
V, DF og KF har tillid til ministerens oplysninger om, at aftalen bliver overholdt.
Men mindretallet ser dog meget frem til at se det dokumenteret i beskrivelserne.
 V, DF og KF støtter lovforslaget, men vil naturligvis følge arbejdet med bekendtgørelsen meget nøje.
 Et mindretal (EL) indstiller forslaget til forkastelse ved 3. behandling.
Enhedslisten er bekymret for, at den nye læreruddannelse ikke forbedrer folkeskolen og sikrer, at de kommende lærere bliver dygtigere.
Praktikken nedsættes med 6 ECTS-point.
Det betyder, at de studerende vil få mindre praktik, og netop praktikken er vigtig i læreruddannelsen, så dimittenderne ikke får et praksischok.
Dertil hører, at linjefagene dansk som andetsprog og specialpædagogik afskaffes.
Det betyder, at man ikke længere kan specialisere sig inden for dette, og hvis folkeskolen i fremtiden skal være inkluderende, har vi brug for specialister inden for netop disse felter i folkeskolen.
Endelig er adgangsbegrænsningen på læreruddannelsen også meget bekymrende, da karaktergennemsnittet fra ungdomsuddannelsen ikke er afgørende for, om man bliver en dygtig folkeskolelærer.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Daniel Toft Jakobsen (S) Magnus Heunicke (S) Mette Reissmann (S) Rasmus Prehn (S) fmd.
Simon Kollerup (S) Sophie Hæstorp Andersen (S) Trine Bramsen (S) Sofie Carsten Nielsen (RV) Hans Vestager (RV) Andreas Steenberg (RV) Jonas Dahl (SF) Lisbeth Bech Poulsen (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Birthe Rønn Hornbech (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Hans Kristian Skibby (DF) Merete Riisager (LA) Villum Christensen (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 33 Bilagsnr.
