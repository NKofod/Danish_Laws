En detailforretning har med en forening sluttet en overenskomst, hvorefter  

 foreningen forpligter sig til at indtræde som medkontrahent ved hvert køb,  

 der afsluttes mellem forretningen og et medlem af foreningen.
Ved sådanne køb  

 anvendes rekvisitioner, der er udstedt af foreningen.
Købet betales af foreningen til forretningen med en vis procentvis  

 prisreduktion.
Af prisreduktionen tilfalder en del køberen som en bonus, der  

 udbetales årligt på betingelse af, at køberen har afregnet rettidigt over for  

 foreningen.
Den resterende del af prisreduktionen går til foreningen til  

 dækning af administrationsomkostninger.
 Forretningen skal ved leverancer af varer til medlemmer af foreningen  

 svare afgift af den fulde salgspris uden fradrag af den til foreningen ydede  

 rabat (provision), jf. merværdiafgiftslovens § 7, stk. 2, punkt d.
 Se også Østre Landsrets dom af 8. december 1976.
