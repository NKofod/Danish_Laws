Kapitel 1   Berettigede til understøttelse Kapitel 2   Understøttelsens fastsættelse Kapitel 3   Understøttelse til redningspersonale Kapitel 4   Understøttelse til efterladte ægtefæller Kapitel 5   Afsked pga. helbredsbetinget utjenstdygtighed Kapitel 6   Understøttelse i forbindelse med stillingsskifte Kapitel 7   Udbetaling Kapitel 8   Ikrafttræden Cirkulære vedrørende understøttelsesordning for timelønnet redningspersonale mfl. under Forsvarsministeriet Kapitel 1 Berettigede til understøttelse § 1. Timelønnet redningspersonale ansat ved redningsstationerne er berettiget til understøttelse efter nedenstående regler, når de afskediges på grund af alder, helbredsbetinget utjenstdygtighed eller anden årsag, der ikke kan tilskrives redningspersonalet som tilregnelig.
 § 2. Bådmænd og bådførere har krav på at blive afskediget på grund af alder ved det fyldte 60. år, hvis de anmoder herom.
Stk. 2. Stationsledere kan tilsvarende anmode om afskedigelse på grund af alder fra det tidspunkt, hvor de er fyldt 65 år.
Stationsledere, der også er bådførere, følger den i stk. 1 fastsatte aldersgrænse.
§ 3. Afgår en stationsleder, bådmand eller bådfører ved døden, har den efterladte ægtefælle ret til understøttelse, hvis redningspersonalet på dødstidspunktet enten var i tjeneste eller selv oppebar understøttelse.
Udbetaling af understøttelse til en efterladt ægtefælle forudsætter, at ægteskabet ikke er indgået efter det 60. år, eller efter det tidspunkt hvor redningspersonalet er afskediget, eller på dødslejet.
Kapitel 2 Understøttelsens fastsættelse § 4. Understøttelsen fastsættes på baggrund af redningspersonalet tjenestealder samt på baggrund af gennemsnittet af rådighedstillægget, som pågældende redningspersonale har oppebåret de sidste tre år forud for det tidspunkt, hvor de afskediges.
Tilsvarende gælder, hvis redningspersonalet dør.
 Stk. 2. Har redningspersonalet gjort tjeneste i mindre end tre år efter det tidspunkt, hvor de har opnået ret til understøttelse, beregnes understøttelsen på grundlag af det gennemsnitlige rådighedstillæg, som redningspersonalet har haft i hele tjenestetiden efter at have opnået ret til understøttelse.
Stk. 3. For redningspersonale, der som følge af tilskadekomst i tjenesten må tage deres afsked, beregnes understøttelsen på baggrund af det sidst udbetalte rådighedstillæg.
Tilsvarende gælder i forbindelse med helbredsbetinget utjenstdygtighed, jf. § 9, stk. 2, samt for efterladte ægtefæller der på dødstidspunktet ikke havde opnået ret til understøttelse.
 Stk. 4. Tjenestealderen regnes fra det tidspunkt, hvor personalet har været ansat i fem år efter sit fyldte 30. år.
Kapitel 3 Understøttelse til redningspersonale § 5. Størrelsen af understøttelsen til afskediget redningspersonale bestemmes på baggrund af tjenestealderen, jf. § 4, stk. 4. Understøttelsen udgør:
 Stk. 2. Ved beregning af understøttelse til bådmænd og bådførere regnes hvert tjenesteår, efter det tidspunkt hvor tjenestealderen i henhold til ovenstående er 15 år, for 1 1/3 år.
 Stk. 3. Tjeneste i mindre end fem år efter det fyldte 30. år berettiger med undtagelse af de i § 9, stk. 2, nævnte tilfælde, ikke til understøttelse.
 § 6. Skyldes afskedigelsen tilskadekomst i tjenesten, der begrunder krav på erstatning for tab af erhvervsevne i henhold til lov om arbejdsskadesikring, får den tilskadekomne uden hensyn til alder eller tjenestetid understøttelse svarende til 42/60 af lønindtægten.
Kapitel 4 Understøttelse til efterladte ægtefæller § 7. Efterladte ægtefæller får:
 1) Understøttelse svarende til 1/5 af lønindtægten, i de tilfælde hvor redningspersonalet endnu ikke var berettiget til understøttelse.
 2) Understøttelse, i de tilfælde hvor redningspersonalet selv var berettiget til understøttelse og havde en tjenestealder, der var:
 3) Understøttelse svarende til 24/60 af redningspersonalets lønindtægt i de tilfælde, hvor redningspersonalet enten er omkommet i forbindelse med tjenesten, er afgået ved døden som følge af tilskadekomst i tjenesten eller selv har fået understøttelse af sidstnævnte årsag.
 § 8. Indgår en efterladt ægtefælle nyt ægteskab, bortfalder understøttelsen.
Kapitel 5 Afsked pga. helbredsbetinget utjenstdygtighed § 9. Bådførere og bådmænd, der afskediges på grund af helbredsbetinget utjenstdygtighed inden det fyldte 60. år, samt stationsledere, der afskediges inden det fyldte 65. år, kan alene få understøttelse, når Forsvarsministeriet har indhentet en udtalelse fra Personalestyrelsen om, at de helbredsmæssige betingelser for afsked med understøttelse er opfyldt.
Kapitel 6 Understøttelse i forbindelse med stillingsskifte § 10. Timelønnet redningspersonale ansat per 13. marts 2008 er ved overgang til månedslønnet ansættelse berettiget til understøttelse, for så vidt angår differencen mellem den årlige pension og det understøttelsesbeløb, den pågældende som timelønnet ville være berettiget til på afskedstidspunktet.
 Stk. 2. Timelønnet redningspersonale ansat den 14. marts 2008 eller senere er ikke omfattet af ordningen i stk. 1.
 § 11. Månedslønnet redningspersonale ansat per 13. marts 2008 kan ved stillingsskifte inden for gruppen af redningspersonale forblive på understøttelsesordningen.
Kapitel 7 Udbetaling § 12. De i §§ 5-7 anførte understøttelsesbeløb justeres med den af Personalestyrelsen til enhver tid fastsatte procentregulering for tjenestemandspensioner.
 § 13. Udbetaling af understøttelser sker bagud med 1/12 den sidste bankdag i måneden.
Kapitel 8 Ikrafttræden § 14. Cirkulæret træder i kraft den 1. maj 2010.
 Stk. 2. Regulativ af 1. oktober 1955 for beregning mv. af understøttelse til redningsvæsenets personale og dettes enker ophæves samtidig.
