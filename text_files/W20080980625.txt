A-kassens vejledning, supplerende dagpenge, for sent indleveret frigørelsesattest, realudligning, refusion, kompetence Ankenævnet har behandlet Deres klage på møde den xx.
Nævnet traf denne A F G Ø R E L S E Ankenævnet finder, at xx har ret til supplerende dagpenge fra den 2. maj 2007, såfremt hun opfylder de øvrige betingelser for udbetaling af supplerende dagpenge.
 Ankenævnet tiltræder således direktoratets afgørelse af xx.
B E G R U N D E L S E Ankenævnet har lagt til grund, at  xx den 1. marts 2006 påbegyndte arbejde som kontorassistent ved xxx.
Der var tale om arbejde 8 timer ugentligt,  xx blev med virkning fra 30. april 2007 afskediget fra en anden beskæftigelse som lagerassistent på grund af manglende likviditet til indkøb af varer,  xx den 2. maj 2007 meldte sig ledig og blev registreret som arbejdssøgende hos staten i jobcenteret,  xs Arbejdsløshedskasse den 21. maj 2007 modtog en ledighederklæring.
Xx havde på ledighedserklæringen svaret ja til spørgsmålet om hun havde andet lønnet eller ulønnet arbejde.
I rubrikken Eventuelle bemærkninger  bemærkede xx bl.a., at hun arbejdede 1 dag om ugen på kontor,  Xx den 31. maj 2007 sendte en mail til a-kassen, hvori hun oplyste, at hun den 20. maj havde indsendt sine papirer, men endnu ikke havde hørt fra a-kassen,  xs Arbejdsløshedskasse i brev af 6. juni til medlemmet bl.a. anfører, at hvis hun er omfattet af et opsigelsesvarsel, skal arbejdsgiveren udfylde frigørelsesattest for at der kan udbetales supplerende dagpenge og a-kassen vedlagde frigørelsesattest, og  Xx den 10. juni indsendte en frigørelsesattest, som blev modtaget i a-kassen den 11. juni 2007.
 Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.
 Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.
 Et medlem kan endvidere få supplerende dagpenge fra ansættelsesforholdets første dag, når dokumentation for, at arbejdsgiveren vil se bort fra et opsigelsesvarsel, er modtaget i a-kassen senest 5 uger efter, at ansættelsesforholdet er begyndt.
 Det fremgår yderligere af reglerne, at når en a-kasse bliver bekendt med, at et ledigt medlem arbejder på nedsat tid, skal den straks vejlede medlemmet om betingelserne for at få supplerende dagpenge, herunder om fristen for at indsende dokumentation for, at arbejde kan overtages med dags varsel.
Ankenævnet har ved afgørelsen lagt vægt på, at Xx på ledighedserklæringen, modtaget i a-kassen den 21. maj 2007, havde svaret ja til spørgsmålet om hun havde andet lønnet eller ulønnet arbejde.
I rubrikken Eventuelle bemærkninger bemærkede Xx bl.a., at hun arbejdede 1 dag om ugen på kontor.
 Ankenævnet finder herefter, at a-kassen ikke har opfyldt sin vejledningsforpligtelse.
 Ankenævnet har i denne forbindelse lagt vægt på, at a-kassen ved modtagelsen af Xxs ledighedserklæring burde have været opmærksom på, at der eventuelt var behov for en frigørelsesattest som betingelse for ret til supplerende dagpenge, og at a-kassen burde have vejledt Xx herom.
 Ankenævnet finder, at Xx må antages straks at ville have fremsendt en frigørelsesattest, såfremt hun havde modtaget denne vejledning.
 På baggrund af overstående finder ankenævnet, at Xx skal stilles som om a-kassen efter modtagelsen af ledighedserklæring havde vejledt hende om reglerne om frigørelsesattest og at Xx på denne baggrund havde indsendt en frigørelsesattest hurtigst muligt.
 Ankenævnet finder herefter, at xx har ret til supplerende dagpenge fra den 2. maj 2007, såfremt de øvrige betingelser for modtagelse af dagpenge er opfyldt.
Det forhold, at Xx i godkendelsesbrev af 17. november 2005 blev vejledt om reglerne vedrørende frigørelsesattest finder ankenævnet ikke kan begrunde en ændret vurdering.
Ankenævnet har herved lagt vægt på, at der er gået 1½ år siden Xx modtog denne vejledning, samt at det fremgår af reglerne, at når en a-kasse bliver bekendt med, at et ledigt medlem arbejder på nedsat tid, skal den straks vejlede medlemmet om betingelserne for at få supplerende dagpenge, herunder om fristen for at indsende dokumentation for, at arbejde kan overtages med dags varsel.
Vedrørende refusion Ankenævnet finder, at ankenævnet er rette klageinstans, fordi a-kassens behandling af sagen ikke kan isoleres fra sagens materielle indhold.
 Ankenævnet anmoder derfor direktoratet om en udtalelse vedrørende xs Arbejdsløshedskasses klage over direktoratets afgørelse om refusion.
R E G L E R Ankenævnet henviser til §§ 62, 65 og 99 i lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007, §§ 1 og 14 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv., § 15 i Arbejdsdirektoratets bekendtgørelse nr. 179 af 19. februar 2007 om rådighed, og § 1 i Arbejdsdirektoratets bekendtgørelse nr. 966 af 8. november 2001 om supplerende dagpenge O P L Y S N I N G E R N E I S A G E N Sagen er afgjort på grundlag af de akter som ankenævnet har modtaget fra direktoratet.
På ankenævnets vegne fuldmægtig De kan læse om afgørelsens retlige grundlag på de følgende sider.
 Kopi til:
Xx, Arbejdsdirektoratet, Stormgade 10, Postboks 1103, 1009 København K Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005 med de ændringer, der følger af lov nr. 176 af 27. februar 2007 § 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i formidlingssamtaler, samtaler om formidlingsreleva nte oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler, 4) kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og 5) giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
Stk. 2. Dagpenge må ikke udbetales til et medlem, 1) som er sygt eller i øvrigt ude af stand til at påtage sig arbejde af normalt omfang, 2) som aftjener værnepligt eller unddrager sig denne, 3) som ved domstols- eller administrativ afgørelse er berøvet sin frihed, eller som unddrager sig frihedsberøvelse, 4) som forsørges på institution, eller 5) som af anden grund ikke står til rådighed for arbejdsmarkedet.
Stk. 3. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om 1) de betingelser, et medlem skal opfylde for at kunne anses for at stå til rådighed for arbejdsmarkedet, 2) medlemmets kontakt med arbejdsløshedskassen, arbejdsformidlingen og andre aktører i forbindelse med den aktive beskæftigelsespolitik, samt 3) tab af dagpengeret som følge af manglende rådighed og generhvervelse af dagpengeret.
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 2. Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
§ 99. Klage over direktøren for Arbejdsdirektoratets afgørelser om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarkedets Ankenævn inden 4 uger efter, at klageren har fået meddelelse om afgørelsen.
Det samme gælder direktørens afgørelser efter § 86, stk. 4, 1. og 2. pkt., og stk. 5, samt efter EF-forordninger om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer.
Stk. 2. Klagen sendes til direktøren for Arbejdsdirektoratet, der vurderer sagen på ny.
Fastholder direktøren sin afgørelse helt eller delvis, sendes klagen til ankenævnet, og klageren underrettes samtidig herom.
Ankenævnets afgørelser kan ikke indbringes for anden administrativ myndighed.
Stk. 3. Alle øvrige afgørelser, der træffes af direktøren for Arbejdsdirektoratet i henhold til denne lov, kan indbringes for beskæftigelsesministeren inden 4 uger efter, at klageren har fået meddelelse om afgørelsen, jf. dog stk. 4. Klagen sendes til direktøren for Arbejdsdirektoratet, der vurderer sagen på ny.
Fastholder direktøren sin afgørelse helt eller delvis, sendes klagen til Beskæftigelsesministeriet, og klageren underrettes samtidig herom.
 Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
Supplerende dagpenge § 14. Når en a-kasse bliver bekendt med, at et ledigt medlem arbejder på nedsat tid, skal den straks vejlede medlemmet om betingelserne for at få supplerende dagpenge, herunder om fristen for at indsende dokumentation for, at arbejde kan overtages med dags varsel.
Arbejdsdirektoratets bekendtgørelse nr. 179 af 19. februar 2007 om rådighed Supplerende dagpenge og frigørelsesattest § 15. Et medlem, der arbejder på nedsat tid, kan få supplerende dagpenge, hvis arbejdsgiveren ikke har krav på et opsigelsesvarsel.
Stk. 2. Når arbejdsgiveren har krav på et opsigelsesvarsel, kan der udbetales supplerende dagpenge, 1) hvis medlemmets nedsatte arbejdstid til enhver tid kan placeres, så arbejdstiden ikke er til hinder for overtagelse af andet arbejde, eller 2) hvis arbejdsgiveren erklærer at ville se bort fra opsigelsesvarslet i tilfælde af, at medlemmet opnår arbejde med en længere arbejdstid.
Arbejdsgiverens erklæring skal foreligge på en frigørelsesattest, fremgå af arbejdsgiverens meddelelse om arbejdsfordeling eller fremgå af ansættelseskontrakten.
 Stk. 3. En arbejdsgiver anses for at have krav på et opsigelsesvarsel i alle tilfælde, hvor der i et ansættelsesforhold som udgangspunkt gælder et opsigelsesvarsel fra den ansattes side i henhold til lov eller kollektiv overenskomst eller aftale.
Stk. 4. Medlemmet kan få supplerende dagpenge fra ansættelsesforholdets første dag, når dokumentation for, at arbejdsgiveren vil se bort fra et opsigelsesvarsel, er modtaget i a-kassen senest 5 uger efter, at ansættelsesforholdet er begyndt.
De 5 uger regnes fra og med den dag, arbejdsgiveren har krav på et opsigelsesvarsel.
Hvis a-kassen har modtaget dokumentationen efter udløbet af 5-ugers-fristen, kan medlemmet tidligst få supplerende dagpenge fra den dag, a-kassen modtog dokumentationen.
Arbejdsdirektoratets bekendtgørelse nr. 966 af 8. november 2001 om supplerende dagpenge Ret til supplerende dagpenge § 1. Et medlem, der arbejder på nedsat tid, kan få supplerende dagpenge, hvis medlemmet opfylder betingelserne for at få dagpenge.
 Stk. 2. Et fuldtidsforsikret medlem arbejder på nedsat tid, når medlemmets arbejdstid i ugen er kortere end fuld sædvanlig ugentlig arbejdstid.
 Stk. 3. Et deltidsforsikret medlem arbejder på nedsat tid, når medlemmets ugentlige arbejdstid er kortere end den gennemsnitlige ugentlige arbejdstid før ledigheden, jf. § 2, stk. 2.
 Stk. 4. Et medlem, der arbejder på nedsat tid i et ansættelsesforhold med opsigelsesvarsel kan få supplerende dagpenge, hvis medlemmet har afleveret en frigørelsesattest i a-kassen.
