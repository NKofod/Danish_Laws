Betænkning afgivet af Socialudvalget den  

 2. maj 2002 Betænkning over Forslag til lov om ændring af lov om  

 social service (Revision og udvidelse af ledsageordningen, udvidelse af  

 adgangen for fysisk og psykisk  handicappede til selv at vælge  

 hjemmehjælper) [af socialministeren (Henriette Kjær)] 1. Udvalgsarbejdet Lovforslaget blev fremsat den 20. marts 2002 og var til 1.  

 behandling den 10. april 2002. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget er sendt i høring samtidig med  

 fremsættelsen.
Den 8. april 2002 sendte socialministeren de indkomne  

 høringssvar samt et notat herom til udvalget.
Den 17. april 2002  

 sendte socialministeren tillige høringssvar fra Erhvervs- og  

 Selskabsstyrelsen, som vurderede, at lovforslaget ikke har administrative  

 konsekvenser for erhvervslivet.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Svend og Lillian Jørgensen, De Samvirkende Invalideorganisationer og Ældre Sagen.
 Socialministeren har kommenteret henvendelserne over for  

 udvalget.
Deputationer Endvidere har De Samvirkende Invalideorganisationer  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 7 spørgsmål til  

 socialministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Dansk Folkeparti er meget tilfreds med, at den  

 diskriminerende aldersgrænse på 67 år ophæves,  

 så fysisk og psykisk handicappede kan bevare ledsageordningen og retten  

 til selv at vælge en personlig hjælper i hjemmet.
Det er også Dansk Folkepartis helt klare holdning,  

 at handicappede skal have ret til disse ydelser også efter  

 pensionsalderen.
Det handler ikke om at stille mennesker med handicap bedre  

 end andre mennesker på 67 år, men om at give mennesker med  

 handicap de samme muligheder.
Ledsageordningens videreførelse efter  

 pensionsalderen er et højt prioriteret ønske fra Dansk  

 Folkepartis side.
Det betyder, at handicappede pensionister fortsat kan  

 deltage i udadvendte aktiviteter, og at de undgår isolation og deraf  

 følgende forringet livskvalitet.
 Dansk Folkeparti støtter derfor lovforslaget med  

 største glæde.
Enhedslisten finder det positivt, at ledsageordningen  

 bevares også efter, at man er blevet folkepensionist.
Men det  

 forekommer urimeligt, at alderen, hvor man ofte pådrager sig sin  

 funtionsnedsættelse, er afgørende for, hvilken hjælp man  

 har ret til.
Det er Enhedslistens opfattelse, at man skal kunne visiteres til  

 ledsagelse uanset alder; også folkepensionister skal have ret til  

 hjælp, hvis de har behovet og opfylder kriterierne.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF) Charlotte Dyremose (KF) nfmd.  

  Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

  Jørn Pedersen (S) Karen Jespersen (S)  

  Jette Bautrup (S)  Villy Søvndal (SF)  

  Margrethe Vestager (RV)  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
