 Baggrund:
- Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse - Bekendtgørelse nr. 31 af 12. februar 1969 om unge menneskers farlige  

 arbejde.
 - Arbejdstilsynets publikation nr. 8/1965 om savværks, høvleri- og  

 snedkerimaskiner.
Bordfræsemaskiner skal være indrettet og bruges forsvarligt efter  

 arbejdsmiljølovgivningens bestemmelser om tekniske hjælpemidler.
Ud fra disse  

 bestemmelser stilles efter arbejdstilsynets administrative praksis følgende  

 krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Bordfræsemaskiner skal sikres således, at personer så vidt muligt ikke kan komme i berøring med roterende  

 værktøjer og spindel at emnerne kan fremføres sikkert ved alle forekommende  

 fræsearbejder at værktøj, værktøjsdele, emner eller dele deraf så vidt muligt  

 ikke kan udslynges til fare for sikkerheden at værktøj kan opspændes farefrit at faren ved utilsigtet omstilling til højere hastighed er  

 imødegået at farligt efterløb ved værktøj og spindel er imødegået.
 Ved arbejde langs anlæg eller land skal spindel og værktøj være afskærmet  

 med beskyttelseshætte bag land og med trykfod, trykfødder eller  

 fremføringsapparat foran landet.
 Ved arbejde uden anlæg eller land skal spindel og værktøj være afskærmet  

 med beskyttelsesring og dækning af den ikke arbejdende del af fræseren.
 Er kutteren firkantet skal jernenes slidser være lukkede.
 Spændbakker skal være forsynet med tappe, der sikrer, at jernene ikke kan  

 slynges ud.
 Ved jernets bagkant bør altid være mindst 12 mm godstilbage, se fig. 1.
 Bordfræsere med 2 eller flere hastigheder skal være forsynet med en  

 anordning, som forhindrer utilsigtet omkobling til højere hastighed end den,  

 fræseværktøjet er beregnet til.
 Fig. 2 viser en kontakt, hvor det er nødvendigt at trykke knappen A ind  

 for at skifte fra hastighed I til II.
 Hvis ændring af hastigheden skal foretages ved omlægning af rem, skal der  

 på maskinen findes en tabel, der angiver spindelens omdrejningstal ved  

 remmens forskellige stillinger.
Hver bordfræsemaskine skal have spændingsfaldudløser, som  

 forhindrer, at den utilsigtet går i gang efter spændingsfald eller  

 strømsvigt.
Indkobling skal ske i nærheden af startindretningen.
 Start- og stopindretning  skal være let tilgængelig.
Startindretningen skal være sikret mod utilsigtet påvirkning.
Det kan ske  

 ved, at startknap er forsænket, overdækket eller forsynet med krave, at drejeafbryder er forsynet med krave, medmindre konstruktion  

 eller placering hindrer utilsigtet påvirkning.
 Bordfræsemaskiner skal være forsynet med bremse, hvis spindelen  

 ikke standser senest 10 sekunder efter, at der er afbrudt for maskinen.
Brug Hvor det er muligt, skal der altid anvendes trykfod (trykfødder),  

 beskyttelsesring eller fremtræksapparat, og den ikke-arbejdende del af  

 fræseværktøjet skal være afdækket så langt, det er muligt med  

 beskyttelseshætte eller lign.
 Hensigtsmæssig opstilling ved retliniet fræsning langs land fremgår af  

 fig. 3.
 Ved fræsning af tynde emner kan der fremstilles trykkamme som vist i fig.  

 4. Til kammene bør der benyttes asketræ.
 Indsatsfræsning (afbrudt fræsning) kan udføres sikkert med et svinganlæg  

 som vist i fig. 5.
 Hensigtsmæssig opstilling ved fræsning af krumme emner fremgår af fig. 6.
 Slidsearbejde med rundsavklinge kan udføres sikkert som vist i fig. 7.
 Alt indstillingsarbejde for skæredybden m.v. skal foretages, når værktøjet  

 står stille.
 Ved udskiftning eller indstilling af værktøj skal spindelen fastholdes med  

 en forsvarlig blokeringsanordning.
Vedligeholdelse Bordfræsemaskiner skal vedligeholdes, så de altid er i forsvarlig stand.  

 Leverandørens anvisninger om eftersyn og vedligeholdelse skal følges.
 Vedligeholdelses- og reparationsarbejde skal udføres forsvarligt.  

 Energiforsyningen skal være effektivt afbrudt, fx ved afbryder med nøgle.
Unge under 18 år Unge under 18 år må ikke beskæftiges ved bordfræsemaskiner.
Der er særlige  

 regler for lærlinge og elever.
