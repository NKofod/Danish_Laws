Bekendtgørelse  

 om kopier af stævninger mv. i borgerlige sager I medfør af § 348, stk. 4, sidste pkt.,  

 § 351, stk. 5, 2. pkt., og § 357, stk. 3, sidste pkt., i  

 retsplejeloven, jf. lovbekendtgørelse nr. 1001 af 5. oktober 2006,  

 fastsættes:
§ 1.  

  

 Ved  

 indlevering af stævning til retten i borgerlige sager i 1. instans skal der  

 vedlægges en kopi af stævningen.
For hvert eksemplar af stævningen skal der  

 vedlægges et sæt kopier af de dokumenter, som sagsøgeren agter at påberåbe  

 sig,  

 for så vidt de er i sagsøgerens besiddelse.
 Stk. 2.  

  

 Hvis der er  

 flere sagsøgte, skal der foruden den originale stævning og et sæt kopier af  

 dokumenterne  

 til brug for retten vedlægges et antal kopier af stævningen og dokumenterne  

 svarende til antallet af sagsøgte.
 § 2.  

  

 Ved  

 indlevering af svarskrift til retten i borgerlige sager i 1. instans skal der  

 vedlægges en kopi af de dokumenter, som sagsøgte vil påberåbe sig, for så  

 vidt  

 de er i sagsøgtes besiddelse.
 § 3.  

  

 I  

 sager, der behandles med flere dommere eller under medvirken af sagkyndige,  

 skal  

 de processkrifter og dokumenter, som er nævnt i retsplejelovens § 357,  

 stk. 3, 1. pkt., indleveres i et antal kopier, der svarer til antallet  

 af  

 dommere og sagkyndige.
 § 4.  

  

 Stævning, svarskrift og processkrifter skal udfærdiges i A4 format.
 § 5.  

  

 Sø-  

 og Handelsretten kan bestemme, at reglerne i §§ 1-4 skal fraviges.
 § 6.  

  

 Bekendtgørelsen træder i kraft den 1. januar 2007 og finder anvendelse på  

 sager, der anlægges efter lovens ikrafttræden.
 Stk. 2.  

  

 Samtidig  

 ophæves bekendtgørelse nr. 505 af 14. december 1979 om genparter af stævning  

 m.v. i borgerlige sager.
