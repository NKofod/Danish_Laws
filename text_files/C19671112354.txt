I en hertil indsendt skrivelse har Danmarks Teltholder-Forening beklaget  

 sig over den skærpelse, der efter foreningens opfattelse er sket af reglerne  

 for spil i ambulante tivolier i København.
Man har specielt henvist til  

 reglerne vedrørende børns adgang til at deltage i spil.
I anledning heraf skal man efter brevveksling med politidirektøren i  

 København oplyse, at de nuværende af Københavns politi givne regler for spil  

 henholdsvis i ambulante tivolier i København og Københavns sommertivoli er  

 fastsat med hjemmel i justitsministeriets cirkulære af 30. april 1964 og  

 politivedtægten for København.
Reglerne har for så vidt angående børns adgang  

 til at deltage i spil været stort set uforandrede siden 1938, idet det ikke  

 har været tilladt børn under 14 år at deltage i spil, med mindre de er under  

 ledsagelse af en voksen.
Justitsministeriet finder i hvert fald ikke på  

 nuværende tidspunkt tilstrækkeligt grundlag for at ændre reglerne på dette  

 punkt.
