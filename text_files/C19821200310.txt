 Medfølgende cirkulære om beregning af beskæftigelsesgraden m.v. for  

 kirketjenere ved bykirker bedes bekendtgjort for provstiudvalg og  

 menighedsråd ved bykirker.
 Uanset at cirkulæret træder i kraft straks, vil allerede til ministeriet  

 indsendte sager blive færdigbehandlet efter de hidtil gældende regler.
 Ansættelse af fast medhjælp for en kirketjener skal fortsat godkendes af  

 ministeriet, jfr. § 4 i cirkulære om oprettelse og klassificering af  

 stillinger ved kirker og kirkegårde med tjenestemandslignende vilkår m.v.
Ligeledes skal forhøjelse eller nedsættelse af rådighedstillæg godkendes  

 af ministeriet.
Man skal anmode stiftsøvrighederne om at være opmærksom på,  

 at spørgsmålet herom tages op i ledighedstilfælde, hvor forholdene taler for  

 det.
 Endvidere skal man anmode stiftsøvrighederne om at ville underrette  

 ministeriet om nyberegninger af beskæftigelsesgraden for stillinger med  

 tjenestemandslignende vilkår i tilfælde, hvor beregningen fører til en  

 beskæftigelsesgrad på 100 %.
 Om tvivlsspørgsmål i forbindelse med cirkulærets administration bedes  

 henvendelse rettet til ministeriet.
 P.M.V.
