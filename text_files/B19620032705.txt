(kabelbekendtgørelsen) I medfør af § 5 i lov om forholdsregler til skibsfartens betryggelse af  

 28. marts 1951 fastsætter handelsministeriet efter samråd med  

 forsvarsministeriet og ministeriet for offentlige arbejder følgende  

 bestemmelser, jfr. herved lov nr. 54 af 15. februar 1895 samt lov nr. 134 af  

 10. maj 1915.
 § 1.  Det forbydes skibe uden bydende nødvendighed at  

 ankre i de for søkabler og undersøiske ledninger af enhver art (rørledninger  

 m.v.) fastsatte kabelfelter, jfr. § 4.
Inden for de fastsatte kabelfelter er endvidere sandsugning, stenfiskning  

 samt enhver brug af redskaber o.a., der slæbes på bunden, forbudt.
Forinden  

 pæle anbringes i havbunden i disse områder, skal der forhandles med  

 kabelejeren eller dennes stedlige repræsentant om pælenes anbringelse.
 § 2.  I tilfælde af, at et skib i en tvangssituation  

 er ankret i et kabelfelt, skal følgende iagttages:
c.
I tilfælde af brud på kabel eller ledning, eller i øvrigt når kabel har  

 været fisket, skal pladsen, hvor dette fandt sted, afmærkes med bøje eller  

 lignende samt om muligt bestemmes ved pejlinger.
 I øvrigt henvises til de anvisninger, der indeholdes i den i bilaget til  

 nærværende bekendtgørelse meddelte vejledning.
 § 3.  De i § 2 foreskrevne regler finder tilsvarende  

 anvendelse i tilfælde af, at et skib inden for de fastsatte kabelfelter -  

 uanset det i § 1 omhandlede forbud - har gjort brug af redskaber o.a., som  

 kan beskadige kablerne eller ledningerne.
 Skovle og bomme, der anvendes til udspiling af fiskeredskaber, skal så  

 vidt muligt være indrettet således, at de ikke kan beskadige kablerne eller  

 ledningerne.
§ 4.  Kabelfeltet omfatter - medmindre andet i det  

 enkelte tilfælde udtrykkeligt er angivet - et 200 m bredt bælte langs med og  

 på hver side af kablet, således som indtegnet i søkortet, respektive  

 båkelinjen for dette.
Større kabelfelter vil som regel være angivet ved  

 båkelinjer i feltets ydersider og undertiden også båkelinjer mellem disse.
 Hvis andet ikke er bekendtgjort, omfatter kabelfeltet da området mellem de  

 yderste båkelinjer og 200 m uden for disse.
Kabelfelterne er indtegnet i danske søkort bortset fra oversejlingskort og  

 anført i »Den danske Lods« og i »Den danske Havnelods«  

 under de pågældende farvandsafsnit.
Fastsættelse af nye kabelfelter samt  

 ændringer i de bestående offentliggøres i »Efterretninger for  

 Søfarende«.
 Nærværende bekendtgørelses bestemmelser finder ikke anvendelse inden for  

 en havns vandområde, men kabler og ledninger samt bestemmelser vedrørende  

 lokale forhold findes omtalt i »Den danske Havnelods«.
 § 5.  Forbudet mod ankring m.v. i kabelfelter omfatter  

 ikke regeringsskibe under opmålings-, afmærknings- og kabelarbejder og  

 lignende og ej heller skibe, der anvendes af vedkommende kabelejer til  

 sådanne arbejder inden for feltet.
 De nævnte skibe er ikke forpligtet til at give underretning om ankring,  

 jfr. § 2, pkt. d.
 Endvidere omfatter forbudet ikke fyrskibenes opankring og den øvrige  

 søafmærknings fortøjning.
 § 6.  Tilsyn med overholdelsen af de i denne  

 bekendtgørelse indeholdte forskrifter føres af post- og telegrafvæsenets og  

 de øvrige kabelejeres kabeltilsyn.
 Overtrædelse af denne bekendtgørelse straffes i henhold til § 6 i lov om  

 forholdsregler til skibsfartens betryggelse af 28. marts 1951 samt i henhold  

 til lov nr. 54 af 15. februar 1895, jfr. lov nr. 134 af 10. maj 1915.
 § 7.  Denne bekendtgørelse træder i kraft den 20.  

 november 1962. Bekendtgørelse nr. 33 af 18. februar 1957 om forbud mod  

 ankring m.v. i beskyttelsesområder for undersøiske kabler og ledninger  

 ophæves.
 Bilag.
 Vejledning vedrørende søkabler.
 1. Almindelige oplysninger.
 Alle søkabler kan være livsfarlige at komme i berøring med, uanset om det  

 er kabler til elektricitetsforsyning (elektricitetskabler) eller telegraf- og  

 telefonkabler (telekabler).
De vigtigste dele i et søkabel er altid beskyttet af en kraftig  

 jerntrådsarmering, hvorover der sædvanligvis er en juteomvikling, imprægneret  

 med et tjærelignende stof.
Dog er nogle elektricitetskabler (fladkabler)  

 armeret med bronze- eller aluminiumstråd, som kan være uden juteomvikling.
 Kablernes tykkelse er meget forskellig, idet de tyndeste er ca. 3 cm i  

 diameter (vægt ca. 3 tons pr. km) og de tykkeste ca. 12 cm (vægt ca. 40 tons  

 pr. km).
 I mange kabler ligger de elektriske ledninger i et blyrør under  

 armeringen; får et sådant kabel en skarp bøjning, eller bliver det fladtrykt  

 ved at løftes af et anker, vil det blive beskadiget, selv om kablet udvendig  

 tilsyneladende er helt.
Alle skibe bør gøre deres yderste for at undgå berøring af søkabler, da  

 beskadigelse kan medføre forstyrrelse på anlæg af stor samfundsmæssig  

 betydning foruden at volde store udgifter til reparation.
Skadevoldere på  

 søkabler pådrager sig efter omstændighederne strafansvar og erstatningspligt,  

 jfr. bekendtgørelsens § 6.
 Som anført i § 4 er kabelfelterne i danske farvande og den dertil knyttede  

 afmærkning indtegnet i de danske søkort og anført i »Den danske  

 Lods« samt i »Den danske Havnelods«.
 2. Afmærkning af søkabelfelter.
Kabelfelterne er som regel afmærket med kabelbåker, normalt omfattende en  

 for- og en bagbåke, der er opført på land.
Der kan forekomme båkelinjer,  

 bestående af 2 bagbåker med fælles forbåke eller af 2 forbåker med fælles  

 bagbåke.
 På kabelbåker kan der være fyr.
 For- og bagbåken overet angiver - medmindre andet udtrykkeligt er anført,  

 jfr. § 4 - midterlinjen af kabelfeltet.
 Kabelbåker.
I en båkelinje består forbåken af en cirkelformet tremmeflade og bagbåken  

 af en lignende cirkelformet flade over en kvadratisk flade med lodret  

 diagonal (»diamant«). De cirkelformede flader er hvidmalede med  

 rødt centrum, medens den kvadratiske flade er hvidmalet med rød kant.
Båker  

 for elektricitetskabler kan indtil videre afvige fra ovenstående.
Der kan  

 således forekomme ens for- og bagbåke, begge bestående af en hvid  

 »diamant«.
 Kabelfyr.
 Hvis kabelfyr anvendes, har de normalt følgende karakter:
På forbåken vises et rødt, fast lys og på bagbåken et tilsvarende rødt,  

 fast lys lodret over et hvidt, fast lys.
Fyr for elektricitetskabler kan  

 indtil videre afvige fra ovenstående.
Der kan således forekomme to ensfarvede  

 lys, et på for- og et på bagbåken, som regel med blinkkarakter.
I ganske  

 særlige tilfælde kan under hensyn til lokale forhold en anden farve end rød  

 være anvendt.
Lys med blinkkarakter anvendes i enkelte tilfælde.
 Advarselssignaler.
 For at advare fartøjer, der ved ankring eller fiskeri skønnes at komme så  

 nær til et søkabel, at beskadigelse af dette kan befrygtes, kan der fra fyr  

 og fyrskibe i kablernes nærhed i påkommende tilfælde blive hejst flagsignalet  

 HZ, der betyder, at man ved ankring skal være opmærksom på tilstedeværelsen  

 af undersøisk kabel.
Som advarsel gælder også de i de internationale søvejsreglers regel 4  

 under c, jfr. e, omhandlede signaler for skibe, der er beskæftiget med at  

 udlægge eller optage et undersøisk kabel.
For skibets afstand m.v. i forhold  

 til fartøjer, der fører dette signal, gælder bestemmelserne i lov nr. 54 af  

 15. februar 1895 og lov nr. 134 af 10. maj 1915.
Under kabelarbejder kan der i kabellinjen være udlagt særlige kabelbøjer,  

 som i reglen er gule og mærket med ordet »Kabel« samt ejerens navn  

 eller mærke.
For disse bøjer, som ikke må røres, gælder bestemmelserne i § 3  

 i lov nr. 54 af 15. februar 1895.
 3. Vejledning for skibe, der er ankret i et kabelfelt.
Ved en stor del af kabelfelterne findes kabeltilsynsmænd, som kan give  

 skibe oplysning om kablernes nøjagtige beliggenhed.
Forinden et skib, der er  

 ankret i et kabelfelt, letter, bør føreren så vidt muligt sætte sig i  

 forbindelse med den stedlige kabeltilsynsmand for hos denne at få de fornødne  

 anvisninger angående letningen.
Kommer kabeltilsynsmanden om bord af egen  

 tilskyndelse, skal han legitimere sig.
Han medbringer en attest, som  

 skibsføreren anmodes om at udfylde og underskrive, idet denne attest er  

 kabeltilsynsmandens bevis for, at han har bistået med råd og vejledning.
 På følgende steder findes der kabeltilsynsmænd:
 Nordsøen og Skagerrak: Rømø, Manø, Fanø, Søndervig, Hanstholm og  

 Hirtshals.
 Limfjorden: Sallingsund.
 Kattegat: Skagen, Vesterø, Sæby, Fornæs, Anholt, Sælvig, Ballen, Røsnæs,  

 Sejerø og Hesselø.
 Sundet: Helsingør, Hellerup, Charlottenlund og Saltholm.
 Store-Bælt: Sprogø og Tårs.
 Lille-Bælt: Fredericia, Middelfart og Årø.
 Østersøen: Gedser, Liselund, Rødvig, Rønne og Snogebæk.
 Smålandsfarvendet: Masnedø og Ulvshale.
Hvis vejledende hjælp ikke kan fås af en kabeltilsynsmand, må man under  

 letning bl.a. også være opmærksom på faren for, at et anker, der står fri af  

 kablerne, ved skibets drift under indhivningen kan blive bragt uklar af disse  

 kabler.
Får man formodning om, at ankeret har fisket et kabel, enten fordi  

 indhivningen bliver vanskeligere og vanskeligere, eller fordi man kan mærke  

 ankeret skrænse, skal man, såfremt skibet ikke befinder sig i en  

 nødsituation, straks ophøre at hive og forsigtigt stikke ud på kæden for  

 derefter at kappe (udsjækle) kæden og stikke den fra sig på en wire, der  

 afbøjes.
 Får man uformodet et kabel op med ankeret, bør man føre et sliptorv under  

 kablet, medens ankeret klares fri, hvorefter kablet fires forsigtigt af i  

 sliptovet og stedet afmærkes med bøje eller lignende; om muligt fastgøres  

 bøjefortøjningen på selve kablet inden affiringen.
 Frigørelse fra et fisket kabel vil som regel kun kunne udføres med held af  

 meget små skibe og kun under gode vind- og strømforhold, medens det træk, som  

 et større skib, der hænger i et kabel, vil udøve, næsten uundgåeligt vil  

 forårsage beskadigelse.
 Der må under ingen omstændigheder gøres forsøg på at kappe et søkabel  

 under arbejdet med at frigøre sig fra det.
Det kan i øvrigt være livsfarligt for de pågældende søfolk, såfremt det  

 drejer sig om et elektricitetskabel eller et telekabel med høj spænding.
Man  

 kan ikke af det ydre se, om det er et kabel af den ene eller anden slags.
Samtidig med afgivelsen af den i bekendtgørelsens § 2, pkt. d, omhandlede  

 underretning til post- og telegrafvæsenets kabelingeniørtjeneste bør  

 skibsføreren udbede sig forholdsordrer.
Det er vigtigt, at  

 kabelingeniørtjenesten straks får underretning om en eventuel skade og dennes  

 position.
Derved hjælper man til at fremskynde og lette reparationen, ligesom  

 skadens omfang og følger kan begrænses.
 4. Erstatning for mistede grejer.
 Krav på erstatning for anker- eller fiskegrejer, som er ofret for ikke at  

 beskadige et søkabel, er hjemlet ved lov i de fleste lande, her i Danmark ved  

 lov af 15. februar 1895 § 4, ifølge hvilken skibsføreren skal anmelde sit  

 krav for rette vedkommende inden 24 timer efter ankomsten til første havn,  

 skibet anløber.
 I dansk havn kan skibsføreren fremsætte sit krav på det stedlige  

 postkontor, som efter omstændighederne vil være behjælpelig med at  

 videresende kravet til rette vedkommende.
 I fremmed havn søges oplysning hos den danske konsul om, for hvem kravet  

 skal fremsættes.
Ethvert erstatningskrav skal altid ledsages af en nøjagtig, skriftlig  

 protokol over omstændighederne ved begivenheden, samt over art og værdi af de  

 mistede grejer.
Denne protokol bør udfærdiges straks efter begivenheden og  

 underskrives af skibsføreren og af dem af besætningen, der var vidne dertil.
 Handelsministeriet, den 29. oktober  

 1962.
H.
Baunsgaard.
 / Frits Lage.
