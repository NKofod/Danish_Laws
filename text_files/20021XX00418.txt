Skriftlig fremsættelse (6. maj 2003) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om dansk militær deltagelse i en multinational  

 sikringsstyrke i Irak.
(Beslutningsforslag nr.
B 165).
 Folketinget meddeler sit samtykke til, at danske militære  

 styrker stilles til rådighed for en multinational sikringsstyrke i Irak.
 Efter det irakiske regimes fald står det internationale  

 samfund over for en række omfattende og presserende opgaver i Irak med det  

 overordnede formål at tilvejebringe fred og stabilitet i landet.
Egentlige kamphandlinger i Irak vurderes at være bragt til  

 ende.
Imidlertid forventes sikkerhedssituationen i en periode fremover  

 fortsat  

 at være spændt overalt i landet.
En international militær tilstedeværelse i  

 Irak anses derfor for nødvendig for at sikre og understøtte det  

 internationale  

 nødhjælpsarbejde, skabe rammerne for, at genopbygningen af landet kan  

 indledes,  

 og understøtte den irakiske befolknings bestræbelser på at skabe en  

 politisk  

    

 overgangsproces.
I øjeblikket søger USA og Storbritannien at varetage de  

 anførte sikkerhedsopgaver.
Samtidig arbejdes der på at etablere og  

 sammensætte  

 en bred, multinational sikringsstyrke i Irak.
USA og Storbritannien har i den  

 forbindelse anmodet en bred kreds af lande, herunder Danmark, om bidrag til  

 en  

 sådan sikringsstyrke.
Regeringen finder det vigtigt, at Danmark deltager i den  

 multinationale sikringsstyrke i Irak.
Regeringen lægger vægt på, at en  

 sikringsstyrke er nødvendig for at understøtte og sikre genopbygnings- og  

 nødhjælpsindsatsen samt den politiske overgangsproces i landet.
Indsatsen for  

 at opretholde lov og orden vil endvidere bidrage til beskyttelsen af Iraks  

 kulturarv og helligdomme.
En samlet dansk bidragspakke, der omfatter humanitær  

 bistand, genopbygning, politi og et militært bidrag til sikringsstyrken, vil  

 være et klart signal om dansk engagement inden for alle grene af den indsats,  

 der i en overgangsperiode skal ydes i Irak.
Den danske indsats vil udgøre en  

 sammentænkt helhed overvejende rettet mod det sydøstlige Irak, således at  

 maksimal effekt af indsatsen opnås.
Regeringen har til hensigt fortsat aktivt at støtte de  

 bestræbelser, der udfoldes i FNs Sikkerhedsråd for at tilvejebringe et  

 grundlag  

 for det langsigtede internationale engagement i Irak, herunder m.h.t.  

 sikringsstyrken.
Bl.a. henset til de presserende nødhjælps- og  

 genopbygnings~opgaver  

 finder regeringen det imidlertid ikke forsvarligt at lade etableringen af en  

 multinational sikringsstyrke i Irak, herunder afsendelse af et dansk bidrag  

 dertil, afvente, at en endelig beslutning om FNs nærmere rolle i Irak  

 foreligger.
