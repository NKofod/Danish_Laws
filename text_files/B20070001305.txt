Bekendtgørelse  

 om sikkerhedsgodkendelse af  

  

 jernbaneinfrastrukturforvaltere I medfør af § 21 h, § 21 u og § 24,  

 stk. 4, i lov om jernbane, jf. lovbekendtgørelse nr. 1171 af 2. december  

 2004 fastsættes efter bemyndigelse fra transport- og energiministeren i  

 henhold  

 til § 24 a:
Anvendelsesområde og definitioner § 1.  

  

 Jernbaneinfrastrukturforvaltere  

 der forvalter og driver jernbaneinfrastruktur i Danmark skal have en  

 sikkerhedsgodkendelse af Trafikstyrelsen for Jernbaner og Færger  

 (Trafikstyrelsen).
 Stk. 2.  

  

 Godkendelsen  

 kan udstedes for hele jernbanenettet eller for en nærmere angivet del af  

 dette og  

 er gyldigt i fem år efter udstedelsesdatoen med de ændringer, der måtte følge  

 af lovgivningen.
 Stk. 3.  

  

 Bekendtgørelsen  

 supplerer bekendtgørelse nr. 38 af 23. januar 2006 om gennemførelse af  

 jernbanesikkerhedsdirektivet.
 § 2.  

  

 Ved  

  

 jernbaneinfrastrukturforvalter  

  

 forstås enhver offentlig eller privat virksomhed, hvis hovedaktivitet er  

 drift  

 af jernbaneinfrastruktur med dertil hørende regulerings- og  

 sikkerhedssystemer  

 samt tildeling af infrastrukturkapacitet.
 Stk. 2.  

  

 Ved  

  

 sikkerhedsgodkendelse  

  

 forstås en  

 godkendelse udstedt i medfør af denne bekendtgørelse indeholdende en del a)  

 og  

 en del b).
 Stk. 3.  

  

 Ved  

  

 sikkerhedsgodkendelsens  

 del a)  

  

 forstås den del af sikkerhedsgodkendelsen,  

 der bekræfter godkendelsen af den pågældende infrastrukturforvalters  

 sikkerhedsledelsessystem,  

 jf. § 3, stk. 1, nr. 1.
 Stk. 4.  

  

 Ved  

  

 sikkerhedsgodkendelsens del b)  

  

 forstås  

 den del af sikkerhedsgodkendelsen, der bekræfter godkendelsen af de  

 forholdsregler den pågældende infrastrukturforvalter har truffet for at  

 opfylde  

 de øvrige sikkerhedskrav jf. § 3, stk. 1, nr. 2 og bilag 1.
 Stk. 5.  

 Ved sikkerhedsledelsessystem  

  

 forstås den  

 organisation og de systemer, en infrastrukturforvalter etablerer for at opnå  

 en  

 sikker ledelse af sin forvaltning af infrastrukturen.
Sikkerhedsgodkendelsen § 3.  

  

 Trafikstyrelsen udsteder en sikkerhedsgodkendelse til infrastrukturforvalter,  

 som:
1)  

 	  

 har et  

 sikkerhedsledelsessystem (del a), som nærmere beskrevet i bekendtgørelsens  

 §§ 10-24, og 2)  

 	  

 har truffet  

 forholdsregler med henblik på at opfylde de øvrige sikkerhedskrav fastsat i  

 TSIer og i henhold til lov om jernbane, herunder godkendelse af anlæg  

 og  

 certificering af personale (del b). Kravene til dokumentation er nærmere  

 beskrevet i bekendtgørelsens bilag 1.
 Stk. 2.  

  

 Trafikstyrelsen  

 kan i sikkerhedsgodkendelsen fastsætte særlige vilkår.
 § 4.  

  

 Ansøgning  

 om sikkerhedsgodkendelse indsendes til Trafikstyrelsen indeholdende  

 oplysninger  

 om:
1)  

 	  

 virksomhedens navn og  

 adresse, 2)  

 	  

 virksomhedens  

 juridiske status, 3)  

 	  

 hvilken  

 jernbaneinfrastruktur og hvilken trafikart, der ønskes godkendelse til, og 4)  

 	  

 det omtrentlige  

 omfang af benyttelsen af jernbaneinfrastrukturen baseret på et af  

 jernbaneinfrastrukturforvalteren foretaget skøn.
 § 5.  

  

 Trafikstyrelsen  

 kan godkende en hel eller delvis ændring af sikkerhedscertifikatet, hvis  

 betingelserne i § 3 er opfyldt.
 § 6.  

  

 Infrastrukturforvalterne skal anmode Trafikstyrelsen om godkendelse af  

 ændring  

 af sikkerhedsgodkendelsen i henhold til § 5 såfremt:
1)  

 	  

 der er ændringer af  

 de i § 4 nævnte forhold, 2)  

 	  

 infrastrukturforvalteren  

 har til hensigt at ændre karakteren eller omfanget af de pågældende  

 aktiviteter, herunder væsentlige ændringer i infrastrukturen, signalsystemet  

 eller energiforsyningen eller principperne for deres drift og  

 vedligeholdelse,  

 og 3)  

 	  

 der er ændringer i  

 forudsætningerne for sikkerhedscertifikatet i øvrigt.
 § 7.  

  

 Fornyelse af sikkerhedsgodkendelse skal finde sted mindst hvert femte år.  

 Infrastrukturforvalteren ansøger Trafikstyrelsen herom senest seks måneder  

 før  

 godkendelsens udløb.
Sikkerhedsledelsessystem for  

 jernbaneinfrastrukturforvaltere § 8.  

  

 Jernbaneinfrastrukturforvalteren  

 har ansvaret for en sikker drift af sin del af jernbanesystemet og kontrollen  

 med de risici, der opstår på dette system.
Infrastrukturforvalteren har pligt  

 til at iværksætte nødvendige risikostyringsforanstaltninger, og hvor det er  

 relevant i samarbejde med organisationer som udfører sikkerhedsklassificerede  

 funktioner på samme infrastruktur.
 § 9.  

  

 For  

 at en infrastrukturforvalter kan få godkendt sikkerhedsledelsessystemet efter  

 denne bekendtgørelse, skal jernbaneinfrastrukturforvalteren udforme og  

 vedligeholde et system til styring af jernbanesikkerheden som beskrevet i  

 §§ 10  

 -24.
 Stk. 2.  

  

 Systemet  

 skal udformes, struktureres og dokumenteres, så det passer til den enkelte  

 infrastrukturforvalter.
 Stk. 3.  

  

 Systemet  

 kan være integreret med andre ledelsessystemer.
Planlægning § 10.  

  

 Infrastrukturforvalterens øverste ledelse skal udarbejde en  

 jernbanesikkerhedspolitik  

 og sikre, at jernbanesikkerhedspolitikken 1)  

 	  

 omfatter en  

 forpligtelse til fastholdelse og forbedring af jernbanesikkerheden, 2)  

 	  

 omfatter en  

 forpligtelse til at overholde relevant lovgivning, efterleve relevante  

 retningslinier for god praksis og eventuelt andre bestemmelser, som  

 infrastrukturforvalteren  

 har tilsluttet sig på jernbanesikkerhedsområdet, og 3)  

 	  

 er formidlet til og  

 indarbejdet på alle niveauer hos infrastrukturforvalteren § 11.  

  

 Infrastrukturforvalteren  

 skal gennemføre en risikovurdering for de aktiviteter der udføres.  

 Risikovurderingen skal indeholde en beskrivelse og vurdering af eventuelle  

 risici, herunder art, alvor og omfang, samt årsagerne til risiciene.
 § 12.  

  

 På baggrund af risikovurderingen skal der i overensstemmelse med  

 jernbanesikkerhedspolitikken fastlægges kvalitative og kvantitative mål for  

 fastholdelse og forbedring af sikkerheden samt handlingsplaner og  

 fremgangsmåder for opfyldelse af disse mål.
 Stk. 2.  

  

 Infrastrukturforvalteren skal  

 sikre, at handlingsplanerne, jf. stk. 1, løbende bliver vedligeholdt.
 § 13.  

  

 Infrastrukturforvalteren  

 skal udforme og vedligeholde procedurer, der sikrer, at eksisterende og nye  

 krav i lovgivningen bliver identificeret og efterlevet, og at arbejdet med  

 opfyldelse af kravene bliver integreret i sikkerhedsledelsessystemet.
 Stk. 2.  

  

 Procedurerne skal sikre overholdelse af eksisterende, nye og ændrede tekniske  

 og driftsmæssige standarder eller andre normative krav, som er fastsat i:
1)  

 	  

 Tekniske  

 Specifikationer for Interoperabiltet (TSI), 2)  

 	  

 nationale  

 sikkerhedsforskrifter, 3)  

 	  

 andre relevante  

 forskrifter, og 4)  

 	  

 myndighedsafgørelser.
 Stk. 3.  

  

 Procedurerne  

 skal sikre at de stk. 1 og 2 nævnte krav overholdes i anlæggets og  

 infrastrukturens samlede livscyklus.
Iværksættelse og drift § 14.  

  

 Infrastrukturforvalteren  

 skal fastlægge opgaver, ansvar, beføjelser og nødvendige kompetencer i  

 relation  

 til infrastrukturforvalterens jernbanesikkerhedsarbejde, herunder beskrive  

 den  

 del af infrastrukturforvalterens organisation, som udøver sikkerhedsledelse.
 Stk. 2.  

  

 Et medlem  

 af infrastrukturforvalterens øverste ledelse skal indgå i den del af  

 organisationen,  

 som udøver sikkerhedsledelse.
 § 15.  

  

 Infrastrukturforvalterens  

 øverste ledelse skal udpege en repræsentant, som har ansvar for og beføjelser  

 til at:
1)  

 	  

 sørge for, at kravene  

 i sikkerhedsledelsessystemet er fastsat, iværksat og opretholdt i  

 overensstemmelse med kravene i denne bekendtgørelse, og 2)  

 	  

 rapportere til den  

 øverste ledelse, hvorledes sikkerhedsledelsessystemet fungerer som grundlag  

 for  

 den øverste ledelses evaluering og som grundlag for forbedring af  

 sikkerhedsledelsessystemet.
 § 16.  

  

 Infrastrukturforvalteren  

 skal udforme og vedligeholde procedurer for kommunikationen mellem de  

 forskellige niveauer og funktioner hos infrastrukturforvalteren, således at  

 det  

 sikres, at viden om jernbanesikkerhedsforhold formidles til og behandles på  

 relevante områder.
 § 17.  

  

 Infrastrukturforvalteren  

 skal udforme og vedligeholde procedurer, der sikrer, at relevant behov for  

 uddannelse og træning bliver identificeret, og at medarbejderne opnår de  

 nødvendige færdigheder, der er hensigtsmæssige eller krævede for  

 gennemførelsen  

 af deres arbejde.
§ 18.  

  

 Infrastrukturforvalteren  

 skal identificere de funktioner, hvor planlægning og aktiviteter er  

 væsentlige  

 for sikkerhedsarbejdet.
I det tilfælde det er relevant for sikring af  

 sikkerhedsarbejdet, skal der udformes skriftlige procedurer.
 § 19.  

  

 Infrastrukturforvalteren  

 skal udforme og vedligeholde  

 procedurer  

 og metoder for risikovurderinger og implementering af  

 risikostyringsforanstaltninger,  

 såfremt en ændring i driftsvilkårene eller nyt materiel indebærer nye  

 risici i relation til infrastrukturen eller driften.
 Stk. 2.  

  

 Vurdering  

 og inddragelse af jernbanesikkerhedshensyn skal indgå så tidligt som muligt.
 Stk. 3.  

  

 Procedurerne skal anvendes af infrastrukturforvalteren samt dem, der udfører  

 opgaver på vegne af infrastrukturforvalteren.
 Stk. 4.  

  

 Procedurerne skal sikre formidling af tilstrækkelig information inden for  

 organisationen og i givet fald mellem organisationer, der opererer på samme  

 infrastruktur.
§ 20.  

  

 Infrastrukturforvalteren  

 skal udarbejde handlings-, beredskabs- og informationsplaner i tilfælde af  

 katastrofesituationer.
Planerne skal være godkendt af de relevante offentlige  

 myndigheder.
Kontrol og korrigerende handlinger § 21.  

  

 Infrastrukturforvalteren  

 skal i relevant omfang udforme og vedligeholde procedurer, der sikrer, at  

 aktiviteterne i forbindelse med infrastrukturforvalterens  

 jernbanesikkerhedsarbejde bliver registreret og dokumenteret.
 Stk. 2.  

  

 Infrastrukturforvalteren  

 skal udforme og vedligeholde procedurer og formater for, hvordan  

 sikkerhedsinformation  

 dokumenteres og kontrolleres.
 § 22.  

  

 Infrastrukturforvalteren  

 skal udforme og vedligeholde procedurer til at registrere, undersøge og  

 rapportere jernbaneulykker,  

 hændelser  

 og andre sikkerhedsmæssige forhold.
 Stk. 2.  

  

 Infrastrukturforvalteren  

 skal sikre, at der gennemføres korrigerende og forebyggende handlinger.
 § 23.  

  

 Infrastrukturforvalteren  

 skal udforme og vedligeholde procedurer for periodevis udførelse af intern  

 revision af sikkerhedsledelsessystemet for at:
1)  

 	  

 undersøge, hvorvidt  

 systemet er udformet og fungerer tilfredsstillende, og 2)  

 	  

 undersøge, om  

 forpligtelser i jernbanesikkerhedspolitikken, jf. § 10 og  

 handlingsplanen,  

 jf. § 12, bliver opfyldt.
 Stk. 2.  

  

 Procedurer  

 for intern revision skal sikre, at der sker en effektiv opfølgning på  

 resultaterne  

 af de interne revisioner.
Evaluering § 24.  

  

 På  

 baggrund af resultaterne af interne revisioner, opdatering af  

 risikovurderingen,  

 status på handlingsplaner, analyse af ulykker,  

 hændelser og  

 andre informationer skal infrastrukturforvalterens  

 øverste ledelse mindst en gang pr. år evaluere sikkerhedsledelsessystemet og  

 de  

 opnåede resultater for at sikre, at sikkerhedsledelsessystemet fortsat er  

 hensigtsmæssigt.
 Stk. 2.  

  

 Evalueringen skal behandle eventuelle behov for ændringer i politik, mål og  

 handlingsplaner  

 og andre dele af systemet.
Rapportering § 25.  

  

 Jernbaneinfrastrukturforvalteren skal hvert år senest den 30. juni fremsende  

 en  

 sikkerhedsrapport omhandlende det foregående kalenderår til Trafikstyrelsen.  

 Sikkerhedsrapporten skal indeholde følgende:
1)  

 	  

 oplysninger om, i  

 hvilket omfang organisationens samlede sikkerhedsmål, er nået, og om  

 resultaterne af sikkerhedsplaner, 2)  

 	  

 oplysninger om fælles  

 sikkerhedsindikatorer, som er fastsat i gældende EU-regler, og som  

 Trafikstyrelsen  

 har vurderet at være relevant for virksomheden samt oplysninger om nationale  

 sikkerhedsindikatorer, 3)  

 	  

 resultaterne af  

 intern sikkerhedsrevision, og 4)  

 	  

 bemærkninger om fejl  

 og mangler ved jernbanedriften, som kan være relevante for  

 sikkerhedsmyndigheden.
Dispensation § 26.  

  

 Trafikstyrelsen  

 kan dispensere fra kravene i denne bekendtgørelse.
Tilbagekaldelse af sikkerhedsgodkendelse § 27.  

  

 Trafikstyrelsen  

 kan tilbagekalde sikkerhedsgodkendelsen helt eller delvist, hvis  

 jernbaneinfrastrukturforvalteren  

 ikke længere opfylder de i § 3, nævnte krav, eller hvis  

 jernbaneinfrastrukturforvalteren  

 overtræder vilkårene for sikkerhedsgodkendelsen eller bestemmelserne i denne  

 bekendtgørelse.
Gebyrer § 28.  

  

 For  

 udstedelse af sikkerhedsgodkendelse opkræves et gebyr til dækning af  

 omkostningerne i forbindelse med behandlingen af sikkerhedsgodkendelsen.  

 Gebyrets størrelse fastsættes i en særskilt bekendtgørelse.
 Klageadgang m.v.
§ 29.  

  

 Afgørelser truffet af Trafikstyrelsen i henhold til denne bekendtgørelse kan  

 påklages til Jernbaneklagenævnet.
Afgørelser, der kan påklages til  

 Jernbaneklagenævnet, kan ikke påklages til anden administrativ myndighed.  

 Jernbaneklagenævnets afgørelser kan ikke påklages til anden administrativ  

 myndighed.
Ikrafttræden og overgangsbestemmelser § 30.  

  

 Bekendtgørelsen træder i kraft den 15. januar 2007 og gælder for  

 sikkerhedsgodkendelser udstedt efter denne dato.
Ansøgning om  

 sikkerhedscertifikat  

 modtaget før denne dato, og som ikke er afgjort på bekendtgørelsens  

 ikrafttrædelsestidspunkt behandles efter reglerne i denne bekendtgørelse.
 Stk. 2.  

  

 Bekendtgørelse nr. 1031 af 13. december 2001 om sikkerhedscertifikat til  

 jernbaneinfrastrukturforvaltere ophæves.
Stk. 3.  

  

 Sikkerhedscertifikater,  

 der er udstedt før den 15. januar 2007 er fortsat gældende i overensstemmelse  

 med deres indhold.
Disse sikkerhedscertifikater udløber fem år efter  

 udstedelsen dog senest den 31. december 2009. Ansøgning om udstedelse om nyt  

 certifikat indsendes senest seks måneder før certifikatets udløb.
Trafikstyrelsen, den 4. januar 2007 Per Jacobsen /Peter Sloth Bilag 1 Dokumentationskravet i henhold til  

 bekendtgørelsens § 3, stk. 1, nr. 2 omfatter følgende:
 1)  

 	  

 Dokumentation for overholdelse  

 af Tekniske Specifikationer for Interoperabilitet (TSIer) eller dele af  

 TSI'er  

 og såfremt der ikke findes TSIer for det pågældende område,  

 dokumentation for  

 overholdelse af sikkerhedsregler fastsat i henhold til lov om jernbane.
 2)  

 	  

 Dokumentation for  

 virksomhedens sikkerhedsregler og andre regler vedrørende virksomhedens  

 drift, personale  

 og rullende materiel, anlæg m.v. samt dokumentation for, hvordan  

 sikkerhedsledelsessystemet  

 sikrer overholdelsen af disse.
 3)  

 	  

 Beskrivelse af de  

 forskellige kategorier af virksomhedens eget personale herunder dokumentation  

 for, at personalet er behørigt certificeret, godkendt og har de nødvendige  

 kompetencer.
 4)  

 	  

 Beskrivelse af medkontrahenters  

 personale som virksomheden anvender i forbindelse med driften, herunder  

 dokumentation for, at personalet er behørigt certificeret eller godkendt og  

 har  

 de nødvendige kompetencer.
 5)  

 	  

 Dokumentation for, at  

 medkontrahenten opfylder kravene i TSI'er og såfremt der ikke findes  

 TSIer for  

 det pågældende område, dokumentation for overholdelse af sikkerhedsregler  

 fastsat i henhold til lov om jernbane.
 6)  

 	  

 Dokumentation for at de  

 forskellige typer rullende materiel, der anvendes til driften er behørigt  

 godkendt, herunder dokumentation for, at de opfylder kravene i TSI'er eller  

 såfremt der ikke findes TSIer for  

 det pågældende område, dokumentation for overholdelse af sikkerhedsregler  

 fastsat i henhold til lov om jernbane.
 7)  

 	  

 Dokumentation for at virksomheden  

 har overvågnings- eller vedligeholdelsesplaner for at sikre, at materiel,  

 teknisk udstyr og anlæg bliver vedligeholdt og til enhver tid er  

 funktionsdygtigt,  

 samt dokumentation for overholdelse heraf.
 8)  

 	  

 Dokumentation for, at  

 samarbejde om og køb af ydelser med et sikkerhedsmæssigt indhold hos en  

 leverandør er fastsat i en skriftlig aftale, som definerer ydelsernes indhold  

 og ansvar herfor.
