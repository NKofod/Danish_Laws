REGLER FOR BEREGNING AF TILSKUD TIL KONSULENTVIRKSOMHED Efter bestemmelserne i § 4 i Industriministeriets bekendtgørelse af 9.  

 juni 1980 om statstilskud til konsulentvirksomhed er der fastsat følgende  

 retningslinjer:
 1. Til delvis dækning af udgifterne ved aflønning af  

 konsulenter kan den ansættende organisation opnå følgende tilskud pr. år:
60 pct. af den årlige løn, dog således at tilskud til aflønning af en konsulent ikke kan overstige 82.000 kr. pr. år.
Den nævnte beløbsgrænse på 82.000 kr. pristalsreguleres 2 gange årligt pr.  

 1. april og 1. oktober.
Reguleringen sker på grundlag af  

 reguleringspristallene for henholdsvis januar og juli samme år.
 Som en parallel til suspensionen af visse automatiske dyrtidsreguleringer  

 må reguleringen dog højst andrage 1.855 kr. for den 2-årige periode 1985 og  

 1986. Reguleringen vil blive foretaget med 464 kr. hvert halve år, forudsat  

 at hver af de tilsvarende fire reguleringspristal stiger eller falder med  

 mindst 3 points i forhold til det foregående reguleringspristal.
 Reguleringspristallet for januar 1985 var 146,3 og reguleringspristallet  

 for juli 1985 var 150,3.
I overensstemmelse med ovenstående andrager den samlede refusion fra og  

 med oktober kvartal 1985, 60 pct. af den årlige løn indtil 156.120 kr. med  

 højst 93.672 kr. pr. år.
De tilsvarende beløb udgør pr. kvartal 60 pct. af  

 39.030 kr. med højst 23.418 kr. pr. kvartal.
 2. Til dækning af udgifter i forbindelse med  

 konsulenters tjenesterejser og -kørsel inden for landets grænser, herunder  

 diæter ved sådanne rejser uden for hjemstedet, kan der ydes refusion efter  

 følgende regler:
A.
Befordringsudgifter under tjenesterejser inden for landets grænser.
 50 pct. af de i henhold til den ansættende organisations bestemmelser  

 afholdte, faktiske udgifter til offentlige transportmidler samt til udgifter  

 ved brug af udlejningsbil.
Ved kørsel i egen bil udgør refusionen 50 pct. af maksimalsatsen 1,82 kr.  

 pr. km for de første 12.000 km i et finansår og derudover i samme finansår 50  

 pct. af maksimalsatsen 1,05 kr. pr. km.
Det refusionsberettigede antal  

 kilometer skal opgøres på grundlag af en kørselsbog.
B.
Diætudgifter under tjenesterejser inden for landets grænser.
 50 pct. af de i henhold til den ansættende organisations bestemmelser  

 afholdte, faktiske udgifter.
 Refusion af rejsediæter kan dog højst andrage 50 pct. af maksimalsatsen  

 kr. 178.- pr. rejsedag.
 Til overnatning kan refusionen højst andrage 50 pct. af maksimalsatsen kr.  

 350,- i hovedstadsområdet og 50 pct. af maksimalsatsen kr. 260,- i det øvrige  

 indland.
 Der ydes ikke tilskud til diætudgifter for rejser i tjenestestedskommunen.  

 København og Frederiksberg kommuner regnes som enhed.
 Befordrings- og diætudgifter inden for landets grænser skal på  

 kvartalsregnskabet opgøres for sig selv og for hver enkelt konsulent i  

 regnskabsperioden.
 Det forudsættes, at der som dokumentation for stedfundne rejser og  

 overnatninger foreligger rejseafregninger for hver konsulentrejse med  

 oplysning om besøgssted (er) samt tidspunkter for en rejses start og  

 afslutning tiligemed specifikation af de beløb, organisationen har udbetalt  

 konsulenten til dagpenge, overnatninger og befordring.
 Rejseafregninger skal opbevare 1 år med henblik på en eventuel revision af  

 disse i Teknologistyrelsen.
 3. Til dækning af udgifter i forbindelse med  

 konsulenters tjenesterejser og kørsel uden for landets grænser, herunder  

 diæter ved sådanne rejser, kan der ydes refusion efter følgende regler:
A.
Befordringsudgifter under tjenesterejser i udlandet.
 50 pct. af de i henhold til den ansættende organisations bestemmelser  

 afholdte, faktiske udgifter til offentlige transportmidler samt til udgifter  

 ved brug af udlejningsbil.
 Ved kørsel i egen bil udgør refusionen 50 pct. af maksimalsatsen 1,05 kr.
 Det refusionsberettigede antal kilometer skal opgøres på grundlag af en  

 kørselsbog.
B.
Diætudgifter under tjenesterejser i udlandet.
 50 pct. af de i henhold til den ansættende organisations bestemmelser  

 afholdte, faktiske udgifter.
 Refusion af rejsediæter kan dog højst andrage 50 pct. af de maksimale  

 satser vedrørende dagpenge og overnatning, som er anført i tidligere udsendte  

 cirkulære fra finansministeriet af 27. februar 1985.
 Ved rejser til lande, hvor der i cirkulæret af 27. februar 1985 ikke er  

 angivet satser for overnatning, udgør refusionen 50 pct. af en rimelig udgift  

 til overnatning i det pågældende land, jf. cirkulære af 7. marts 1984, § 8.
 Befordrings og diætudgifter i udlandet skal på kvartalsregnskabet opgøres  

 for sig og for hver enkelt konsulent i regnskabsperioden.
 Rejseudgifter skal i kvartalsregnskabet angives i danske kroner omregnet  

 fra den kurs, som blev benyttet ved indkøb af den tilsvarende udenlandske  

 valuta.
 For hver udenlandsrejse skal der udfærdiges en skriftlig rapport med  

 oplysninger med konsulentens navn, rejsemål, tidspunkter for afrejse og  

 hjemkomst, befordringsmiddel samt rejsens formål og de opnåede resultater.
 Hvis rapporten omfatter rejse i to eller flere lande, skal denne indeholde  

 oplysninger om antallet af opholdsdage og overnatninger i hvert land.
 Rapporten skal indsendes sammen med kvartalsregnskabet.
 Teknologistyrelsen forbeholder sig ret til i givet fald at mangfoldiggøre  

 og stille indsendte rapporter til rådighed for en bredere kreds.
 NB! Man gør opmærksom på, at støtte til rejser uden for Vesteuropa og  

 særligt bekostelige rejser er betinget af, at der på forhånd i hver enkelt  

 tilfælde er indhentet skriftlig godkendelse fra Teknologistyrelsen til  

 rejsens gennemførelse.
 4. Såfremt den ansættende organisation har indtægter  

 ved sin konsulentvirksomhed, kan tilskuddet ikke overstige de samlede  

 omkostninger ved konsulentvirksomheden med fradrag af konsulenttjenestens  

 indtægter.
 5. Aflæggelse af regnskab for konsulenttjenestens  

 drift.
 Regnskaberne, der skal være revideret af statsautoriseret eller  

 registreret revisor, indsendes hvert kvartal på særlige af  

 Teknologistyrelsens udarbejdede formularer og skal være Teknologistyrelsen i  

 hænde således:
