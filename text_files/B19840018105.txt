 I medfør af § 3, stk. 3, i lov nr. 291 af 10. juni 1981 om etablering og  

 benyttelse af en rørledning til transport af råolie og kondensat fastsættes:
Definitioner § 1.  Ved brugerne forstås i denne bekendtgørelse  

 bevillingshaverne i henhold til eneretsbevilling af 8. juli 1962 til  

 efterforskning og indvinding af kulbrinter i Danmarks undergrund, jfr.  

 bekendtgørelse nr. 372 af 7. november 1963, samt disses bistandsydere, jfr.  

 protokol af 16. juli 1962 til nævnte eneretsbevilling.
 Stk. 2.  Ved Dansk Olierør A/ S forstås i denne  

 bekendtgørelse det af Dansk Olie og Naturgas A/ S stiftede datterselskab,  

 jfr. § 1, stk. 5, i lov nr. 291 af 10. juni 1981.
 Stk. 3.  Ved aftalen af 19. maj 1981 forstås i denne  

 bekendtgørelse den mellem energiministeren og bevillingshaverne, jfr. stk. 1,  

 indgåede aftale af 19. maj 1981.
 Stk. 4.  Ved transportaftalen forstås i denne  

 bekendtgørelse den mellem Dansk Olierør A/ S og brugerne i henhold til § 2,  

 stk. 4, i lov nr. 291 af 10. juni 1981, indgåede og af energistyrelsen  

 godkendte aftale.
 Stk. 5.  Ved olierørledningen forstås i denne  

 bekendtgørelse, hvor ikke andet udtrykkeligt fremgår, alle anlæg og  

 faciliteter, der anvendes til den virksomhed, som det tilkommer Dansk Olierør  

 A/ S at varetage i henhold til lov nr. 291 af 10. juni 1981, hvad enten disse  

 anlæg m.v. ejes eller drives af Dansk Olierør A/ S eller andre.
 Stk. 6.  Ved ibrugtagningen forstås i denne  

 bekendtgørelse den pr. 1. maj 1984, iværksatte drift af olierørledningen,  

 medmindre energiministeren træffer bestemmelse om, at olierørledningen skal  

 anses for taget i brug på et af ministeren fastslået senere tidspunkt.
 Stk. 7.  Ved loven forstås i denne bekendtgørelse lov  

 nr. 291 af 10. juni 1981 om etablering og benyttelse af en rørledning til  

 transport af råolie og kondensat.
Område § 2.  Bekendtgørelsen gælder for flydende kulbrinter,  

 der indvindes i henhold til eneretsbevillingen af 8. juli 1962 på de i  

 henhold til § 2, stk. 1, i loven omhandlede tilslutningspligtige felter i  

 Nordsøen, og som i henhold til § 8, stk. 2, i aftalen af 19. maj 1981  

 transporteres gennem den i medfør af loven anlagte olierørledning, jfr.  

 herved § 25.
Betalingspligtens omfang § 3.  Brugerne betaler til Dansk Olierør A/ S:
 Stk. 2.  De i stk. 1 omhandlede beløb opgøres og betales  

 efter de i kapitel IV og V fastsatte regler.
§ 4.  De i § 3, stk. 1, nr. 1) omhandlede omkostninger  

 omfatter alle omkostninger ved finansiering af udgifter, som energiministeren  

 i henhold til § 21, stk. 1, kan godkende, at Dansk Olierør A/ S har haft  

 rimelig føje til at afholde til etableringen af olierørledningen på  

 forsvarlig måde, herunder renter og afdrag på optagne lån, reguleret for  

 eventuelle kurstab og kursgevinster, kommissioner samt andre  

 finansieringsomkostninger uanset disses art.
Som etableringsudgifter anses  

 alle udgifter til projektering, anlægsudgifter samt øvrige udgifter med  

 henblik på eller med tilknytning til anlæggets idriftssættelse, herunder  

 driftsomkostninger før ibrugtagningen.
Stk. 2.  Kapitalomkostningerne omfatter tillige samtlige  

 udgifter af den i stk. 1 omhandlede art, som energiministeren kan godkende,  

 at Dansk Olierør A/ S har haft rimelig føje til at afholde til etablering af  

 nye anlæg eller gennemførelse af væsentligere forbedringer af anlægget, og  

 som ikke kan anses som udgifter afholdt med henblik på eller med tilknytning  

 til anlæggets idriftssættelse, jfr. stk. 1. Dansk Olierør A/ S skal tidligst  

 muligt give brugerne meddelelse om planer om etablering af nye anlæg med  

 henblik på, at brugerne kan udtale sig herom.
Brugerne skal have lejlighed  

 til at følge arbejderne med henblik på at kunne rådgive Dansk Olierør A/ S,  

 bl.a. vedrørende den for parterne mest hensigtsmæssige finansiering, jfr. §  

 9, stk. 1, i aftalen af 19. maj 1981.
Stk. 3.  Udgifterne i henhold til stk. 1-2 finansieres  

 ved optagelse af lån, jfr. § 1 i loven.
Låneoptagelsen til finansiering af  

 etableringsomkostningerne for det ved ibrugtagningen projekterede anlæg skal  

 tilrettelægges således, at de samlede lån tilbagebetales over 15 år fra  

 ibrugtagningen.
Finansiering af udgifterne til senere etablerede anlæg eller  

 forbedringer, jfr. stk. 2, tilrettelægges på samme måde, således at  

 tilbagebetalingen af optagne lån påbegyndes ved idriftssættelsen af anlægget  

 eller forbedringen.
Såfremt den forventede tekniske eller økonomiske levetid  

 for de senere etablerede anlæg eller forbedringer er mindre end 15 år,  

 fastsættes afdragsperioden efter energiministerens nærmere bestemmelse til  

 den forventede levetid.
Stk. 4.  Udgifterne i henhold til stk. 1 og 2 kan  

 finansieres af Dansk Olierør A/ S selv, såfremt selskabet og brugerne er  

 enige herom og om vilkårene herfor.
Vilkårene for brugernes betalinger skal i  

 dette tilfælde fastsættes i størst mulig overensstemmelse med, hvad der ville  

 være gældende, såfremt investeringerne blev finansieret ved optagelse af lån.  

 Aftaler mellem Dansk Olierør A/ S og brugerne i henhold til nærværende stk. 4  

 skal godkendes af energiministeren.
 § 5.  De i § 3, stk. 1, nr. 2), omhandlede  

 omkostninger omfatter udgifter af enhver art, bortset fra de af § 3, stk. 1,  

 nr. 1), jfr. § 4, omfattede udgifter, som energiministeren i henhold til §  

 21, stk. 2, kan godkende, at Dansk Olierør A/ S har haft rimelig føje til at  

 afholde i forbindelse med en forsvarlig besiddelse, drift eller afvikling af  

 olierørledningen blandt andet under hensyn til god praksis inden for lignende  

 virksomhed i olie- og gasindustrien samt opstillede myndighedskrav, herunder  

 udgifter til drift, reparation og vedligeholdelse af rørledningen, tilsyn med  

 denne, administration, herunder andele af koncernomkostninger fastsat i  

 overensstemmelse med anerkendte regnskabsprincipper, forsikringer, jfr. stk.  

 2-5, samt merværdiafgift, told eller andre afgifter af offentligretlig  

 karakter, der pålægges Dansk Olierør A/ S i forbindelse med udøvelsen af den  

 af loven omfattede virksomhed, jfr. dog stk. 6, nr. 1) og 2).
Stk. 2.  Dansk Olierør A/ S er berettiget og forpligtet  

 til efter konsultation med brugerne og under hensyn til blandt andet god  

 forsikringspraksis inden for lignende virksomhed, herunder i henseende til  

 risiko og ansvarsforhold i olie- og gasindustrien, at tegne forsikring mod  

 skader og ansvar opstået i forbindelse med besiddelse og drift af  

 olierørledningen.
Forsikringen skal omfatte dækning mod skader på anlægget  

 efter fuld- og nyværdiprincippet samt sædvanlig dækning mod erstatningsansvar  

 over for tredjemand og brugerne, også omfattende kontraktsansvar samt  

 produkt- og forureningsansvar.
Forsikring kan tegnes med sædvanlige vilkår om  

 selvrisiko samt begrænsning af dækningen af skader og ansvar.
 Stk. 3.  Dansk Olierør A/ S skal, hvis brugerne  

 fremsætter ønske herom, tegne forsikring, der omfatter dækning ud over det i  

 stk. 2 omhandlede.
 Stk. 4.  Udgifter til forsikringspræmier for de i  

 henhold til stk. 2 og 3 tegnede forsikringer samt lovpligtige forsikringer,  

 herunder arbejdsskadeforsikring, omfattes af de i stk. 1 omhandlede  

 omkostninger.
 Stk. 5.  Udgifter til afhjælpning af skader eller  

 dækning af ansvar, der ikke dækkes af en eksisterende forsikring, herunder  

 udgifter som følge af vilkår om selvrisiko eller begrænsning i  

 forsikringsdækningen, eller for hvilke der ikke er tegnet forsikring,  

 omfattes af de i stk. 1 omhandlede omkostninger, jfr. dog stk. 6, nr. 3) og  

 4).
 Stk. 6.  Følgende udgifter omfattes ikke af  

 omkostningerne i henhold til stk. 1:
§ 6.  Dansk Olierør A/ S er berettiget til at oprette  

 nødvendige kreditfaciliteter med henblik på at sikre, at selskabet til enhver  

 tid kan opfylde sine økonomiske forpligtelser vedrørende den af loven  

 omfattede virksomhed.
Renter og øvrige omkostninger herved omfattes af § 3,  

 stk. 1, nr. 2), jfr. § 5, stk. 1.
 § 7.  For råolie og kondensat, der transporteres  

 gennem olierørledningen, beregnes det i § 3, stk. 1, nr. 3), omhandlede beløb  

 af den mængde råolie og kondensat, der modtages i Fredericia på den af Dansk  

 Olierør A/ S ejede terminal, målt af Dansk Olierør A/ S ved udløb fra  

 lagertankene uden yderligere regulering af den herved målte mængde.
 Stk. 2.  Uanset stk. 1 kan det mellem Dansk Olierør A/ S  

 og brugerne aftales, at det i § 3, stk. 1, nr. 3), omhandlede beløb erlægges  

 i form af råolie og kondensat.
 Stk. 3.  Værdien pr. mængdeenhed af den transporterede  

 olie og kondensat opgøres til samme beløb som ved beregningen af  

 produktionsafgift i henhold til § 10 i eneretsbevillingen af 8. juli 1962 til  

 efterforskning og indvinding af kulbrinter m.v. i Danmarks undergrund, jfr.  

 aftalen af 19. maj 1981 § 8, stk. 3, og § 10, nr. 3).
 § 8.  Den af Dansk Olierør A/ S eventuelt oppebårne  

 forrentning af de i henhold til § 11, stk. 1 og 2, indbetalte beløb samt  

 indtægter ved salg, udlejning eller lignende af materielle aktiver, hvortil  

 udgifterne er betalt eller skal betales af brugerne, regnes brugerne til  

 gode.
Opgørelse og betaling af pligtige beløb § 9.  Til opfyldelse af brugernes  

 betalingsforpligtelser i henhold til kapitel III foretager brugerne  

 foreløbige indbetalinger efter reglerne i §§ 10 og 11. Regulering for hvert  

 driftsår finder sted efter reglerne i §§ 14-16. Brugernes betalinger sker på  

 grundlag af opgørelser, der udarbejdes af Dansk Olierør A/ S for hvert af de  

 i Dansk Undergrunds Consortium deltagende selskaber i forhold til  

 selskabernes konsortieandel.
Stk. 2.  Driftsåret følger kalenderåret.
For 1984 udgør  

 driftsåret perioden fra ibrugtagningen til 31. december.
St. 3. Dansk Olierør A/ S udarbejder for hvert driftsår et budget  

 omfattende de af selskabet forventede indtægter og udgifter, der vedrører  

 brugerne.
Budgettet skal indeholde fornøden specifikation vedrørende de  

 enkelte indtægts- og udgiftsarter, herunder for så vidt angår de i § 4, jfr.  

 § 10, stk. 2, omhandlede omkostninger, arten af lånene samt disses  

 forfaldstid.
Til brug for fastsættelsen af de i § 10, stk. 2 nævnte beløb  

 udarbejder Dansk Olierør A/ S en plan over afviklingen af de i § 4, stk. 3  

 omhandlede lån.
Dansk Olierør A/ S udarbejder senest den 1. juli 1984 som  

 grundlag for budgettet for driftsåret 1984 en foreløbig og rimeligt  

 specificeret opgørelse pr. 30. april 1984 af de med anlægget forbundne  

 udgifter.
De af Dansk Olierør A/ S udarbejdede budgetter samt den i 3. pkt.  

 omhandlede plan og den i 4. pkt. omhandlede opgørelse fremsendes til  

 energiministeren, jfr. § 21, stk. 2, samt brugerne.
Foreløbig betaling § 10.  De løbende betalinger i et driftsår foretages i  

 henhold til foreløbige opgørelser, der udarbejdes af Dansk Olierør A/ S.
Stk. 2.  Brugerne betaler til dækning af  

 kapitalomkostningerne i henhold til § 3, stk. 1, nr. 1), jfr. § 4, månedlige  

 beløb svarende til de i den pågældende måned forfaldne ydelser vedrørende de  

 Dansk Olierør A/ S påhvilende lån i samme udstrækning, sådanne ydelser ikke  

 skal refinansieres i henhold til den efter § 9, stk. 3, jfr. § 4, stk. 3,  

 fastsatte afviklingsplan.
Beløbet forhøjes eller nedsættes som følge af  

 eventuelle ændringer i valutakurser for de i den forudgående måned endeligt  

 forfaldne låneydelser.
For så vidt angår de af Dansk Olierør A/ S selv  

 finansierede investeringer udgør den månedlige betaling 1/12 af den samlede i  

 henhold til § 4, stk. 4, fastsatte årlige afskrivning og forrentning af det  

 investerede beløb.
Stk. 3.  Brugerne betaler til dækning af de af § 3, stk.  

 1, nr. 2), jfr. § 5, omfattede omkostninger et månedligt beløb svarende til  

 det for den pågældende måned i budgettet fastsatte beløb.
Beløbet kan med  

 energiministerens godkendelse reguleres, såfremt det viser sig nødvendigt på  

 grund af væsentligere budgetafvigelser.
Stk. 4.  Brugerne betaler til dækning af  

 fortjenstelementet, jfr. § 3, stk. 1, nr. 3), jfr. § 7, et månedligt beløb,  

 der udgør 5 pct. af værdien af den i den forudgående måned transporterede  

 råolie og kondensat.
Beløbet beregnes på grundlag af den pris, der for den  

 pågældende måned var gældende for brugernes leverancer af råolie og kondensat  

 til Dansk Olieforsyning A/ S i henhold til kapitel III i aftalen af 19. maj  

 1981. Foreligger sådan pris ikke, aftales værdien af den transporterede  

 mængde mellem brugerne og Dansk Olierør A/ S.
I tilfælde af uenighed herom  

 fastsættes en rimelig værdi af energiministeren.
Med hensyn til  

 transportomkostninger forholdes der som angivet i eneretsbevillingen af 8.  

 juli 1962.
§ 11.  Dansk Olierør A/ S fremsender senest den 20. i  

 en måned til brugerne en opgørelse for den følgende måned vedrørende de i §  

 10, stk. 2, omhandlede beløb, med angivelse af disses størrelse, forfaldstid,  

 lånenes art, kreditor i henhold til lånene samt eventuelle reguleringer som  

 følge af ændringer i valutakurser for de i den forudgående måned betalte  

 låneydelser.
Betalingen skal være Dansk Olierør A/ S i hænde senest 3 dage  

 før ydelsens rettidige betaling til långiver.
For lånearrangementer, i medfør  

 af hvilke der skal erlægges adskillige ydelser pr. måned, betaler brugerne  

 dog senest den 10. i den pågældende måned et beløb svarende til de samlede  

 ydelser i måneden.
Stk. 2.  Dansk Olierør A/ S fremsender senest den 25. i  

 en måned til brugerne en opgørelse for den følgende måned af de i henhold til  

 § 10, stk. 3, opgjorte omkostninger.
Beløbet betales senest den 10. i  

 sidstnævnte måned.
Stk. 3.  Opgørelse af de af § 10, stk. 4, omfattede  

 beløb fremsendes senest den 7. i den måned, der følger efter den måned, for  

 hvilken betaling skal ske.
Betaling skal erlægges senest den 15. i den samme  

 måned.
Stk. 4.  Skyldige beløb betales af brugerne i danske  

 kroner.
Beløb til dækning af forpligtelser i udenlandsk valuta kan af  

 brugerne efter aftale med Dansk Olierør A/ S erlægges i den pågældende  

 valuta, såfremt de hertil fornødne tilladelser i henhold til  

 valutalovgivningen foreligger.
Nedsættelse og udsættelse af betaling § 12.  Ophører eller reduceres transportmuligheden  

 gennem olierørledningen under længerevarende driftsforstyrrelser af andre  

 årsager end de i stk. 2, omhandlede, bestemmer energiministeren efter  

 forudgående drøftelse med Dansk Olierør A/ S og brugerne, om og i givet fald  

 i hvilket omfang, betalingspligten i henhold til § 3, stk. 1, nr. 1 og 2, vil  

 være at udsætte.
 Stk. 2.  Såfremt transportmuligheden gennem  

 olierørledningen ophører eller reduceres af årsager, der kan henføres til  

 forsæt eller grov uagtsomhed udvist af Dansk Olierør A/ S, nedsættes  

 betalingen af de af § 3, stk. 1, nr. 1 og 2, jfr. §§ 4 og 5, omhandlede beløb  

 endeligt som nærmere angivet i stk. 3 og 4. Meddeles tilladelse som angivet i  

 § 13, opretholdes betalingspligten efter § 3, stk. 1, nr. 1 og 2, dog i det  

 omfang, ilandføring kan finde sted, med mindre anden bestemmelse træffes af  

 energiministeren.
Stk. 3.  Nedsættelse eller udsættelse efter stk. 1 og 2  

 beregnes ud fra den del af de i § 3, stk. 1, nr. 1 og 2, omhandlede beløb,  

 der forholdsmæssigt for et driftsår kan henføres til den periode, hvor  

 transporten er ophørt eller reduceret.
Nedsættelse eller udsættelse sker  

 proportionalt med den mængde råolie og kondensat, der ikke har kunnet  

 transporteres.
 Stk. 4.  Ved beregningen af de ikke-transporterede  

 mængder af råolie og kondensat anvendes de af brugerne i henhold til  

 transportaftalen senest afgivne kortsigts-prognoser for transporterede  

 mængder af råolie og kondensat, med mindre et andet beregningsgrundlag  

 fastsættes af energiministeren.
 § 13.  Sålænge transportmuligheden gennem  

 olierørledningen er ophørt eller reduceret som følge af driftsforstyrrelser  

 meddeler energiministeren tilladelse til anvendelse af anden transportmåde.
 Stk. 2.  Tilladelsen fornyes hver syvende dag og ophører  

 uden videre til det tidspunkt, hvor transportmuligheden gennem  

 olierørledningen er genetableret ifølge meddelse fra Dansk Olierør A/ S, der  

 i videst muligt omfang varsler brugerne herom.
 Stk. 3.  Finder energiministeren efter forhandling med  

 Dansk Olierør A/ S og brugerne, at driftsforstyrrelsen skyldes ganske særlige  

 omstændigheder, såsom retsstridige forhold der kan tilskrives brugerne, kan  

 tilladelsen bortfalde.
Årlig regulering § 14.  Senest 3 måneder efter udløbet af et driftsår  

 udarbejder Dansk Olierør A/ S en årsopgørelse vedrørende de beløb, brugerne  

 er pligtige at erlægge for det pågældende år.
Opgørelsen kan helt eller  

 delvis omfatte forudgående driftsår med hensyn til beløb, der ikke har kunnet  

 medtages i årsopgørelsen for det pågældende driftsår.
 Stk. 2.  Senest 2 måneder efter udløbet af et driftsår  

 fremsender brugerne til Dansk Olierør A/ S den af brugerne foretagne  

 opgørelse af værdien af den transporterede mængde råolie og kondensat for det  

 forløbne driftsår, jfr. § 3, stk. 1, nr. 3.
§ 15.  Senest 30 dage efter modtagelsen af opgørelsen  

 fra Dansk Olierør A/ S skal brugerne til Dansk Olierør A/ S betale det beløb,  

 hvormed årsopgørelsen overstiger de af brugerne for det pågældende år  

 indbetalte foreløbige beløb.
Den del af beløbet, der vedrører ydelser af den  

 i § 3, stk. 1, nr. 3), jfr. § 7, omhandlede art, forrentes med den af  

 Danmarks Nationalbank til enhver tid fastsatte diskonto med et tillæg på 4  

 pct. p.a. fra den 1. juli i det forløbne driftsår, til betaling skal ske.
§ 16.  Det beløb, hvormed det i henhold til det i  

 årsopgørelsen samlede krav for Dansk Olierør A/ S for det forudgående  

 driftsår måtte være mindre end de af brugerne indbetalte forløbige beløb,  

 fradrages i den, subsidiært de førstkommende foreløbige opgørelser efter  

 fremsendelsen af årsopgørelsen.
Den del af beløbet, der vedrører ydelser af  

 den i § 3, stk. 1, nr. 3), jfr. § 7, omhandlede art, forrentes med den af  

 Danmarks Nationalbank til enhver tid fastsatte diskonto med et tillæg på 4  

 pct. p.a. fra 1. juli i det forløbne driftsår, til fradrag skal ske.
Almindelige bestemmelser Fremsendelse af opgørelser m.v.
 § 17.  Alle opgørelser, meddelelser eller andre  

 henvendelser efter denne bekendtgørelse, uanset disses art, sendes til en af  

 brugerne udpeget fælles forretningsadresse, der skriftligt meddeles Dansk  

 Olierør A/ S.
Indbetalingskonti § 18.  Alle betalinger fra brugerne til Dansk Olierør  

 A/ S foretages ved indbetaling på de af Dansk Olierør A/ S skriftligt anviste  

 konti.
Dansk Olierør A/ S kan med 10 dages skriftligt varsel fastsætte  

 ændringer heri.
Erlæggelsespligt § 19.  Brugerne er pligtige med sædvanlige  

 betalingsmidler at erlægge beløb, der kræves betalt i de til brugerne i  

 henhold til §§ 11 og 15 fremsendte opgørelser, i det omfang beløbet fremgår  

 af et godkendt budget, jfr. § 21, eventuelt reguleret i henhold til § 10,  

 stk. 3. En eventuel undladelse i overensstemmelse med dansk rets almindelige  

 regler af at opfylde den i 1. pkt. fastsatte betalingspligt kan kun ske,  

 såfremt der i hvert enkelt tilfælde er givet Dansk Olierør A/ S 3 måneders  

 forudgående skriftligt varsel.
Forsinkelse med betaling § 20.  Betaler en af brugerne ikke skyldige beløb som  

 omhandlet i § 3, stk. 1, nr. 1) og 2) i rette tid, skal den pågældende  

 erstatte de heraf følgende finansieringsomkostninger med et tillæg på 4 pct.  

 p.a. af det skyldige beløb.
Det således oppebårne tillæg regnes brugerne  

 tilgode i forbindelse med den nærmest følgende foreløbige opgørelse i henhold  

 til § 11, stk. 2.
 Stk. 2.  Betaler en af brugerne ikke skyldige beløb som  

 omhandlet i § 3, stk. 1, nr. 3) i rette tid, forrentes beløbet med den til  

 enhver tid fastsatte officielle diskonto med et tillæg på 4 pct. p.a. fra  

 forfaldstiden, til betaling sker.
 Stk. 3.  § 4, stk. 1, i lov nr. 638 af 21. december 1977  

 finder tilsvarende anvendelse.
Godkendelse § 21.  Dansk Olierør A/ S udarbejder snarest muligt og  

 senest den 1. januar 1985 efter ibrugtagningen af olierørledningen et  

 regnskab for de i forbindelse med anlægget af rørledningen m.v. forbundne  

 udgifter.
Regnskabet tilstilles brugerne og forelægges samtidig for  

 revisionskomiteen, jfr. § 22. Energiministeren godkender regnskabet.
 Stk. 2.  Energiministeren godkender efter indhentet  

 udtalelse fra revisionskomiteen, jfr. § 22, budgetter m.v. i henhold til § 9,  

 stk. 3, jfr. § 10, stk. 3, samt årsopgørelser i henhold til §§ 14-16.
Revisionskomite § 22.  Energiministeren nedsætter en revisionskomite.
 Stk. 2.  Revisionskomiteen består af en formand og 2  

 andre medlemmer, der alle skal have uddannelse og selvstændigt virke som  

 statsautoriseret revisor eller registreret revisor. 2 af medlemmerne udpeges  

 efter indstilling fra henholdsvis brugerne og Dansk Olierør A/ S.  

 Revisionskomiteen udarbejder en forretningsorden, der godkendes af  

 energiministeren.
Stk. 3.  Revisionskomiteen forelægges og gennemgår de i  

 § 21 nævnte anliggender.
Komiteen skal herved blandt andet påse, at afholdte  

 eller budgetterede udgifter er i overensstemmelse med de i henhold til §§ 23  

 og 24 fastsatte retningslinier, samt at Dansk Olierør A/ S i det hele udfører  

 sin virksomhed i henhold til loven på en økonomisk hensigtsmæssig måde.
 Stk. 4.  Brugerne og Dansk Olierør A/ S kan overfor  

 revisionskomiteen rejse spørgsmål af den i stk. 3 omhandlede karakter.
 Stk. 5.  Efter anmodning fra energiministeren afgiver  

 revisionskomiteen udtalelse om andre forhold, der omfattes af denne  

 bekendtgørelse.
 Stk. 6.  Revisionskomiteen påser, at de henhold til §§  

 23 og 24 fastsatte retningslinier er hensigtsmæssige og kan over for  

 energiministeren eller Dansk Olierør A/ S foreslå ændringer heri.
 Stk. 7.  På begæring af revisionskomiteen er Dansk  

 Olierør A/ S og brugerne pligtige at fremkomme med de oplysninger og den  

 dokumentation, som findes fornøden til udøvelse af komiteens opgaver efter  

 bestemmelserne i stk. 3-5.
 Stk. 8.  De med revisionskomiteen forbundne udgifter  

 afholdes af brugerne som en omkostning i henhold til § 3, stk. 1, nr. 2.
Retningslinier for budgetter, opgørelser og regnskab § 23.  Dansk Olierør A/ S udfærdiger nærmere  

 retningslinier om de i kap.
IV og V nævnte anliggender med det formål at  

 udfylde og sikre gennemførelsen af de i bekendtgørelsen fastsatte  

 bestemmelser.
Retningslinierne skal indeholde principperne og tidsrammerne  

 for udarbejdelse af budgetter og opgørelser til brugerne samt registrering af  

 de af Dansk Olierør A/ S i henhold til bekendtgørelsen oppebårne indtægter og  

 afholdte udgifter.
De af Dansk Olierør A/ S udarbejdede retningslinier  

 godkendes af energiministeren i overensstemmelse med reglerne i stk. 2.  

 Godkendte retningslinier kan af selskabet ændres efter reglerne i stk. 2.
Stk. 2.  De af Dansk Olierør A/ S udfærdigede  

 retningslinier fremsendes til revisionskomiteen.
Komiteen afgiver efter forud  

 indhentet udtalelse fra brugerne indstilling til energiministeren om  

 godkendelse.
Komiteen kan herved foreslå ændringer i eller tilføjelser til de  

 af Dansk Olierør A/ S udfærdigede retningslinier.
Energiministeren kan  

 pålægge Dansk Olierør A/ S at foretage ændringer i godkendte retningslinier.
 § 24.  De i henhold til § 23 fastsatte retningslinier  

 skal sikre, at indtægter og udgifter vedrørende olierørledningen registreres  

 i overensstemmelse med reglerne i denne bekendtgørelse samt kravene til god  

 regnskabsskik, herunder at registreringen foretages med fornøden  

 specifikation af de enkelte indtægts- og udgiftsarter.
 Stk. 2.  Ved de i henhold til § 23 fastsatte  

 retningslinier skal det endvidere sikres, at der ved de af Dansk Olierør A/ S  

 udarbejdede budgetter og årsopgørelser gives en klar og overskuelig oversigt  

 over selskabets indtægter og udgifter ved den i henhold til loven udøvede  

 virksomhed og skal med henblik herpå indeholde nærmere principper om  

 redegørelse for og fordeling af de enkelte indtægts- og udgiftsposter.
 Stk. 3.  Alt materiale med tilknytning til de i stk. 1  

 og 2 omhandlede forhold, uanset dettes art, herunder modtagne breve,  

 genparter af afsendte breve eller forretningspapirer, notater m.v. skal  

 opbevares af Dansk Olierør A/ S, med mindre energiministeren godkender andet.
Nye regler § 25.  Når andre producenter bliver tilsluttet  

 olierørledningen, vil denne bekendtgørelse blive revideret efter forhandling  

 med samtlige tilslutningspligtige og Dansk Olierør A/ S.
 Ikrafttræden m.v.
 § 26.  Bekendtgørelsen træder i kraft dagen efter  

 offentliggørelsen i Lovtidende og har virkning fra ibrugtagningen af  

 olierørledningen, jfr. § 1, stk. 6.
 Stk. 2.  For maj måned 1984 sker fremsendelsen af  

 opgørelser og betalinger efter § 11, stk. 1 og 2, samtidig med fremsendelsen  

 af opgørelser og betalinger for juni måned 1984.
