 I medfør af § 4 i lov nr. 186 af 30. marts 1973 om tilvirkning og  

 forhandling en gros m.m. af mejeriprodukter samt §§ 1, 4, 6 og 7 i lov nr.  

 595 af 22. december 1972 om administration af Det europæiske økonomiske  

 Fællesskabs forordninger om markedsordninger for landbrugsvarer m.v.  

 fastsættes:
 § 1.  Mejerier (driftssteder), skummecentraler,  

 osterier, kærnecentraler, mælkekonservesfabriker, i det følgende benævnt  

 virksomheder, skal føre en af Statskontrollen med Mejeriprodukter og Æg m. m.  

 autoriseret bog, hvori ugentlig skal indføres indvejning, køb, salg og  

 anvendelse af mælk og fløde m.m. med angivelse af gennemsnitsfedtprocenter,  

 samt foretage en opgørelse over omsætningen med angivelse af beholdninger af  

 mælk og fløde ved ugens begyndelse og slutning.
 Stk. 2.  Der skal forefindes fornøden dokumentation for  

 indførte kvanta i den i stk. 1 nævnte autoriserede bog, herunder afstemt  

 leverandørregnskab og optegnelser over det fra hver enkelt mælkeproducent  

 modtagne kvantum sødmælk, og for de af virksomheden udleverede kvanta mælk  

 til foderbrug.
 Stk. 3.  Såfremt de i stk. 1 nævnte virksomheder ønsker  

 at anvende anden bogføring end den i samme stykke foreskrevne, autoriserede  

 bog, skal en sådan bogføring, forinden denne tages i brug, godkendes af  

 statskontrollen.
 Stk. 4.  Den autoriserede bog eller anden godkendt  

 bogføring samt dokumentationer for indførelserne skal opbevares i mindst 5  

 år.
§ 2.  De i § 1 nævnte virksomheder skal til De danske  

 Mejeriers Fællesorganisation indsende en udskrift af den i § 1 nævnte, af  

 statskontrollen autoriserede bog eller i medfør af § 1, stk. 3, godkendt  

 bogføring, jfr. stk. 2. Virksomheder, der tilvirker smør eller ost, skal  

 tillige indsende udskrift af de for henholdsvis smør og ost foreskrevne  

 tilvirknings- samt købs- og salgsbøger.
Mælkekonservesfabriker skal tillige  

 indsende opgørelse over produktion og salg af mælkekonserves.
Til  

 udskrifterne skal benyttes blanketter, der tilstilles vedkommende  

 virksomheder af fællesorganisationen.
Kopi af samtlige udskrifter skal af de  

 pågældende virksomheder opbevares i kronologisk orden i mindst 5 år.  

 Udskrifter og opgørelser skal være fællesorganisationen i hænde senest 21  

 dage efter hver bogføringsuges udløb.
 Stk. 2.  Bogføringsugen regnes fra mandag til søndag.  

 Som uge nr. 1 i et år betegnes den uge, der indeholder den første torsdag i  

 januar måned.
Stk. 3.  Uanset bestemmelsene i stk. 1 er det tilladt et  

 mejeriselskab at indsende en samlet udskrift for samtlige af selskabet  

 omfattede driftssteder på betingelse af, at der på hvert enkelt driftssted  

 forefindes kopi af indberetningerne til selskabets hovedkontor over  

 omsætningen af mælk, fløde og øvrige mejeriprodukter.
Der skal på  

 driftsstedet forefindes fornødent dokumentationsmateriale, jfr. § 1, stk. 2,  

 for indberetningerne.
 § 3.  Såfremt modtagelse, køb og salg samt anden  

 anvendelse af mælk og fløde registreres i rummål (liter), skal der, forinden  

 den i medfør af § 1, stk. 2, omhandlede bogføring foretages, ske omregning  

 til vægt (kilogram) ved multiplikation af literantallet med følgende  

 faktorer:
 Stk. 2.  Statskontrollen kan i virksomheder, hvor det  

 skønnes nødvendigt, foreskrive, at der til måling af de mængder af mælk og  

 fløde, der anvendes til tilvirkning af mejeriprodukter, skal benyttes  

 justerede veje- eller måleredskaber.
§ 4.  Enhver, der forhandler smør eller ost en gros,  

 herunder også autoriserede smør- og osteeksportører samt smør- og  

 osteimportører, skal ugentlig føre de af statskontrollen autoriserede bøger  

 over køb og salg (fordeling) af smør og ost.
Statskontrollen kan meddele  

 tilladelse til, at virksomhedens bogføring træder i stedet for de  

 autoriserede bøger, såfremt de krævede oplysninger fremgår heraf.  

 Bogføringsugen regnes fra mandag til søndag, jfr. § 2, stk. 2.
 Stk. 2.  Enhver autoriseret smøreksportør skal senest  

 hver torsdag tilstille mejeribrugets Smøreksportudvalg en opgørelse over det  

 modtagne kvantum smør i den foregående bogføringsuge med oplysning om,  

 hvorledes der er disponeret over dette kvantum, samt en opgørelse over  

 hvilket kvantum smør, der er modtaget fra de enkelte virksomheder.
 Stk. 3.  Til de ugentlige indberetninger skal benyttes  

 blanketter, der tilstilles ved kommende virksomhed af smøreksportudvalget.
 Stk. 4.  Autoriserede bøger eller anden godkendt  

 bogføring med tilhørende dokumentation skal af de pågældende virksomheder  

 opbevares i 5 år.
§ 5.  De i denne bekendtgørelse nævnte autoriserede  

 bøger eller anden godkendt bogføring skal altid være ført a jour og skal  

 sammen med den tilhørende dokumentation være til stede i den pågældende  

 virksomhed, hvor de skal være tilgængelige for statskontrollen, der skal have  

 adgang til at foretage afstemning m. v. ved eftersyn af originale bilag,  

 såsom fakturaer, regninger, afregninger, kassejournaler m. m.
De enkelte  

 virksomheder har pligt til at give kontrollen alle fornødne oplysninger os  

 skal være kontrollen behjælpelig ved eftersynene.
 Stk. 2.  De autoriserede bøger bestilles gennem  

 statskontrollen og leveres mod efterkrav.
 § 6.  Overtrædelse af bestemmelserne i denne  

 bekendtgørelse straffes med bøde.
 § 7.  Denne bekendtgørelse træder i kraft den 15.  

 marts 1976. Første bogføringsuge omfatter tidsrummet fra 12. marts til og med  

 21. marts 1976.
 Bekendtgørelse nr. 170 af 14. juni 1957 om fortsat bogførings- og  

 indberetningspligt for mejerier, smøreksportvirksomheder m. fl. samt  

 bekendtgørelse nr. 93 af 5. marts 1974 om ændring af fornævnte bekendtgørelse  

 ophæves.
 Landbrugsministeriet, den 9. februar  

 1976.
P.
Dalsager / H.
Feilberg.
