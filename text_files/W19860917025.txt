Et byrådsmedlem vedtog en bøde på 5.000 kr. og betinget frakendelse af  

 førerretten for spirituskørsel.
Alkoholkoncentrationen i blodet ud gjorde  

 mindst 1,16 promille.
Valgbarhedsnævnet fandt, at den pågældende var valgbar.
I skrivelse af 25. juni 1986 har byrådet i henhold til § 34 a, stk. 2, i  

 den kommunale valglov indberettet, at byrådsmedlem N.
N., i henhold til en  

 tilkendegivelse af 28. januar 1986 fra politimesteren i X, har vedtaget en  

 bøde på 5.000 kr. og betinget frakendelse af førerretten i medfør af  

 færdselslovens § 119 a, jf. § 53, stk. 3.
Det fremgår af sagen af den pågældende den 10. december 1985, ca. kl.  

 23.30 har ført personbil efter at have indtaget spiritus i et sådant omfang,  

 at alkoholkoncentrationen i blodet under eller efter kørslen oversteg 0,80  

 promille.
Blodprøven, der blev udtaget kl. 00.15 den 11. december 1985, viste  

 en alkoholkoncentration i blodet på mindst 1,16 promille.
 I denne anledning skal man meddele, at Valgbarhedsnævnet har fundet, at  

 den begående handling - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2. Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
