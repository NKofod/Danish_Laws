 Arbejdsformidlingskontorerne.
 Cirkulære om forskellige spørgsmål, der har været rejst omkring  

  lærlinges sygdom.
I.
Kan tilskadekomst under sportsudøvelse betragtes som eget  utilbørligt  

 forhold i lærlingelovens § 9, stk. 7's forstand.
 En advokat forespurgte på vegne af en lærling NN Arbejdsministeriet om,  

 hvorvidt sygdom, som lærlingen havde pådraget sig i sin fritid ved deltagelse  

 i en fodboldskamp, var omfattet af bestemmelsen i lærlingelovens § 9, stk. 7,  

 og om det i denne forbindelse have betydning, at lærlingen igennem en privat  

 ulykkesforsikring fik udbetalt dagpenge under sygdom.
Arbejdsministeriet svarede, at man var af den opfattelse, at deltagelse i almindelige sportsaktiviteter ikke kunne anses for  

 utilbørligt forhold, det ikke på forhånd kunne fastslås, at sygdom pådraget  

 herved fritog læremester for at betale lærlingen løn under sygdom i den  

 periode, hvor lærlingen af nævnte grund ikke kunne deltage i arbejdet; at det var uden betydning for afgørelsen heraf, at lærlingen via en  

 privat forsikring havde sikret sig dagpenge under sygdom, men at spørgsmålet i øvrigt endeligt henhørte under domstolenes afgørelse.
II.
Forbehold i allerede godkendt uddannelsesaftale om fremtidige  

  sygdomsperioder på grund af en ved læreforholdets oprettelse  konstateret  

 sygdom.
 Lærlingerådet fik forelagt et spørgsmål vedrørende godkendelse af, at der  

 i en allerede godkendt uddannelsesaftale indføjedes et forbehold om, at  

 arbejdsgiver var fritaget for at betale løn til lærlingen under dennes  

 sygdomsperioder, der var forårsaget af en kronisk hudlidelse, som forelå ved  

 aftalens indgåelse, men som mod forventning havde medført en række  

 længerevarende sygdomsperioder.
 Der blev samtidig forespurgt om muligheden for, at det ønskede forbehold  

 kunne få tilbagevirkende kraft fra aftalens indgåelse i sommeren 1971.
Lærlingerådet svarede, at et forbehold med ovennævnte indhold ville kunne  

 godkendes med virkning for fremtidige sygdomsperioder, der skyldes nævnte  

 sygdom.
Efter rådets opfattelse var der derimod ikke hjemmel til at give et  

 sådant forbehold med tilbagevirkende kraft.
Forbeholdet i aftalen skulle dog  

 forelægges Lærlingerådet til godkendelse.
 Direktoratret skal i denne forbindelse henlede opmærksomheden på §  

 12-erklæringer, jf. lovbekendtgørelse nr. 949 af 23. december 1986 om  

 dagpenge ved sygdom eller fødsel.
 P.D.V.
 E.B.
