Bekendtgørelse om  

 realkreditinstitutters  

 obligationsudstedelse, balanceprincip, rente- og  

 valutakursrisici I medfør af realkreditlovens § 48, stk. 2, § 49,  

 § 58, stk. 4, § 64, § 65 samt § 101, stk. 3 og  

 4, jf. lovbekendtgørelse nr. 738 af 4. august 2000,  

 fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på realkreditinstitutter.
 Stk. 2. De i stk. 1 nævnte virksomheder  

 benævnes i det følgende institutter.
 § 2. I denne bekendtgørelse forstås  

 ved:
 1)	Paristraksindfrielser: Straksindfrielse af lån til pari.
 2)	Sikre og likvide værdipapirer: Børsnoterede fordringer  

 på realkreditinstitutter eller tilsvarende kreditinstitutter i zone  

 A-lande, fordringer på centralregeringer og centralbanker i zone  

 A-lande samt børsnoterede fordringer på multilaterale  

 udviklingsbanker.
 3)	Betingede ubalancer: Ubalancer, der har en optionslignende  

 karakter.
Kapitel 2 Bestemmelser om obligationsudstedelse og øvrig  

 funding § 3. Et institut må ikke yde:
1)	indekslån på grundlag af udstedelse af nominelle  

 realkreditobligationer og andre nominelle værdipapirer, eller omvendt,  

 eller 2)	indekslån på grundlag af udstedelse af  

 realkreditobligationer og andre værdipapirer, der indekseres med et  

 andet indeks end det, der anvendes for det ydede lån.
 Stk. 2. Kravene i stk. 1 kan fraviges, såfremt  

 instituttet gennem anvendelsen af afledte finansielle instrumenter foretager  

 fuld afdækning af forskelle mellem betalingsrækker.
 § 4. Et institut må ikke yde konverterbare  

 lån på grundlag af udstedelse af inkonverterbare  

 realkreditobligationer og andre værdipapirer.
 Stk. 2. Kravene i stk. 1 kan ikke fraviges gennem  

 anvendelse af afledte finansielle instrumenter.
 § 5. Udstedelse af realkreditobligationer og andre  

 værdipapirer kan foretages som forhåndsemission af indgåede  

 fastkursaftaler eller som blokemission på baggrund af en skønnet  

 udlånsaktivitet.
 Stk. 2. Indfrielse med andre end de bagvedliggende  

 obligationer ved indfrielse af udlån må ikke overstige 2 pct. af  

 den nominelle værdi af instituttets samlede mængde udstedte  

 obligationer.
 Stk. 3. Stk. 2 finder ikke anvendelse på  

 paristraksindfrielser.
Stk. 4. Overskydende midler fra en blokemission må ikke  

 overstige det budgetterede bruttoudlån for de følgende 90 dage i  

 hver enkelt serie med seriereservefond.
Dette gælder ikke  

 blokemissioner, der ud fra et planlagt opkøb foretages med henblik  

 på en omlægning af eksisterende funding.
Sådanne  

 blokemissioner må ikke have en løbetid på mere end 90  

 dage, hvorefter der skal ske annullering af eventuelle overskydende  

 obligationer.
 Stk. 5. Overskydende midler, herunder fra  

 paristraksindfrielser, skal, indtil udlån kan ske, indtil  

 beløbet kan udbetales, eller indtil de bagvedliggende obligationer  

 indfries, anbringes i sikre og likvide værdipapirer eller som indskud i  

 kreditinstitutter i zone A med en opsigelsesfrist på op til 12  

 måneder, og holdes adskilt fra øvrige midler.
 § 6. Optioner og tilsvarende afledte instrumenter  

 med asymmetrisk afkast, der indgår i opgørelsen af fremtidige  

 betalingsforskelle inden for balanceprincippet, jf. § 7, stk. 1,  

 må maksimalt have en løbetid på 4 år fra det  

 tidspunkt, hvor aftalen indgås med låntageren.
Kapitel 3 Balanceprincippet (likviditetsstyringen) § 7. Forskellene mellem de fremtidige udbetalinger  

 på udstedte realkreditobligationer og andre værdipapirer samt  

 finansielle instrumenter og de fremtidige indbetalinger på pantebreve,  

 finansielle instrumenter og placeringer, jf. § 5, stk. 5, skal  

 kunne opgøres på daglig akkumuleret tilbagediskonteret basis for  

 alle fremtidige ind- og udbetalinger.
Stk. 2. Ved udbetalinger i stk. 1 forstås  

 betalinger på realkreditobligationer og andre værdipapirer samt  

 finansielle instrumenter.
Ved indbetalinger i stk. 1 forstås  

 betalinger på pantebreve eksklusiv direkte bidrag og bidrag i form af  

 væsentlige rentemarginalindtægter og eksklusiv øvrige  

 administrationsgebyrer, samt betalinger på finansielle instrumenter og  

 placeringer, jf. § 5, stk. 5.
 Stk. 3. Ved opgørelsen af de i stk. 1 nævnte  

 betalinger medregnes disse på deres rettidige betalingsdato.
 § 8. Ved opgørelsen af de i § 7  

 nævnte betalinger kan fremtidige betalingsstrømme beregnes ved  

 hjælp af betryggende finansielle modeller.
 § 9. Et fremtidigt likviditetsunderskud for  

 instituttet som følge af at udbetalingerne overstiger indbetalingerne,  

 jf. § 7, stk. 1, må ikke i forhold til instituttets  

 ansvarlige kapital overstige:
1)	25 pct. i år 0-3, 2)	50 pct. i år 4-10 og 3)	100 pct. fra og med år 11.
 Stk. 2. De i stk. 1 nævnte likviditetsunderskud for  

 instituttet omfatter ikke likviditetsunderskud, der modsvares af  

 likviditetsplaceringer, såfremt disse er anbragt i sikre og likvide  

 værdipapirer eller som indskud i kreditinstitutter i zone A med en  

 opsigelsesfrist på op til 12 måneder.
 § 10. Et likviditetsoverskud for instituttet som  

 følge af at indbetalingerne overstiger udbetalingerne, jf. § 7,  

 stk. 1, skal placeres i sikre og likvide værdipapirer eller som  

 indskud i kreditinstitutter i zone A med en opsigelsesfrist på op til  

 12 måneder og holdes adskilt fra øvrige midler.
Kapitel 4 Balanceprincippet (renterisikostyringen) § 11. Renterisikoen, som instituttet påtager  

 sig som følge af de i § 7, stk. 1, nævnte  

 betalingsforskelle, må højst udgøre et beløb  

 svarende til 1 pct. af instituttets ansvarlige kapital.
Betalingsforskelle  

 omfatter ikke betalingsoverskud som følge af, at debitor betaler sine  

 ydelser eller dele heraf på et tidligere tidspunkt end instituttets  

 betalinger til ejerne af de bagvedliggende obligationer, når kunden  

 ikke har krav på en kompenserende betaling herfor.
 Stk. 2. Renterisiko opgøres for hver valuta, hvor  

 instituttet har betalingsforskelle, som det største fald i  

 nutidsværdien af betalingsforskellene opgjort på følgende  

 6 måder:
 1)	Der forudsættes en parallelforskydning af rentestrukturen,  

 hvorved alle renter forøges med ét procentpoint.
 2)	Der forudsættes en parallelforskydning af rentestrukturen,  

 hvorved alle renter formindskes med ét procentpoint.
3)	For alle betingede ubalancer, jf. § 2, nr. 3, forudsættes  

 en parallel rentestigning på tre procentpoint, og ændringer i  

 nutidsværdien af betalingsforskellene divideres med tre.
For alle  

 øvrige betalingsforskelle forudsættes en parallel rentestigning  

 på ét procentpoint, hvor der ikke foretages division.
De to  

 beregnede ændringer i nutidsværdien adderes.
4)	For alle betingede ubalancer, jf. § 2, nr. 3, forudsættes  

 et parallelt rentefald på tre procentpoint, og ændringer i  

 nutidsværdien af betalingsforskellene divideres med tre.
For alle  

 øvrige betalingsforskelle forudsættes et parallelt rentefald  

 på ét procentpoint, hvor der ikke foretages division.
De to  

 beregnede ændringer i nutidsværdien adderes.
 5)	Der forudsættes en stigning på ét procentpoint i  

 nulkuponrenterne op til 3 måneder, et fald på ét  

 procentpoint i nulkuponrenterne over 10 år og en kontinuert,  

 proportional ændring i nulkuponrenterne i intervallet mellem 3  

 måneder og 10 år.
 6)	Der forudsættes et fald på ét procentpoint i  

 nulkuponrenterne op til 3 måneder, en stigning på ét  

 procentpoint i nulkuponrenterne over 10 år og en kontinuert,  

 proportional ændring i nulkuponrenterne i intervallet mellem 3  

 måneder og 10 år.
Stk. 3. Ved den i stk. 1 nævnte renterisiko  

 forstås summen af renterisikoen opgjort i overensstemmelse med  

 stk. 2 for hver valuta, hvor instituttet har betalingsforskelle.
Der kan  

 ikke ske modregning mellem renterisici i forskellige valutaer.
 Stk. 4. Ved opgørelsen af renterisikoen efter  

 stk. 2 kan renterisikoen beregnes ved hjælp af betryggende  

 finansielle modeller.
 Stk. 5. Ved opgørelsen af renterisikoen efter  

 stk. 2 finder øvrige principper fra kapitel 3 i  

 bekendtgørelse om realkreditinstitutters kapitaldækning  

 anvendelse.
Kapitel 5 Serier med seriereservefonde § 12. For hver enkelt serie med seriereservefond,  

 herunder instituttet i øvrigt, finder §§ 9, 10 og 11 anvendelse i  

 forhold til den ansvarlige kapital i serien henholdsvis instituttet i  

 øvrigt.
For serier med solidarisk hæftelse må et  

 likviditetsunderskud i serien opgjort i henhold til § 7, stk. 1, dog  

 højst svare til 1. pct. af den ansvarlige kapital i serien.
 Stk. 2. I forbindelse med etablering af en serie med  

 seriereservefond kan likviditetsunderskud eller renterisiko uanset  

 grænserne herfor efter §§ 9 og 11 udgøre op til 3 mio. kr.
Stk. 3. Undtaget fra stk. 1 er serier med  

 seriereservefonde, bortset fra instituttet i øvrigt, hvori der ikke  

 sker nyudlån efter 1. januar 2001. For serier med solidarisk  

 hæftelse må et likviditetsunderskud i serien opgjort i henhold  

 til § 7, stk. 1, dog højst svare til 1. pct. af den ansvarlige kapital  

 i serien.
For andre serier med seriereservefonde må et  

 likviditetsunderskud i henhold til § 7, stk. 1, endvidere højst svare  

 til 8 pct. af den ansvarlige kapital i serien.
Stk. 4. I tilfælde, hvor serier efter stk. 3, som  

 er etableret under tidligere lovgivning, er under afvikling, og hvor det som  

 følge deraf ikke vil være muligt at overholde grænserne  

 for likviditetsunderskud for serier, kan der ses bort herfra.
Finanstilsynet  

 skal straks orienteres herom.
Kapitel 6 Renterisiko på fondsbeholdningen m.m.
 § 13. Renterisikoen på instituttets aktiver,  

 passiver og ikke-balanceførte poster eksklusiv de i § 7,  

 stk. 1, nævnte må ikke overstige 8 pct. af instituttets  

 ansvarlige kapital.
Stk. 2. Ved den i stk. 1 nævnte renterisiko  

 forstås en opgørelse af ændringen i nutidsværdi,  

 når markedsrenten ændres med ét procentpoint.
Beregningen  

 foretages både for markedsrenten plus ét procentpoint og for  

 markedsrenten minus ét procentpoint.
Renterisikoen er herefter det af  

 de to resultater, hvor nutidsværdien ved en ændring af  

 markedsrenten med ét procentpoint er udtryk for en forringelse af  

 nutidsværdien i forhold til nutidsværdien ved markedsrenten.
 Stk. 3. Ved beregningen af renterisikoen efter stk. 2  

 finder de i § 11, stk. 3 til 5, nævnte opgørelseskrav  

 anvendelse.
Kapitel 7 Valutakursrisici § 14. Valutakursrisikoen på instituttets  

 aktiver, passiver og ikke-balanceførte poster må maksimalt  

 udgøre 0,1 pct. af instituttets ansvarlige kapital.
Valutakursrisikoen  

 opgøres ved anvendelse af valutakursindikator 2.
 Stk. 2. Nettopositioner i valutaer, der ikke indgår i  

 valutakursindikator 2, må for hver enkelt valuta ikke overstige 5 mio.  

 DKK.
Kapitel 8 Koncernbestemmelser og indberetningskrav § 15. For den del af en koncern, der består  

 af realkreditinstitutter, gælder bestemmelserne i kapitel 2, 3 og 4  

 på konsolideret niveau.
 Stk. 2. Renterisikobestemmelserne i kapitel 6 gælder  

 ikke for de enkelte virksomheder i koncerner, hvor moderselskabet er et  

 realkreditinstitut, men alene for koncernen som helhed.
 Stk. 3. Valutakursrisikobestemmelserne i kapitel 7  

 gælder for de enkelte institutter i koncerner.
 § 16. I forbindelse med  

 årsregnskabsaflæggelsen skal instituttet afgive erklæring  

 vedrørende opfyldelsen af samtlige bekendtgørelsens  

 bestemmelser.
 Stk. 2. Senest 30 arbejdsdage efter udløbet af hvert  

 kvartal skal instituttet indberette oplysninger til brug for Finanstilsynets  

 kontrol af, om kravene i § 9, stk. 1, § 11, stk. 1 og  

 § 13, stk. 1, er opfyldt.
 Stk. 3. Indberetningerne skal være godkendt af  

 instituttets direktion.
 § 17. Såfremt et institut kan dokumentere,  

 at risici, der følger af betalingsforskelle, jf. § 7, stk. 1, på  

 en nærmere afgrænset del af långivningen, ydet efter  

 tidligere krav til balanceprincip, kan rummes inden for det nuværende  

 balanceprincip, kan Finanstilsynet tillade, at der ikke skal ske  

 løbende opgørelse af denne del af porteføljen.
Kapitel 9 Ikrafttræden og straffebestemmelser § 18. Overtrædelse af §§ 3-17 straffes  

 med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 19. Bekendtgørelsen træder i kraft  

 den 1. april 2001.
 Stk. 2. Samtidig ophæves bekendtgørelse nr. 601  

 af 1. juli 1992 om realkreditinstitutters obligationsudstedelse,  

 balanceprincip og renterisiko.
Finanstilsynet, den 22. december  

 2000 Henrik Bjerre-Nielsen /Jørn Andersen Bilag 1 Indberetningsskemaer RB. 1 Instituttets navn Opgørelse af renterisiko på fondsbeholdningen  

 m.m., jf. § 13, pr. ultimo______20__.
Nominel værdi Markedsværdi Renterisiko 1.000 kr.
 1.000 kr.
 1.000 kr.
 1.	Børsnoterede obligationer i DKK:
 1.1.	Fastforrentede:
 1.1.1.	Statsobligationer m.v.
1 19 37 1.1.2.	Realkreditobligationer 2 20 38 1.1.2.1.	Konverteringsfradrag 39 1.1.2.2.	Renterisiko efter konverteringsfradrag (post 1.1.2 minus post  

 1.1.2.1) 40 1.2.	Variabelt forrentede 3 21 41 1.3.	Indekserede 4 22 I alt 5 23 42 2.	Unoterede obligationer i DKK 6 24 43 3.	Reservefondspantebreve m.v. i DKK 7 25 44 4.	Fondsbeholdning i alt i DKK  

 (post 1 + 2 + 3) 8 26 45 5.	Tilgodehavender i DKK hos kreditinstitutter 9 27 46 6.	Ikke-balanceførte poster i DKK:
 6.1.
Terminsforretninger 10 28 47 6.2.	Futures 11 29 48 6.3.	Optioner 12 30 49 6.4.	FRA er 13 31 50 6.5.	Renteswaps 14 32 51 6.6.	Andet 15 33 52 I alt 16 34 53 7.	Efterstillet kapital i DKK 17 35 54 8.	Fondsbeholdning m.v. i DKK (post 4+5+6+7) 18 36 55 RB. 2 Instituttets navn Opgørelse af renterisiko på fondsbeholdningen  

 m.m., jf. § 13, pr. ultimo______20__.
Nominel værdi Markedsværdi Renterisiko 1.000 kr.
 1.000 kr.
 1.000 kr.
 9.	Børsnoterede obligationer i EUR:
 9.1.	Fastforrentede:
 9.1.1.	Statsobligationer m.v.
1 19 37 9.1.2.	Realkreditobligationer 2 20 38 9.1.2.1.	Konverteringsfradrag 39 9.1.2.2.	Renterisiko efter konverteringsfradrag (post 9.1.2 minus post  

 9.1.2.1) 40 9.2.	Variabelt forrentede 3 21 41 9.3.	Indekserede 4 22 I alt 5 23 42 10.	Unoterede obligationer i EUR 6 24 43 11.	Reservefondspantebreve m.v. i EUR 7 25 44 12.	Fondsbeholdning i alt i EUR   

 (post 8+9+10) 8 26 45 13.	Tilgodehavender i EUR hos kreditinstitutter 9 27 46 14.	Ikke-balanceførte poster i EUR:
14.1.	Terminsforretninger 10 28 47 14.2.	Futures 11 29 48 14.3.	Optioner 12 30 49 14.4.	FRA er 13 31 50 14.5.	Renteswaps 14 32 51 14.6.	Andet 15 33 52 I alt 16 34 53 15.	Efterstillet kapital i EUR 17 35 54 16.	Fondsbeholdning m.v. i EUR   

 (post 12+13+14+15) 18 36 55 RB. 3 Instituttets navn Opgørelse af renterisiko på fondsbeholdningen  

 m.m., jf. § 13, pr. ultimo______20__.
Nominel værdi Markedsværdi Renterisiko 1.000 kr.
 1.000 kr.
 1.000 kr.
 17.	Renterisiko i øvrige valutaer:
17.1.	Summen af lange nettopositioner 1 17.2.	Summen af korte nettopositioner 2 I alt (summen af de numeriske værdier af post 17.1 og  

 17.2) 3 18.	I alt (summen af de numeriske værdier af post 8, 16, og  

 17), overføres til RB. 4, post 1.3 4 RB. 4 Instituttets navn Opgørelse af den maksimalt tilladte renterisiko, jf.  

 § 13, stk. 1, og det maksimalt tilladte likviditetsunderskud, jf.  

 § 9, stk. 1, pr. ultimo______20__.
Beløb Dato 1.000 kr.
 1.	Maksimal renterisiko i henhold til § 13,  

 stk. 1:
1.1.	Ansvarlig kapital (RS. 3, post 8) 1 1.2.	Maksimalt tilladt renterisiko (8 pct. af post 1.1) 2 1.3.	Beregnet renterisiko, jf.
RB. 3, post 18 3 2. Maksimalt likviditetsunderskud i henhold til § 9,  

 stk. 1:
2.1.	Største likviditetsunderskud i år 0-3 er 4 11 2.2.	Maksimalt tilladt likviditetsunderskud i år 0-3  

 (25 pct. af post 1.1) 5 2.3.	Største likviditetsunderskud i år 4-10 er 6 12 2.4.	Maksimalt tilladt likviditetsunderskud i år 4-10  

 (50 pct. af post 1.1) 7 2.5.	Største likviditetsunderskud fra år 11 og frem  

 er 8 13 2.6.	Maksimalt tilladt likviditetsunderskud fra år 11 og frem  

 (post 1.1) 9 2.7.	Likviditetsunderskud ifølge dispensation efter §  

 17 10 RB. 5 Instituttets navn Opgørelse af renterisiko inden for balanceprincippet,  

 jf. § 11, pr. ultimo______20__.
Renterisiko 1.000 kr.
 1.	Renterisiko i henhold til § 11, stk. 1:
1.1.	Ansvarlig kapital (RS. 3, post 8) 1 1.2.	Maksimalt tilladt renterisiko (1 pct. af post 1.1) 2 1.3.	Renterisiko ifølge dispensation efter § 17 3 1.4.	Renterisiko som følge af øvrige betalingsforskelle,  

 jf. post 2.5 4 2.	Opgørelse af renterisiko i henhold til § 11,  

 stk. 2:
