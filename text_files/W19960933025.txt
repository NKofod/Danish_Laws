Ankestyrelsens principafgørelse U-13-96 om bopæl - frivilligt personel ved hjemmeværnet - til og fra tjeneste - civil idrætsforening - arbejdsskade Resume:
 Ankestyrelsen har i et principielt møde behandlet nogle sager om forsikringsdækning for frivilligt personel i hjemmeværnet.
 Efter lov om erstatning til skadelidte værnepligtige m.fl. gælder det, at enhver, der under tjeneste som frivillig i hjemmeværnet, jf. lov om hjemmeværnet, rammes af et ulykkestilfælde eller sygdom, der med rimelig sandsynlighed kan henføres til udførelsen af de pligter, der er forbundet med tjenesten eller til de forhold, hvorunder tjenesten foregår, er berettiget til erstatning fra staten for følgerne heraf.
 Ved behandlingen af sag nr. 1 og 2, der drejede sig om tilskadekomst under færden mellem bopæl og tjenestested, lagde Ankestyrelsen den praksis til grund, hvorefter frivilligt personel i hjemmeværnet fortsat er forsikringsdækket ved færden mellem bopæl og tjenestested, da denne færden anses for at kunne henføres til udførelsen af de pligter, der er forbundet med tjenesten eller til de forhold, hvor under tjenesten foregår.
 I sag nr. 1 fandt Ankestyrelsen således, at en hjemmeværnsfrivillig var forsikringsdækket under færden på trappen mellem sin hoveddør og gadedør på vej til en øvelse, hvor han blev afhentet ved bopælen, da denne færden med rimelighed kunne sættes i forbindelse med tjenesten i hjemmeværnet, og til de forhold, hvorunder tjenesten foregik.
 Ankestyrelsen indhentede mødebefaling for den pågældende øvelse, hvoraf det fremgik, at han skulle møde i en lejr med våben, uniform og udrustning.
 I sag nr. 2 fandt Ankestyrelsen, at en hjemmeværnsfrivillig, der var udsat for et trafikuheld på vej fra tjeneste (skydeøvelse på en militær skydebane) og til sit hjem var omfattet af loven.
 Ankestyrelsen ændrede således begge Arbejdsskadestyrelsens afgørelser til anerkendelse.
 I sag nr. 3 tiltrådte Ankestyrelsen Arbejdsskadestyrelsens afgørelse, hvorefter en hjemmeværnsfrivillig, der var kommet til skade under et kursus i faldskærmsspring, ikke var omfattet af loven, da der var tale om deltagelse i en civil idrætsforenings aktiviteter, der kommandomæssigt ikke var underlagt hjemmeværnet.
 Love:
Lov om erstatning til skadelidte værnepligtige m.fl. - lov nr. 80 af 8. marts 1978 - § 1, nr. 4 Sagsfremstilling 1:
Sag nr. 1 - j.nr. 13332-95 Sagen vedrørte spørgsmålet om anerkendelse af en anmeldt hændelse, hvor en frivillig i hjemmeværnet på vej til en hjemmeværnsøvelse faldt på trappen til sin bopæl mellem lejligheden på 2. sal og gadedøren og beskadigede hoften.
Han skulle afhentes fra bopælen af et køretøj.
 Arbejdsskadestyrelsen havde afvist at anerkende hændelsen som et ulykkestilfælde og begrundede sin afgørelse med, at skaden ikke skete under hjemmeværnskurset, men på egen trappe på vej ned til indgangsdøren.
 Ankestyrelsen indhentede mødebefaling for den pågældende øvelse, hvoraf det fremgik, at han skulle møde i en lejr med våben, uniform og udrustning.
Ved sagens behandling forelå korrespondance mellem Forsvarsministeriet og Socialministeriet samt Sikringsstyrelsen (nu Arbejdsskadestyrelsen) i perioden 1978 - 1985, om forsikringsdækning for frivilligt personel i hjemmeværnet under færden mellem bopæl og tjenestested.
Efter praksis er denne gruppe fortsat forsikringsdækket ved færden mellem bopæl og tjenestested, da denne færden anses for at kunne henføres til udførelsen af de pligter, der er forbundet med tjenesten eller til de forhold, hvorunder tjenesten foregår.
Dette begrundes med, at de forhold, der ved lovændring i 1978 gav grundlag for at ophæve forsikringsdækningen for værnepligtige ved færden mellem bopæl og tjenestested ikke gjorde sig gældende for frivilligt personel ved hjemmeværnet.
Der blev herved bl.a. henvist til, at frivilligt hjemmeværnspersonel på bopælen opbevarer uniform,udrustning, våben og ammunition, der anlægges/medføres, når øvel se/uddannelse skal finde sted.
 Afgørelse:
 Skaden var omfattet af lov om erstatning til skadelidte værnepligtige m.fl. § 1, nr. 4.
 Ankestyrelsen lagde herved vægt på, at skadelidte var på vej til en hjemmeværnsøvelse, og at hans færden på trappen mellem hoveddør og gadedør med rimelighed kunne sættes i forbindelse med tjenesten i hjemmeværnet og til de forhold, hvorunder tjenesten foregik.
 Der blev herved lagt vægt på, at skadelidte i overensstemmelse med den udsendte mødebefaling bar kampuniform, udstyr og våben, som efter hjemmeværnets regler opbevares på hans bopæl, og som han skulle benytte under deltagelsen i et taktisk kursus.
 Ankestyrelsen ændrede således Arbejdsskadestyrelsens afgørelse.
____________________________________________________ Sagsfremstilling 2:
Sag nr. 2 - j.nr. 101174-96 Sagen vedrørte spørgsmålet om anerkendelse af en anmeldt hændelse, hvor en frivillig i hjemmeværnet kom til skade ved et færdselsuheld på vej hjem fra deltagelse i en skydeøvelse på en militær skydebane.
Han blev kørt i en bil, der blev ført af en civil person.
Arbejdsskadestyrelsen havde afvist at anerkende hændelsen som et ulykkestilfælde og begrundede sin afgørelse med, at skaden ikke var opstået under den hjemmeværnsfrivilliges tjeneste, men på vej fra tjenestestedet.
 Afgørelse:
 Skaden var omfattet af lov om erstatning til skadelidte værnepligtige m.fl. § 1, nr. 4.
Ankestyrelsen lagde herved vægt på, at skadelidte kom til skade under transport fra tjenestestedet (skydebane) og til sin bopæl, og at hans færden på vej hjem fra tjenestestedet med rimelighed kunne sættes i forbindelse med hans tjeneste i hjemmeværnet, og til de forhold, hvorunder tjenesten foregik.
Ankestyrelsen henviste til gældende praksis om forsikringsdækning af frivilligt personel i hjemmeværnet ved færden mellem bopæl og tjenestested.
 Ankestyrelsen ændrede således Arbejdsskadestyrelsens afgørelse.
___________________________________________________ Sagsfremstilling 3:
Sag nr. 3 - j.nr. 100706-96 Sagen vedrørte spørgsmålet om anerkendelse af en anmeldt hændelse, hvor en frivillig i hjemmeværnet, havde deltaget i en "faldskærmsweekend" og kom til skade.
Tilskadekomne deltog som medlem af en idrætsforening, der optog hjemmeværnspersonel inden for en bestemt hjemmeværnsregion som medlemmer.
Arbejdsskadestyrelsen havde afvist at anerkende hændelsen som et ulykkestilfælde og begrundede sin afgørelse med, at skaden ikke var opstået under den hjemmeværnsfrivilliges tjeneste, men i fritiden, da faldskærmsspring i en idrætsforening ikke kan henføres til udførelsen af de pligter, der er forbundet med hjemmeværnstjenesten.
Det forhold, at deltageren var i god tro, medførte ikke, at tilfældet var omfattet af loven.
Den frivillige havde bl.a. i klagen anført, at han mente at være i tjeneste i forbindelse med deltagelsen i "faldskærmsweekenden". Det blev fremhævet, at han på ulykkestidspunktet var i kampuniform, atder var en uniformeret befalingsmand til stede, og at hjemme værnsregionen økonomisk og materielt støttede idrætsforeningen.
Det forekom derfor uklart, hvornår tjenesten var dækningsberettiget, og hvornår den ikke var det.
Hertil kom, at man kunne få udmærkelsestegn i svømning og terrænsport.
 Som følge heraf mente den hjemmeværnsfrivillige at være i god tro og mente derfor, at hændelsen måtte anerkendes som sket under tjeneste ved hjemmeværnet.
Hjemmeværnsregionen havde under sagen anført, at deltagelse i faldskærmsspring var en civil aktivitet, der ikke kunne henføres til hjemmeværnstjenesten.
Det blev tillige anført, at idrætsforeningen trods navnet ikke var en forening, der kommandomæssigt var underlagt hjemmeværnsregionen, men en civil interesseorganisation.
 Hjemmeværnet havde ingen indflydelse på foreningens aktiviteter, men gav i enkelte tilfælde foreningen og dens medlemmer lov til at anvende uniformer og materiel under udøvelsen af de aktiviteter, som foreningen tilbød.
I det aktuelle tilfælde havde foreningen valgt at lade deltagerne påfaldskærmskurset bære uniform - ikke fordi det var et hjemmeværns kursus - men af praktiske hensyn, så deltagerne blandt andet ikke skulle have yderligere udgifter til støvler og særlig påklædning.
Deltagelse i faldskærmsspring foregik i Dansk Faldskærms Unions regi, og der forudsattes en indmeldelse i DFU, hvor igennem deltagerne var ansvarsforsikret.
 Det blev desuden anført, at de opgaver, der var stillet hjemmeværnet, ikke gav anledning til at uddanne personellet i faldskærmsspring, hvorfor disse færdigheder ikke ville kunne bruges i hjemmeværnsregi.
 Hjemmeværnet havde således anført, at skaden skete uden for hjem meværnstjeneste, da skaden skete under en civil aktivitet, der ikke kunne henføres til den tjeneste, der var omfattet af lov om erstatning til skadelidte værnepligtige m.fl.
Ligeledes modtog Ankestyrelsen en annonce vedrørende idrætsforeningens virke, hvoraf det fremgik, at der var tale om en idrætsfor ening, som havde til opgave at supplere uddannelsen i hjemmeværnet.
Kontingentet var 100 kr. om året - dog kostede "faldskærmsweekenden" 1.300 kr." Ankestyrelsen indhentede til brug for sagen vedtægter for idræts foreningen, hvoraf det fremgik, at foreningen havde til formål at opbygge og vedligeholde medlemmernes fysiske form, samt at fremme interessen for idræt gennem træning m.v. i en række idrætsgrene,herunder faldskærmsspring.
Som medlemmer kunne optages alt hjemme værnspersonel inden for hjemmeværnsregionens område.
Endelig fremsendte den frivillige en kopi af uddrag af overenskomst mellem hjemmeværnsregionen og idrætsforeningen.
Det fremgik heraf, at idrætsforeningen var en frivillig forening, som ikke officielttegnede hjemmeværnets holdning og mening.
Deltagelse i idrætsfor eningens arrangementer betragtedes ikke som hjemmeværnstjeneste og fritog ikke medlemmer for at deltage i befalet hjemmeværnstjeneste.
Hjemmeværnsregionen støttede foreningens drift bl.a. med kontorartik ler, materiel samt med at stille instruktører og køretøjer til rådighed i et vist omfang.
 Afgørelse:
 Skaden var ikke omfattet af lov om erstatning til skadelidte værne pligtige m.fl. § 1, nr. 4.
 Ankestyrelsen vurderede, at den hjemmeværnsfrivillige ikke i forbindelse med deltagelse i faldskærmsspring som medlem af idrætsfor eningen opfyldte lovens betingelser.
Der var herved lagt vægt på, at hændelsen ikke indtraf under tjene sten som frivillig i hjemmeværnet, men derimod under deltagelse i en civil idrætsforenings aktiviteter, der kommandomæssigt ikke varunderlagt hjemmeværnet.
Der havde således ikke været tale om udførelse af pligter, der var forbundet med tjenesten, da faldskærms uddannelsen ikke lå i hjemmeværnets regi, og da hjemmeværnets opgaver ikke gav anledning til at uddanne personellet i faldskærmsspring.
 Ankestyrelsen vurderede, at det forhold, at hjemmeværnet havde støttet idrætsforeningen ved at give tilladelse til at bære uniform, at en uniformeret befalingsmand havde deltaget, at "udmærkelsestegn", der blev opnået gennem deltagelse i foreningens aktiviteter, kunne bæres på uniformen eller det forhold at idrætsforeningen var tæt knyttet til hjemmeværnet, ikke bevirkede, at deltagelse i en "faldskærmsweekend" med rimelighed kunne sættes i forbindelse med hans tjeneste i hjemmeværnet.
 Ankestyrelsen havde heller ikke ved afgørelse af om den anmeldte skade var omfattet af loven kunnet tillægge det betydning, at den frivillige havde anført, at han var i god tro med hensyn til, at det skulle være hjemmeværnet, der stod for faldskærmsuddannelsen.
 Ankestyrelsen tiltrådte således Arbejdsskadestyrelsens afgørelse.
