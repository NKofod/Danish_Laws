Klage  

 over udeladt operation og bredspektret antibiotisk behandling i forhold til  

 kattebid i en finger, der i to uger havde været rød og hævet Patientklagenævnet fandt grundlag for at kritisere  

 reservelæge A for hans behandling af patienten.
Nævnet lagde vægt på, at symptomerne i form af rødme,  

 hævelse og ømhed af mellemleddet burde have givet reservelæge A mistanke om  

 betændelse i leddet.
Da der cirka 3 dage efter kattebiddet stadig var  

 betydelig  

 hævelse og ømhed af 3. finger, burde han desuden have taget i betragtning, at  

 der ofte ikke er effekt af antibiotisk behandling og foretaget indlæggelse  

 med  

 henblik på akut operation med åbning ind til leddet, dyrkning for bakterier  

 og  

 herefter bredspektret antibiotisk behandling i et forsøg på at undgå  

 destruktion  

 af brusken i leddet.
Alternativt var der klar indikation for at bede en mere  

 erfaren lægekollega tilse patienten til vurdering af de videre  

 behandlingstiltag.
 Patientklagenævnet fandt endvidere grundlag for at  

 kritisere både den overlæge fra ortopædkirurgisk afdeling, der gennemgik  

 skadesedlen vedrørende patienten den følgende hverdag, og den overlæge fra  

 ortopædkirurgisk afdeling, der samme dag ledede røntgenkonferencen.
 Nævnet lagde vægt på, at overlægerne burde have fået  

 mistanke om betændelse i leddet og foranstaltet indlæggelse og akut operation  

 med åbning ind til leddet, dyrkning for bakterier og herefter bredspektret  

 antibiotisk behandling i et forsøg på at undgå destruktion af brusken i  

 leddet.
Nævnet oplyste, at det er almindelig kendt, at bidsår  

 fra hund og kat samt sår opstået ved, at en hånd er slået mod en anden  

 persons  

 tænder, ofte er forurenede med flere forskellige bakteriearter, hvoraf nogle  

 er  

 særdeles aggressive.
Ved bidskader over led er der stor risiko for, at biddet  

 går ind i leddet (artikulære panaritier).
Nævnet oplyste endvidere, at der derfor altid er  

 indikation for behandling med bredspektret antibiotika fra starten i  

 behandlingsdoser og ikke i profylaktiske doser (forebyggende). Antibiotika  

 kan  

 ikke eller kun i begrænset omfang nå ind i en ledhule, og der er derfor ofte  

 ikke effekt af antibiotikabehandlingen.
Når der derfor opstår mistanke om  

 infektion i et led, er behandlingen typisk operation.
