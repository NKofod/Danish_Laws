Bekendtgørelse om ændring af bekendtgørelse om indfødsretsprøven § 1 I bekendtgørelse nr. 1070 af 5. november 2008 om indfødsretsprøven foretages følgende ændringer:
1. I § 9, stk. 1, nr. 2 ændres »udstedt af en dansk offentlig myndighed, herunder f.eks. opholdskort, fremmedpas eller konventionspas, eller pas eller identitetskort med foto udstedt af en offentlig myndighed i et andet EU/EØS-medlemsland, eller i Schweiz« til: », jf. stk. 2,« 2. § 9, stk. 2 ophæves, og i stedet indsættes:
»Stk. 2. Den i stk. 1, nr. 2, nævnte legitimation med foto skal være 1) pas, opholdskort, fremmedpas, konventionspas eller kørekort udstedt af en offentlig myndighed i Danmark 2) pas, identitetskort eller kørekort udstedt af en offentlig myndighed i et andet EU-/EØS-medlemsland eller i Schweiz eller 3) pas, som er udstedt af en offentlig myndighed i et andet land end de i nr. 1 og 2 nævnte lande, og hvori der er isat en opholdssticker.
Stk. 3. Såfremt prøvedeltageren ikke er i besiddelse af den i stk. 2 nævnte form for legitimation, skal prøvedeltageren ansøge ministeriet om tilladelse til anvendelse af anden legitimation ved prøven.
Ansøgningen skal være ministeriet i hænde senest 4 uger før prøvens afholdelse.
Stk. 4. Såfremt prøvedeltageren meddeles tilladelse i medfør af stk. 3, skal denne medbringes ved prøven.« 3. I § 9, stk. 3, der bliver stk. 5, indsættes efter 1. pkt. som nyt punktum:
»Den prøveafholdende udbyder noterer på en liste over tilmeldte prøvedeltagere, at den skriftlige vejledning er udleveret til den pågældende.« § 2 Bekendtgørelsen træder i kraft den 20. august 2010.
