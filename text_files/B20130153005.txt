Bekendtgørelse om ændring af bekendtgørelse om indberetningspligter m.v. efter skattekontrolloven § 1 I bekendtgørelse nr. 1148 af 26. september 2013 om indberetningspligter m.v. efter skattekontrolloven foretages følgende ændringer:
 1. Indledningen affattes således:
»I medfør af § 3 C, stk. 2, § 6 C, stk. 2, § 6 E, stk. 1, § 7, stk. 5, § 7 A, stk. 2, 3 og 5, § 7 B, stk. 5, § 7 C, stk. 3, § 7 D, stk. 2, § 7 F, stk. 3, § 7 G, stk. 3, § 7 H, stk. 2, § 7 J, § 7 L, stk. 3, § 8 A, stk. 3, § 8 B, stk. 1 og 5, § 8 E, § 8 F, stk. 1 og 3, § 8 H, stk. 1, 2, 4 og 5, § 8 J, stk. 1, 2 og 4, § 8 K, stk. 2, § 8 N, stk. 2, § 8 P, stk. 3 og 4, § 8 Q, stk. 3, § 8 R, stk. 1, § 8 T, stk. 3, § 8 U, stk. 3, § 8 V, stk. 3, § 8 X, stk. 6, § 8 Æ, stk. 3, § 8 Ø, stk. 3, § 9 A, stk. 5, § 9 B, stk. 6, § 10, stk. 6, § 10 A, stk. 6 og 7, § 10 B, stk. 1-4, § 10 C, § 10 E, stk. 2, § 11 B, stk. 9, § 11 G, stk. 4, og § 11 H, stk. 4, i skattekontrolloven, jf. lovbekendtgørelse nr. 1264 af 31. oktober 2013, som ændret ved lov nr. 926 af 18. september 2012 og lov nr. 649 af 12. juni 2013, § 4, stk. 6, i lov nr. 403 af 8. maj 2006 om et indkomstregister, som ændret ved lov nr. 527 af 17. juni 2008, § 35, stk. 1 og 4, i skatteforvaltningsloven, jf. lovbekendtgørelse nr. 175 af 23. februar 2011, som ændret ved lov nr. 649 af 12. juni 2013, og § 3, stk. 5 og 6, i lov nr. 286 af 9. juni 1977 om ændring af skattekontrolloven (Kontrol med renteindtægter i pengeinstitutter m.v. og med obligationsrenter m.v.), fastsættes:« 2. Efter § 12 indsættes inden overskriften til § 13:
»Vederlag for dagpleje § 12 a.
Efter skattekontrollovens § 7 A, stk. 4, skal modtagere af vederlag, hvortil en kommune yder tilskud efter dagtilbudslovens § 80 til forældrene efter anmodning fra kommunen og inden for en frist på 14 dage fra anmodningen, oplyse kommunen om følgende:
 1) Størrelsen af det månedlige vederlag for pasningen.
 2) Starttidspunktet for ordningen.
Stk. 2. Ved senere ændringer af vederlagets størrelse, skal modtageren af vedlaget oplyse kommunen om det ændrede vederlags størrelse senest 14 dage efter ændringen, dog senest ved modtagelsen af første vederlag efter ændringen, med angivelse af, i hvilken måned det ændrede vederlag første gang betales.
Ved ophør af pasningsordningen skal modtageren af vederlaget oplyse kommunen om tidspunktet for ophøret inden udløbet af den måned, i hvilken sidste vederlag modtages.
 Stk. 3. Kommunen skal efter skattekontrollovens § 7 A, stk. 2, nr. 8, indberette følgende oplysninger:
 1) Identiteten af modtageren af vederlaget, jf. § 4.
 2) Størrelsen af vederlag.
3) Den periode vederlaget vedrører.« 3. § 24, stk. 2, nr. 5, affattes således:
»5) Ordningens afkast, opgjort efter pensionsbeskatningslovens § 53 A, stk. 3.« 4. Efter § 31 indsættes i kapitel 12:
»Afsnit II A-ordninger § 31 a.
Penge- og kreditinstitutter skal efter skattekontrollovens § 8 F foretage årlige indberetninger om pensionsordninger m.v., som nævnt i pensionsbeskatningslovens § 53 A, stk. 1.
 Stk. 2. Indberetningen skal for hver ordning omfatte følgende oplysninger vedrørende det foregående kalenderår:
 1) Pengeinstituttets registreringsnummer, jf. § 2.
2) Ejerens identitet, jf. § 4. Efter ejerens død identiteten på den, der er indsat som berettiget til udbetaling af ordningen.
Hvis en sådan berettiget ikke findes, indberettes afdødes identitet.
3) Ordningens konto- eller identifikationsnummer.
For udenlandske ordninger godkendt af SKAT oplyses ordningsnummer.
 4) Ordningens værdi ved kalenderårets udløb.
5) Ordningens afkast, opgjort efter pensionsbeskatningslovens § 53 A, stk. 3.« § 2 Stk. 1. Bekendtgørelsen træder i kraft den 1. januar 2014.
 Stk. 2. § 1, nr. 2, har virkning for vederlag, der modtages den 1. januar 2014 eller senere, jf. dog stk. 3.
 Stk. 3. For pasningsordninger etableret senest den 31. december 2013, skal modtageren af vederlaget oplyse kommunen om størrelsen af det månedlige vederlag senest den 31. marts 2014. Indberetning efter § 12 a, stk. 3, i bekendtgørelse om indberetningspligter m.v. efter skattekontrolloven vedrørende vederlag modtaget i januar-marts 2014 kan foretages inden for fristen for indberetning vedrørende april 2014.
 Stk. 4. § 1, nr. 3 og 4, har virkning for indberetning vedrørende kalenderåret 2014 og senere.
