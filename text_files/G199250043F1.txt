Formålet med registeret er at danne grundlag for amtskommunens ydelseshonorarafregning inden for den offentlige sygesikring i henhold til lov om offentlig sygesikring og overenskomster mellem den offentlige sygesikring og yderorganisationerne.
Registeret anvendes endvidere til at bidrage til det statistiske grundlag for overenskomstforhandlingerne mellem den offentlige sygesikring og yderorganisationerne samt til at bidrage til grundlaget for amtskommunens egen og den overordnede planlægning af den primære sundhedssektor.
Personkreds: Registeret må kun indeholde oplysninger om sikrede, der er tilmeldt den offentlige sygesikring i hovedstadsområdet, dvs.
Frederiksborg, Roskilde og Københavns amtskommuner samt Frederiksberg og Københavns kommuner, og ydere som praktiserer for den offentlige sygesikring i Frederiksborg Amtskommune, samt endvidere oplysninger fra apotekernes edb-systemer vedrørende ekspederede recepter, og fra Statens Seruminstitut vedrørende ydernes rekvirering af undersøgelser og vacciner fra Statens Seruminstitut.
 Ikrafttrædelsesdato: 20/02/1992. Erstatter tidligere forskrifter.
