 Paa dertil given Foranledning skal jeg henlede D'Hrr.s Opmærksomhed paa at  

 det i Straffesager, der drejer sig om Forhold, hvis Bedømmelse kræver lægelig  

 Fagkundskab, navnlig Kvaksalverisager og Sager mod Læger, Jordemødre m. fl.  

 for Forseelser begaaede i deres Gerning, er af Betydning, at der under Sagens  

 Behandling og navnlig ogsaa paa dens første Stadier finder et nøje Samarbejde  

 Sted mellem Politi- og Sundhedsmyndighederne, idet det kun derved kan sikres,  

 at de lægeligt relevante Momenter behørigt oplyses, og undgaas, at  

 irrelevante Omstændigheder inddrages.
Medens Samarbejdets nærmere Ordning maa bero paa den paagældende Sags  

 Beskaffenhed og de øvrige foreliggende Omstændigheder, skal jeg dog fremhæve,  

 at det i Almindelighed vil være heldigt, at de første Politiafhøringer af  

 sigtede og Hovedvidner foregaar med umiddelbar Bistand af Embedslægen, der  

 ligeledes i fornødent Omfang bør være til Stede i Retsmøder, samt at  

 Retslægeraadets Skøn bør indhentes i alle tvivlsomme Tilfælde, inden Tiltale  

 rejses eller Henlæggelse finder Sted.
Sundhedsstyrelsen, der af Embedslægen  

 vil blive holdt underrettet om løbende Sager af den omhandlede Art, bør  

 derhos, naar den derom fremsætter Begæring, eller naar der iøvrigt findes at  

 være Anledning dertil, have Sagen forelagt.
 Embedslægerne vil gennem Sundhedsstyrelsen blive instruerede i  

 Overensstemmelse med foranstaaende.
 Rigsadvokaten, København, den 27. Juni 1929.
Aug.
Goll.
