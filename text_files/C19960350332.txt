Løfteborde benyttes til at løfte materiale op til en passende højde for en  

 arbejdsproces.
De kan være fast opstillede eller transportable.
Ladet bevæges  

 normalt hydraulisk enten direkte af eet eller flere hydraulikstempler eller  

 indirekte gennem saksearme.
 For fast opstillede løfteplatforme til lodret transport af materialer og  

 personer henvises til At-meddelelse nr. 2.04.2.
Løfteborde skal opfylde arbejdsmiljølovgivningens bestemmelser for  

 tekniske hjælpemidler.
Arbejdstilsynets bestemmelser for opstilling, eftersyn  

 og vedligeholdelse er nærmere beskrevet i At-anvisning nr. 2.3.0.2.
 Ud fra disse bestemmelser stilles efter Arbejdstilsynets administrative  

 praksis følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
 Brugsanvisningen skal herunder oplyse, hvordan løftebordet betjenes på en  

 sikkerhedsmæssig forsvarlig måde, herunder også i forbindelse med den  

 almindelige vedligeholdelse, opstilling og nedtagning.
Brugsanvisningen skal indeholde løftebordets foreskrevne, forventede  

 anvendelse tillige med unormale, men forudsigelige anvendelser og  

 brugssituationer.
Hvis der er anvendelsesmåder, der frarådes, skal disse  

 specificeres.
 Brugsanvisningen skal altid opbevares på eller ved løftebordet.
 Opbevares brugsanvisningen ikke på løftebordet, skal det være oplyst, hvor  

 brugsanvisningen opbevares.
Indretning Løfteborde skal være således indrettet, at de kan anvendes, indstilles og  

 vedligeholdes, så brugeren eller andre ikke udsættes for fare.
 Arbejdstilsynets almene indretningskrav er nærmere beskrevet i  

 At-anvisning nr. 2.2.0.1.
 Løfteborde, der leveres til brug som nye efter 1. januar 1995, skal være  

 CE-mærket.
Løftebordet skal være forsynet med brugsanvisning og tydeligt mærket med  

 leverandøroplysninger.
I nødvendigt omfang skal oplysninger fra  

 brugsanvisningen være angivet på løftebordet.
Sådanne oplysninger kan fx være  

 tilladelig belastning fjernstyret løftebord kun ophold under løftebord, når  

 det er mekanisk blokeret.
 Løftehøjden må højst være 1,7 m over omgivende gulv eller terræn.
 Betjeningsorganerne skal virke således, at bevægelsen straks standser, når  

 betjeningsorganet slippes (dødmandsknapfunktion).
Betjeningsorganer skal være placeret eller udformet således, at utilsigtet  

 påvirkning er forhindret.
Fx skal trykknapper være forsænket eller forsynet  

 med krave.
Pedaler skal have overdækning.
 Betjeningsorganernes funktion skal være angivet ved let forståelige  

 symboler eller tekst på dansk.
 Fast monterede løfteborde skal være forsynet med et eller flere nødstop,  

 der stopper alle funktioner.
 Et nødstop skal være synligt og let tilgængeligt for betjening og  

 indrettet således, at løftebordet ikke kan startes, før det pågældende  

 nødstop er tilbagestillet.
 Transportable løfteborde med hjul skal have bremse eller anden  

 blokeringsanordning for hjulene.
Et transportabelt løftebord til vandret transport af gods skal være  

 forsynet med et fast håndtag eller en bøjle ca. 1 m over gulv og med en  

 friafstand til det løftede bords kant på mindst 100 mm.
Bremse eller  

 blokeringsanordning for hjulene skal kunne betjenes af operatøren i stående  

 stilling.
 Bordets og undervognens kanter bør være malet med sort-gule eller  

 rød-hvide advarselsstriber.
 Klemningsfare imellem saksearme skal være forebygget således:
 Afstanden fra bordets og bundrammens kant og ind til saksearmene skal være  

 mindst 50 mm.
 Afstanden mellem de enkelte arme skal være mindst 30 mm.
 Klemningsfare under bordets underkant skal være forebygget således:
Enten skal der hele vejen rundt være en føleliste, som ved berøring  

 standser bevægelsen, inden følelisten har nået sin endestilling, eller der skal altid være en friafstand under bordets kant på mindst 120  

 mm.
 Løftebordet skal være tydeligt mærket med størst tilladte belastning i kg.
Brug Brugen af løfteborde skal ske på forsvarlig måde og under hensyn til, hvad  

 det pågældende løftebord er bestemt for.
 Arbejdstilsynets almene bestemmelser for brug er nærmere beskrevet i  

 At-meddelelse nr. 2.02.11.
Under brugen skal løftebordet stå på vandret, fast og bæredygtigt  

 underlag.
Er det fast opstillet, bør det være spændt forsvarligt fast til  

 underlaget.
Er det forsynet med hjul, skal de være afbremset eller på anden  

 måde forsvarligt blokeret.
Gods skal anbringes forsvarligt på bordet, så det ikke kan vælte eller  

 falde ned, og den største tilladelige belastning må ikke overskrides.
Denne  

 belastning kan være angivet som SWL (Safe Working Load) eller WLL (Working  

 Load Limit).
 Vandret transport af gods på løfteborde må kun ske med helt sænket bord.
 Under vandret transport bør godset ikke rage uden for bordets kanter.
 Sikringsdele og andet beskyttelsesudstyr må ikke fjernes under brugen.
 Ved fast opstillede løfteborde skal det sikres, at friafstanden på mindst  

 0,5 meter op til en højde af 2,1 meter overholdes, og at der ikke stables  

 gods omkring løftebordet nærmere end 0,5 meter fra ladets frie kanter.
 Kan dette ikke opfyldes, skal løftebordets arbejdsområde afspærres, eller  

 klemningsfaren skal være imødegået på en anden lige så sikker måde.
 Et redskab skal tages ud af brug på en efter forholdene forsvarlig måde,  

 så snart der på redskabet konstateres fejl eller skade, som kan medføre  

 ulykkes- eller sundhedsfare.
 Det samme gælder, når der opstår omstændigheder, der kan betyde, at  

 underlaget i redskabets arbejdsområde ikke er fast og bæredygtigt, eller at  

 betjenings-, overvågnings- eller kontrolorganer, hvorpå redskabets sikkerhed  

 beror, ikke fungerer efter hensigten.
Vedligeholdelse Løfteborde skal efterses og vedligeholdes, så de altid er i forsvarlig  

 stand.
Leverandørens anvisninger skal følges.
Hvis sådanne ikke findes, da  

 efter anvisninger fra sagkyndig person.
 For løfteborde, der er mekanisk drevne, skal der mindst hver 12. måned af  

 leverandøren eller anden sagkyndig gennemføres et hovedeftersyn, - se  

 At-anvisning nr. 2.3.0.2.
 Brugeren af et løftebord skal hver dag inden ibrugtagning kontrollere, at  

 bordets sikkerhedsfunktioner er i orden, og at der ikke er synlige mangler.
 Under vedligeholdelse, reparation eller rengøring under løftet bord, skal  

 bordet fastholdes sikkert i løftet stilling med en forsvarlig  

 spærreanordning.
 Der skal være skilt herom.
Et løftebord kan være indrettet, så bordet kan klappes op for at lette  

 vedligeholdelse og tilsyn.
Et sådant opklappet bord skal fastholdes sikkert i  

 sin åbne stilling.
Jens Andersen --------------------------------------------------------------------- BAGGRUND:
 - Bekendtgørelse om inddretning af tekniske hjælpemidler.
 - Bekendtgørelse om anvendelse af tekniske hjælpemidler.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
