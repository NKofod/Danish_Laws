Tillægsbetænkning afgivet af Udlændinge- og Integrationsudvalget den 31. maj 2017 Tillægsbetænkning over Forslag til lov om ændring af udlændingeloven, lov om voksenansvar for anbragte børn og unge og lov om socialtilsyn (Ro og orden på indkvarteringssteder for uledsagede mindreårige udlændinge m.v.) [af udlændinge- og integrationsministeren (Inger Støjberg)]:
1. Udvalgsarbejdet Lovforslaget blev fremsat den 26. april 2017 og var til 1. behandling den 5. maj 2017. Lovforslaget blev efter 1. behandling henvist til behandling i Udlændinge- og Integrationsudvalget.
Udvalget afgav betænkning den 23. maj 2017. Lovforslaget var til 2. behandling den 30. maj 2017, hvorefter det blev henvist til fornyet behandling i Udlændinge- og Integrationsudvalget.
Møder Udvalget har efter afgivelse af betænkning behandlet lovforslaget i 2 møder.
Samråd Udvalget har efter afgivelse af betænkning stillet 8 spørgsmål til mundtlig besvarelse til børne- og socialministeren og udlændinge- og integrationsministeren.
Ministrene har besvaret spørgsmålene i et samråd med udvalget den 30. maj 2017.
Spørgsmål Udvalget har efter afgivelse af betænkning stillet 31 spørgsmål til skriftlig besvarelse.
Udvalget har stillet 3 spørgsmål til Folketingets Ombudsmand, som denne har besvaret, 9 spøgsmål til børne og socialministeren, som forventes besvaret inden 3. behandling af lovforslaget, og 19 spørgsmål til udlændinge- og integrationsministeren, som er besvaret med undtagelse af spørgsmål nr. 19, 24, 25 og 32-36, som forventes besvaret inden 3. behandling af lovforslaget.
2. Indstillinger og politiske bemærkninger Et flertal i udvalget (S, DF, V, LA, SF og KF) indstiller lovforslaget til vedtagelse i den affattelse, hvori det foreligger efter 2. behandling.
Dansk Folkepartis medlemmer af udvalget henviser til partiets bemærkninger i betænkningen og støtter fortsat lovforslaget.
Dog er DF af den opfattelse, at der er kommet en række problemer frem under udvalgsbehandlingen, bl.a. en række ændringsforslag, som regeringen har stillet uden for betænkningen, og som efter DF's opfattelse udvider klagemulighederne for asylansøgerne.
Derfor stemte DF ved 2. behandling af lovforslaget imod disse ændringsforslag, da DF ikke ønsker at indføre nye klagemuligheder for de asylansøgere, som bliver berørt af lovforslaget.
Dansk Folkeparti finder i øvrigt, at det er kritisabelt, at ministeren uden om DF stiller ændringsforslag, som i substansen ændrer ved lovforslaget, når loven er aftalt mellem DF og regeringspartierne.
Samlet set kan DF fortsat støtte lovforslaget, da det oprindelige initiativ kom med i finanslovsaftalen efter ønske fra DF, og da lovforslaget overordnet er udtryk for en forbedring på asylområdet.
 Et mindretal i udvalget (EL, ALT og RV) indstiller lovforslaget til forkastelse.
 Inuit Ataqatigiit, Tjóðveldi og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Morten Marinus (DF) Marcus Knuth (V) Britt Bager (V) Preben Bang Henriksen (V) Jakob Engel-Schmidt (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Jan Johansen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Rune Lund (EL) Roger Matthisen (ALT) Josephine Fock (ALT) Lotte Rod (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
