Skrivelse til samtlige statsamter, herunder  

 Københavns Overpræsidium, Rigsombudsmanden i Grønland og  

 Rigsombudsmanden på Færøerne, vedrørende  

 fremgangsmåden ved fastsættelse af børnebidrag i  

 Sverige Justidiedepartementet i Sverige har meddelt  

 Civilretsdirektoratet, at de svenske regler om underholdsbidrag til  

 børn er blevet ændret, jf.
Lag om ändring i  

 föräldrabalken (1996:1031), der trådte i kraft den 1.  

 februar 1997. Desuden har man i Sverige erstattet det hidtidige  

bidragsförskottet med et nyt samhällsstöd kaldet  

underhållsstöd), jf.
Lag om underhållsstöd  

 (1996:1030), der trådte i kraft den 1. december 1996.
 Disse ændringer af de svenske regler om børns  

 forsørgelse har ikke betydning i de situationer, hvor barnet og  

 bidragssøgende bor i Danmark, mens den bidragspligtige bor i Sverige.  

 Dette indebærer, at det fortsat er de svenske domstole, der  

 afgør spørgsmål om fastsættelse eller  

 forhøjelse af børnebidrag, hvis sagen ifølge Den  

 Nordiske Ægteskabskonvention eller Luganokonventionen skal behandles i  

 Sverige.
Försäkringskassan Stockholms Län, der er  

 modtagende myndighed i henhold til FN-konventionen af 20. juni 1956 i sager  

 om fastsættelse af bidrag i Sverige, har oplyst, at man ikke vil stille  

 krav om, at alle konventionens formelle krav til ansøgningen skal  

 være opfyldt.
Försikringskassan har i stedet behov for  

 følgende oplysninger for at kunne formidle sagen til domstolene via en  

 svensk advokat:
-	Ansøgning indeholdende personlige oplysninger om den  

 bidragssøgende samt oplysning om størrelse af det bidrag, der  

 ønskes fastsat.
Hvis beløbet angives i svenske kroner, vil det  

 blive indeksreguleret efter svensk ret.
 -	Oplysninger om den bidragssøgendes løn- og  

 formueforhold, f.eks. lønsedler for de seneste 3 måneder og  

 seneste årsopgørelse, samt oplysninger om udgifter til bolig og  

 til forsørgelsen af barnet.
 -	Fuldmagt udstedt til Utlandskontoret, Försäkringskassan  

 Stockholms Län, jf. vedlagte eksempel.
-	Bevis for faderskabet.
For børn født i ægteskabet  

 er det tilstrækkeligt med dokumentation for ægteskabet.
-	Ansøgning om retshjælp, jf. vedlagte blanket.  

 Bemærk, at efter svensk ret er det barnet, der er sagsøger.
Det  

 er derfor barnets økonomiske forhold, der skal oplyses på  

 blanketten. (Nærmere oplysninger om betingelse for at få  

 retshjælp findes i den årlige "Rättshjälp och  

 taxor", som kan rekvireres hos Domstolsverket,  

 Publikationsbeställning, 551 81 Jönköping.).
 Försäkringskassan har over for  

 Civilretsdirektoratet præciseret, at man kun vil behandle  

 ansøgninger om fastsættelse eller forhøjelse af bidrag,  

 når sagen fremsendes gennem et dansk statsamt.  

 Försäkringskassan ønsker således ikke at modtage  

 ansøgninger direkte fra den bidragssøgende eller fra en dansk  

 kommune.
 Försäkringskassan har forbeholdt sig at kunne  

 indhente yderligere oplysninger til brug for behandlingen af sagen gennem  

 statsamtet, således at Försäkringskassan ikke behøver  

 at korrespondere direkte med den bidragssøgende.
Inden fremsendelse af ansøgninger til  

 Försäkringskassan bør det overvejes, om danske myndigheder  

 har kompetence til at behandle sagen.
I bekræftende fald bør  

 ansøgeren orienteres herom.
Der henvises særligt til art. 5, nr.  

 2 i Luganokonventionen.
 Til orientering vedlægges en kopi af henholdsvis  

Lag om ändring i föräldrebalken (1996:1031) samt ag  

 om underhållsstöd (1996:1030).
 Försäkringskassans postadresse er: SE-105 11  

 Stockholm, Sverige.
