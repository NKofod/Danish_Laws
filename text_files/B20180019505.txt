Bekendtgørelse om ændring af bekendtgørelse om bevaring og kassation i primærkommunerne (Bevaring af alle børnesager i analog form, kassation af ligningssager i analog form og bevaring af trafiktællinger i digital form for perioden 1970-2006) § 1 I bekendtgørelse nr. 1000 af 28. september 2004 om bevaring og kassation af arkivalier i primærkommunerne, som ændret ved bekendtgørelse nr. 995 af 3. august 2010, foretages følgende ændringer:
 1. Bilag 1, pkt. 5A, affattes således:
»A.
Ligningssager for selskaber for skatteåret 1979.« 2. Bilag 1, pkt. 6A, affattes således:
»A.
Alle personsager på papir vedrørende børns og unges anbringelse uden for hjemmet, vedrørende særlige foranstaltninger for børn og unge (børnesager).« 3. I bilag 1 indsættes som pkt. 7H:
»H.
En arkiveringsversion af data fra systemer med kommunale trafiktællinger.
Data fra fælleskommunale systemer afleveres til Rigsarkivet.« § 2 Bekendtgørelsen træder i kraft den 1. april 2018.
