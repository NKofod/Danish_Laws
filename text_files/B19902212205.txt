 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse som brolægger/struktør.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Fællesudvalg for Entreprenørområdets  

 Uddannelser.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om 1.  

 skoleperiode samt de regler, som Undervisnings- og Forskningsministeriet i  

 øvrigt fastsætter i medfør af erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence inden for det valgte  

 speciale.
 Uddannelsens varighed og struktur m.v.
 § 4.  Uddannelsen varer i alt 4 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 Stk. 4.  Specialerne afsluttes med eksamen  

 (svendeprøve), der gennemføres i forbindelse med 6. skoleperiode, jf. § 28.
§ 5.  Skoleundervisningen efter 1. skoleperiode varer  

 40 uger for brolæggere og 50 uger for struktører.
Skoleundervisning og  

 praktikuddannelse veksler som vist i nedenstående figur:
--------------------------------------------------------------------- Fritagelse for dele af uddannelsen § 6.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Stk. 2.  Det faglige udvalg kan efter en konkret  

 bedømmelse fritage en elev helt eller delvist for praktikuddannelsen under  

 hensyn til praktikuddannelse i andet nordisk land eller EF-land, jf. § 19,  

 stk. 3.
Uddannelsens mål og indhold § 7.  Den færdiguddannede skal opnå erhvervskompetence  

 med henblik på at kunne deltage i og udføre almindelige entreprenørmæssige  

 opgaver.
 Stk. 2.  Den færdiguddannede med specialet brolægning  

 skal selvstændigt kunne udføre de brolægnings- og belægningsopgaver, der  

 knytter sig til specialet.
 Stk. 3.  Den færdiguddannede med specialet  

 bygningsteknik eller anlægsteknik skal selvstændigt kunne udføre de  

 almindelige entreprenørmæssige opgaver og de særlige bygge- eller  

 anlægstekniske opgaver, der knytter sig til det valgte speciale.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
 § 9.  Undervisningen omfatter følgende grundfag:
 Stk. 2.  Mål, indhold, og vejledende undervisningstid  

 for de enkelte grundfag følger reglerne om grundfag.
 § 10.  Undervisningen omfatter følgende områdefag med  

 den angivne vejledende uddannelsestid og har de undervisningsmål, som er  

 beskrevet i stk. 2-10:
Stk. 2.  I forberedende arbejder skal eleven opnå  

 kendskab til byggepladsindretning med særligt henblik på materiel- og  

 materialelagring, skurvognsplacering, stilladsmontage samt intern transport  

 på pladsen.
Eleven skal blive i stand til at vurdere og løse problemer  

 vedrørende de nødvendige krav til byggepladsens indretning samt opnå kendskab  

 til arbejdsmetoder, teknikker og andre faggrupper, opnå kendskab til  

 vurdering af arbejdspladsindretningens indflydelse på arbejdets udførelse,  

 sikkerhed og kvalitet og skal opnå at kunne medvirke ved udmålings- og  

 afsætningsopgaver samt jordarbejder og helårsforanstaltninger med anvendelse  

 af de for arbejdet almindeligt forekommende redskaber og materiel.
Derudover  

 skal eleven opnå kendskab til strukturering og fremstilling af dokumentation  

 i form af tegninger, skitser og beregninger.
 Stk. 3.  I afsætning og nivellering skal eleven  

 opnå kendskab til koter og blive i stand til at opstille galger, overføre  

 højde på galger samt afsætte flugter og trække snore, opstille og anvende  

 nivelleringsinstrument og foretage korrekt aflæsning på et stadie samt føre  

 målebog.
Stk. 4.  I tegningslære skal eleven opnå  

 færdighed i at aflæse samt udføre almindeligt forekommende tegninger og opnå  

 kendskab til tegningsformer, normer, standarder og anvisninger.
Derudover  

 skal elevens konstruktive sans og evne for kritisk vurdering af visuelle  

 indtryk udvikles.
Stk. 5.  I vej- og anlægsopbygning skal eleven  

 blive i stand til at foretage udgravning og tilfyldning ved vej- og  

 belægningsarbejder, udføre belægningsarbejde med betonbelægningssten samt  

 asfalt og fliser ved brug af både manuelle og tekniske hjælpemidler.
Eleven  

 skal blive i stand til at iagttage gældende sikkerhedsforanstaltninger  

 vedrørende både personlig sikkerhed og materialer og udstyr.
Stk. 6.  I kloakering skal eleven opnå at kunne  

 foretage drænings og kloakeringsarbejde i forbindelse med ledningsrenovering  

 og huskloakering, samt for struktøreleven også ved byggemodning i henhold til  

 gældende love, normer og standarder.
Eleven skal opnå grundlæggende viden om  

 kloaksystemer, projektering og lægningsbestemmelser, herunder behandling af  

 andet forekommende materiale i jord samt afløbsmaterialer og samlingsmetoder.  

 Eleven skal opnå kendskab til drift- og vedligeholdelseskontrol med  

 kloaksystemer, udskillere, pumpeanlæg, nedsivningsanlæg og samletanke samt  

 kloakering i landbruget.
Stk. 7.  I byggeteknik skal eleven blive i stand  

 til at tildanne og opsætte armering, opbygge og opsætte forskalningsforme og  

 foretage udstøbning.
Eleven skal blive i stand til at afforme, overflade- og  

 efterbehandle støbte betonflader.
Eleven skal blive i stand til at anvende  

 gængse støbe- og renoveringsteknikker, herunder udføre prøvning, skæring og  

 boring ved anvendelse af almindeligt forekommende udstyr.
Eleven skal opnå en  

 grundlæggende viden om armeringens principper og arbejdsteknik, støbeformens  

 funktion, dimensionering, opbygning og udsparinger, herunder om systemformes  

 opbygning og anvendelse.
Eleven skal opnå kendskab til byggemetoder og  

 anlægsprincipper i arbejdsområder inden for murer-, tømrer-, vvs- og  

 malerarbejder, som har relationer til struktør- og brolæggeruddannelsen.
 Stk. 8.  I konstruktionslære skal eleven udbygge  

 sin viden om opbygningsprincipper for og anvendelighed af stål- og  

 glaskonstruktioner, herunder opnå grundlæggende viden om tegningsprincipper  

 samt lovkrav for opsætning og udførelse af stål- og glaskonstruktioner.
Stk. 9.  I montageteknik skal eleven blive i  

 stand til at foretage monteringsarbejde, herunder anhugning.
Eleven skal opnå  

 kendskab til gældende sikkerhedsforskrifter ved monteringsarbejdet, herunder  

 kommunikationsprincipper ved montage med kraner.
 Stk. 10.  I maskinlære skal eleven blive i stand  

 til at udføre daglige og periodiske eftersyns- og pasningsopgaver på mindre  

 maskiner og arbejdsredskaber, dog undtaget elektrisk servicering.
 § 11.  Undervisningen i specialet brolægning omfatter  

specialefaget brolægning med en vejledende uddannelsestid på 7,34 uger  

 og har de undervisningsmål, som er beskrevet i stk. 2.
Stk. 2.  I brolægning skal eleven blive i stand  

 til at udføre almindeligt forekommende brolægningsarbejder i granit og beton.  

 Eleven skal herunder opnå færdigheder i at kunne planlægge og foretage  

 udmåling og afsætning samt udføre kørebanebrolægning, chaussebrolægning,  

 mosaikbrolægning, knolde- og pikstensbrolægning samt flisebelægning og  

 kantstenssætning i såvel lige flugter som i kurver.
Eleven skal desuden blive  

 i stand til at udføre underlagsafretning samt tilskæring, tilhugning og  

 tilpasning af beton- og natursten samt af keramisk fremstillede fliser.  

 Eleven skal ligeledes opnå kendskab til forbandtformer og læggemønstre.
 § 12.  Undervisningen i specialet  

bygningsteknik omfatter specialefaget bygningsteknik med en  

 vejledende uddannelsestid på 9,78 uger og har de undervisningmål, der er  

 beskrevet i stk. 2.
Stk. 2.  I bygningsteknik skal eleven efter  

 tegninger og beskrivelser blive i stand til at udføre forskallings- og  

 armeringsopbygning, herunder udsparinger, samt foretage udstøbning og  

 vibrering af beton.
I tilslutning hertil skal eleven blive i stand til at  

 udføre nødvendig modtagekontrol af materialer.
Eleven skal endvidere blive i  

 stand til at udføre elementmontage med lette og tunge elementer samt udføre  

 hultagningsopgaver.
Ligeledes skal eleven blive i stand til at anvende  

 almindeligt forekommende værktøjer og maskiner samt opnå kendskab til  

 reglerne for personlig sikkerhed ved håndtering af materialer og udstyr.  

 Eleven skal opnå kendskab til hærdningsprocesser og blive i stand til at  

 vurdere behovet for helårsforanstaltninger samt overflade- og  

 efterbehandling.
Eleven skal ligeledes opnå viden om renoverings- og  

 vedligeholdelsesarbejder.
Eleven skal blive i stand til at foretage  

 materialeberegninger og skal opnå kendskab til de materialetyper, der  

 anvendes ved montageopgaver i forbindelse med opbygning af råhus, samt kunne  

 vælge beslag til samling og forankring af bygningsdele.
Eleven skal ligeledes  

 opnå viden om de efterfølgende arbejder på byggepladsen.
 § 13.  Undervisningen i specialet anlægsteknik,  

 omfatter specialefaget anlægsteknik med en vejledende uddannelsestid  

 på 9,78 uger og har de undervisningmål, der er beskrevet i stk. 2.
Stk. 2.  I anlægsteknik skal eleven blive i stand  

 til at udføre forekommende kloakeringsarbejde samt vedligeholdelses- og  

 reparationsarbejde på kloakeringsanlæg, herunder opnå kendskab til det  

 lovmæssige og tekniske grundlag for kloakeringsområdet samt opnå kendskab til  

 sikkerhedsbestemmelserne.
Eleven skal blive i stand til at udføre vej- og  

 anlægsarbejde, herunder opnå kendskab til almindeligt forekommende  

 arbejdstegninger og beskrivelser samt det lovmæssige grundlag for vej- og  

 anlægsområdet.
Ligeledes skal eleven blive i stand til at udføre reparation  

 og vedligeholdelse af veje og anlæg, foretage prøvning, skæring og boring  

 samt anvende de for området forekommende værktøjer og maskiner under  

 iagttagelse af gældende sikkerhedsbestemmelser.
§ 14.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 8,3 uger til valgfag.
Undervisningsplaner § 15.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 16.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 § 17.  Praktikuddannelsen skal give eleven praktisk  

 oplæring i de forekommende arbejdsopgaver inden for brolægning, anlægsteknik  

 eller bygningsteknik.
 Stk. 2.  Praktikuddannelsen i specialerne skal indeholde  

 følgende arbejdsområder og funktioner:
 § 18.  I praktikperioderne skal eleven endvidere  

 beskæftiges med de i området forekommende arbejdsopgaver, discipliner,  

 værktøjer og maskiner, således at eleven efter endt uddannelse kan påtage sig  

 at udføre arbejde i overensstemmelse med områdets praksis og i henhold til  

 gældende normer og standarder.
 Stk. 2.  Praktikuddannelsen skal tilrettelægges således,  

 at eleven fortrinsvis beskæftiges med uddannelsesrelevante  

 arbejdsdiscipliner.
 § 19.  Efter det faglige udvalgs bestemmelse kan det  

 lokale uddannelsesudvalg fastsætte nærmere vejledende retningslinjer om  

 praktikuddannelsens gennemførelse for skolens elever, jf. § 17, stk. 3, i  

 hovedbekendtgørelsen.
 Stk. 2.  Det faglige udvalg kan efter en konkret  

 bedømmelse godkende, at en elev udstationeres fra den virksomhed, hvormed  

 uddannelsesaftale er indgået, til en virksomhed i et andet nordisk land eller  

 EF-land.
 Stk. 3.  Det faglige udvalg kan efter en konkret  

 bedømmelse godkende, at praktikuddannelse i et andet nordisk land eller  

 EF-land helt eller delvist træder i stedet for praktikuddannelse i henhold  

 til denne bekendtgørelse.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Praktikvirksomheden kan rekvirere blanketterne på skolen.
 Bedømmelse og uddannelsesbeviser m.v.
Uddannelsesbevis § 21.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen med det valgte  

 speciale, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 22, og afsluttende praktikerklæring er udstedt, jf. § 20, stk.  

 2, og når eksamen i områdefag og specialefag (svendeprøven) er bestået, jf. §  

 30, stk. 5.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter ved eksamen i områdefag og specialefag (svendeprøven), jf. §  

 30, stk. 5.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
 Skolebevis.
§ 22.  Når samtlige skoleperioder i uddannelsen med  

 det valgte speciale er gennemført og betingelserne i stk. 2 er opfyldt,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 23.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede  

 standpunktskarakter, hvis karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 22, stk. 2, nr. 1.
Skolevejledning § 25.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 22, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 26.  Ved karaktergivning i grundfag, områdefag og  

 specialefag anvendes 13-skalaen, i overensstemmelse med bestemmelsen i § 17 i  

 bekendtgørelse om eksamensordning for erhvervsuddannelser  

 (eksamensbekendtgørelsen).
Stk. 2.  Ved eksamen (svendeprøve) i områdefag og  

 specialefag anvendes 13-skalaen.
De afgivne karakterer omskrives til et af  

 nedenstående verbale udtryk:
0 - 5,9 Ikke bestået 6 - 8,9 Bestået 9 - 9,9 Antaget med ros 10 - 10,9 Antaget med bronzemedalje 11 - 13 Antaget med sølvmedalje Afsluttende bedømmelse § 27.  Skolen afholder eksamen i følgende grundfag:
 Stk. 2.  I områdefag og specialefag afholdes eksamen  

 efter reglerne i §§ 28 - 30.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen efter stk. 1.
 Stk. 4.  I områdefag og specialefag giver skolen en  

 standpunktskarakter i forhold til målene for undervisningen i disse fag, jf.  

 §§ 10, 11, 12 og 13, på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 28.  Eksamen i specialefag afholdes i sidste  

 skoleperiode og udgør samtidig en svendeprøve.
Eksamen består af en opgave  

 inden for et af specialefagene, jf. § 29.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori eksamen afholdes, sender skolen en liste over de  

 pågældende elever med angivelse af elevernes praktikvirksomheder til det  

 faglige udvalg.
 Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Stk. 5.  Elevernes løsning af opgaverne bedømmes efter  

 reglerne i § 30 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 29.  De opgaver, der er nævnt i stk. 2 og 3,  

 tildeles eleverne efter lodtrækning.
Skriftligt opslagsmateriale, herunder  

 egne notater, må anvendes af eleverne under opgaven.
Opgaven anses for  

 færdigudført, når den fastsatte tid er udløbet.
Stk. 2.  I specialet brolægning gennemføres der en  

 teoretisk og en praktisk prøve.
Den teoretiske prøve omfatter udarbejdelse af  

 arbejdsgrundlaget for en brolægningsopgave, herunder udførelse af  

 arbejdstegning med målangivelse samt mængdeberegning.
Opgaven udføres i  

 forbindelse med undervisningen, og der tillades vejledning af læreren.
Den  

 praktiske prøve består i udførelsen af det brolægningsarbejde, som den  

 udtrukne opgave omfatter.
Prøven udføres uden vejledning og har en varighed  

 på 2 dage.
Stk. 3.  I specialerne bygningsteknik og anlægsteknik  

 gennemføres der en teoretisk og en praktisk prøve.
Den teoretiske prøve  

 gennemføres som et projekt og omfatter både teoretiske og praktiske  

 delopgaver.
Opgaven kan udføres som gruppearbejde i forbindelse med  

 undervisningen, og der tillades vejledning af læreren.
Den praktiske prøve  

 består i gennemførelse af en praktisk opgave inden for specialefaget og er  

 uden vejledning fra læreren.
Opgaven har en varighed på 2 dage.
 § 30.  Ved bedømmelsen af opgavebesvarelserne ved den  

 teoretiske prøve nævnt i § 29, stk. 2, og den teoretiske prøve (projekt)  

 nævnt i § 29, stk. 3, giver læreren og de to censorer hver en karakter under  

 anvendelse af talværdierne i karakterskalaen i § 26, stk. 2. Karakteren ved  

 prøven fremkommer som et gennemsnit af de tre afgivne karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 29, stk. 2 og stk. 3, giver læreren og de to censorer  

 hver en enhedskarakter under anvendelse af talværdierne i karakterskalaen i §  

 26, stk. 2, for henholdsvis:
 Stk. 3.  Karakteren for den praktiske prøve fremkommer  

 som et gennemsnit af de karakterer, som gives efter stk. 2. I specialet  

 brolægning vægtes den teoretiske opgave med 1/6. I specialerne bygningsteknik  

 og anlægsteknik vægtes projektets teoretiske og praktiske dele med hver 1/4.  

 Den praktiske opgave vægtes med 1/2.
 Stk. 4.  For at bestå eksamen i områdefag og specialefag  

 kræves, at gennemsnitskarakteren er 6.
 Stk. 5.  Karakteren for eksamen i områdefag og  

 specialefag fremkommer som et gennemsnit af de afgivne karakterer og  

 udtrykkes ved en af de betegnelser uden tal, som er angivet i § 26, stk. 2.
Stk. 6.  Ved de beregninger, som er forudsat i stk. 1, 3  

 og 4, foretages ikke afrunding.
Forinden fastsættelse af karakter efter stk.  

 5, foretages afrunding af det endelige resultat til et helt tal efter  

 almindelige regneregler.
Stk. 7.  De beregninger, som er forudsat i stk. 1, 3 og  

 4, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 31.  Skolen skal tilbyde elever, der ikke består  

 eksamen i områdefag og specialefag, en ny eksamen, eventuelt efter  

 supplerende praktikuddannelse eller skoleundervisning.
 Stk. 2.  Adgang til sygeeksamen i områdefag og  

 specialefag følger eksamensbekendtgørelsen.
Ikrafttrædelses- og overgangsbestemmelser § 32.  Bekendtgørelsen træder i kraft den 1. januar  

 1991.
§ 33.  Elever, der har gennemført trin 2 for  

 brolæggere i efg-basisuddannelse inden for bygge- og anlægsområdet, er med  

 undtagelse af områdefaget kloakering fritaget for 2. skoleperiode.
I  

 områdefaget kloakering skal disse elever enten deltage i den ordinære  

 undervisning i faget i 2. skoleperiode eller deltage i særligt tilrettelagt  

 undervisning i faget svarende til 2. skoleperiode.
