 Personer, uden fast bopæl i Danmark får myndighedsnummer 011, når et  

 CPR-nr. tildeles.
 Udstedelse af skattekort til personer med dette myndighedsnummer sker  

 efter de sædvanlige retningslinier, såfremt der er tale om en statsborger i  

 et af de nordiske lande eller en borger i et EF-land.
For øvrige personer med myndighedsnummer 011 skal kommunen oplyse om, at  

 man i Danmark kun må udføre lønnet arbejde, hvis man har en  

 arbejdstilladelse, og at man derfor skal indberette udstedelse af skattekort  

 i sådanne tilfælde til Direktoratet for Udlændinge.
Indberetning kan dog  

 undlades, hvis den pågældende person kan dokumentere eller sandsynliggøre, at  

 arbejdstilladelse ikke kræves.
Kommunen kan på denne baggrund anmode om at få arbejdstilladelsen  

 forevist, hvilket typisk kan ske ved forevisning af pas, hvori  

 arbejdstilladelsen er indført.
Kan arbejdstilladelse dokumenteres, kan  

 skattekort udstedes, og der skal ikke foretages yderligere.
 Kan arbejdstilladelse ikke dokumenteres, skal kommunen bede den pågældende  

 om at besvare nogle spørgsmål, som kan sandsynliggøre, at personen lovligt  

 kan arbejde i Danmark uden arbejdstilladelse.
 Kommunen skal spørge om, hvilket arbejde den pågældende skal udføre i  

 Danmark, udbede sig oplysninger om arbejdsgiverens navn og adresse, samt om  

 hvor længe personen har tænkt sig at arbejde her i landet.
Fremgår det af svaret, at der er tale om eller kan skattekort udstedes, og der skal ikke foretages yderligere.
 Er der ikke tale om en person omfattet af ovennævnte punkter a-d, eller  

 ønsker den pågældende ikke at besvare spørgsmålene, skal kommunen overfor den  

 pågældende oplyse, at kommunen vil underrette Direktoratet for Udlændinge om,  

 at pågældende har fået udstedt et skattekort.
 Kommunen skal herefter underrette Direktoratet for Udlændinge om  

 ansøgerens navn, fødselsdato, midlertidig opholdsadresse i Danmark samt  

 arbejdets art og eventuel arbejdsgivers navn og adresse.
 Det bemærkes, at de i cirkulæret omhandlede personer har krav på  

 udstedelse af skattekort i overensstemmelse med kildeskattelovens regler.  

 Udstedelse af skattekort kan således ikke nægtes med henvisning til manglende  

 arbejdstilladelse.
 Underretningen til Direktoratet for Udlændinge sker udelukkende som  

 bistand for Direktoratet for Udlændinges administration af udlændingelovens  

 bestemmelser om arbejdstilladelse.
