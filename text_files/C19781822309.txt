 1. I statsskattedirektoratets cirkulære nr. 486 af 20.  

 oktober 1976 blev der givet nærmere retningslinier med hensyn til fordeling  

 af anskaffelsessummerne mellem afskrivningsberettigede bygninger og den  

 øvrige del af ejendommen.
 2. Efter at landsskatteretten i flere kendelser har  

 fastslået, at det selvangivne afskrivningsgrundlag ikke kan nedsættes,  

 såfremt der kun er mindre forskel mellem dette og den anskaffelsessum for  

 driftsbygningerne, der er fastsat af ligningsmyndighederne efter indhentet  

 udtalelse fra vurderingsmyndighederne i overensstemmelse med  

 statsskattedirektoratets ovennævnte cirkulære, har ligningsrådet vedtaget  

 følgende:
2.1. Det selvangivne afskrivningsgrundlag beregnet med udgangspunkt i  

 ejendommens forskelsværdi efter den vejledende regel i skattedepartementets  

 cirkulære nr. 172 af 31. oktober 1957, pkt. 44, kan kun nedsættes, når det  

 afskrivningsgrundlag, myndighederne kan godkende ved ligningen, er mere end  

 20% lavere end skatteyderens.
Er forskellen mindre end 20%, men dog  

 overstiger 300.000 kr., indsendes sagen til statsskattedirektoratet.
Det er  

 forskelsværdien på tidspunktet for indgivelse af selvangivelse, der skal  

 danne udgangspunkt for afskrivningsgrundlagets beregning i henhold til  

 skattedepartementets cirkulære.
2.2. Når afskrivningsgrundlaget ændres, skal der i almindelighed kun ske  

 forhøjelse af indkomstansættelsen for det aktuelle indkomstår.
Er ændringen  

 af afskrivningsgrundlaget større end 500.000 kr., eller har skatteyderen ved  

 beregningen af dette medtaget aktiver, som ikke er afskrivningsberettigede -  

 f.eks. bygninger, som ikke er afskrivningsberettigede, såsom  

 beboelsesbygninger og ikke benyttede driftsbygninger, skov på ejendommen  

 eller differencebeløb, jf. § 14 i vurderingsloven forhøjes  

 indkomstansættelserne dog også for tidligere år, jf. landsskatteretslovens §  

 3, stk. 5 og skattestyrelseslovens § 15, stk. 3.
2.3. Når afskrivningsgrundlaget nedsættes, foretages de fremtidige  

 afskrivninger på det ændrede grundlag.
Der kan herefter højst foretages  

 afskrivning svarende til det ændrede afskrivningsgrundlag med fradrag af  

 allerede foretagne afskrivninger.
Eksempel:
2.4. Ved overdragelse af landbrugsejendomme må de lignende myndigheder  

 foretage en prøvelse af det selvangivne afskrivningsgrundlag i forbindelse  

 med ligningen for overdragelsesåret.
Opmærksomheden henledes på, at det er  

 prisforholdene ved ejendommens erhvervelse, der skal lægges til grund ved  

 fastlæggelse af afskrivningsgrundlaget.
