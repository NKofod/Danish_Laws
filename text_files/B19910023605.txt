§ 1 I bekendtgørelse nr. 688 af 2. november 1987 om fagene til højere  

 forberedelseseksamen foretages følgende ændringer:
 1. I § 2, religion, affattes afsnittet om eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver de læste tekster.
Selvstuderende opgiver 90 sider tekster fordelt på de 4  

 stofområder: 1) 12 sider, 2) 22 sider, 3) 28 sider og 4) 28 sider.
Disse  

 sider tekster skal suppleres med lærebogsstof eller anden faglitteratur, der  

 er nødvendig for forståelsen af teksterne.
Eksaminanden prøves i en ulæst tekst evt. suppleret med andet materiale.  

 Den ulæste tekst må af hensyn til forberedelsestiden ikke være for lang eller  

 for kompliceret.
Eksamensteksterne skal vælges således, at de har relation  

 til det gennemgåede stof.
Læst stof inddrages i eksaminationen.
I forberedelseslokalet skal findes alle de hjælpemidler, der er blevet  

 anvendt i undervisningen: Lærebøger, tekstsamlinger, håndbøger, kort samt  

 eventuelle duplikerede tekster mv.
Egne noter af enhver art må medbringes.  

 Ved selve eksaminationen må kun anvendes notater gjort i forberedelsestiden.
Der gives een karakter.
Vurderingen skal bero på om en for teksten rimelig  

 metode tages i anvendelse, om analysen af teksten viser kendskab til den tid,  

 hvori den er blevet til, samt om eksaminanden forstår at afdække tekstens  

 intention.« 2. I § 3, dansk, affattes afsnittet om eksamen således:
 »Der afholdes en skriftlig og en mundtlig prøve.
 Den skriftlige prøve:
Der gives 5 timer til prøven.
Eksaminanden vælger selv mellem mindst 5  

 opgaver.
Opgaverne stilles i forbindelse med fiktive tekster, ikke-fiktive  

 tekster, billedmateriale eller dokumentarisk materiale, ligesom der kan  

 stilles friere opgaver i tilknytning til et fagligt stof.
 Dansk Sprognævns retskrivningsordbog og Nudansk Ordbog, begge efter 1986,  

 skal foreligge i eksamenslokalet i et rimeligt antal eksemplarer.
 Den mundtlige prøve:
 Der gives en forberedelsestid på ca. 30 minutter (inkl. instruktion og  

 materialeudlevering). Der eksamineres (inkl. censur) 2 eksaminander i timen.
Kursusstuderende prøves på grundlag af ulæst tekst.
Nogle af  

 teksterne skal være lette korte svenske og norske tekster på originalsproget.  

 Teksterne vælges af læreren og skal svare til de områder, der er arbejdet med  

 i løbet af kursus.
Der prøves i tekstforståelse og i evnen til selvstændigt  

 at fremstille et stof på grundlag af et synspunkt, eksaminanden selv  

 fremlægger.
Ved vanskeligere tekster kan der stilles enkelte vejledende  

 spørgsmål.
Eksaminanden skal på grundlag af sine notater give et oplæg til en  

 samtale.
Desuden skal eksaminanden i rimeligt omfang kunne sætte teksten i  

 forbindelse med det læste stof.
Eksaminationsteksterne kan være sammenstillinger af kortere tekster.  

 Omfanget bør normalt ikke overstige 4 normalsider.
Tekstens forfatter samt  

 udgivelsesår skal være angivet, ligesom alle vanskeligere ord, herunder  

 gloser i svensk og norsk, bør forklares/oversættes.
Teksterne kan eventuelt  

 forsynes med nogle få vejledende spørgsmål, som gør det klart for  

 eksaminanden, hvilket perspektiv der ønskes anlagt.
Ved uddrag af større  

 værker kan det være nødvendigt at anlægge et kort resume, der klarlægger  

 tekstens baggrund.
 Liste over de studerendes supplerende læsning sendes hurtigst muligt efter  

 eksamensskemaets offentliggørelse til censor.
Selvstuderende opgiver tekster i et omfang af ca. 200 normalsider,  

 fordelt på temalæsning (40 sider), periodelæsning (40 sider), nyeste tid (40  

 sider), tekstlæsning i øvrigt (80 sider). Ingen tekst kan tælle for mere end  

 5 sider.
Dertil skal læses 4 større værker, fordelt med 1 på hvert af de  

 ovennævnte områder.
Dertil yderligere 8 supplerende værker.
Eksamen forløber  

 som for kursusstuderende.
Dog eksamineres også i et supplerende værk.
Denne  

 eksamination indgår i den samlede eksamenspræstation med ca. 1/4 og tæller i  

 den samlede vurdering af præstationen med ca. 1/4.
I forberedelseslokalet skal ligge Nudansk Ordbog.
Derudover må der ligge  

 uddelt og anvendt materiale fra undervisningen (herunder bøger, kompendier  

 eller lignende der er anført i pensaskemaet), som af eksaminator skønnes  

 relevant for eksamen.
Desuden må eksaminanden medbringe egne noter fra  

 undervisningen, herunder kopier af tekster og oversigter.
I eksamenslokalet  

 må eksaminanden kun anvende notater udfærdiget i forberedelsestiden.
Der gives to karakterer, een for den skriftlige prøve og een for den  

 mundtlige prøve.« 3. I § 4, engelsk, fællesfag, affattes afsnittet om eksamen  

 således:
 »Der afholdes en skriftlig og en mundtlig prøve:
 Den skriftlige prøve:
Der forelægges eksaminanden en sprogligt lettere tekst på engelsk.
Til  

 prøven gives 4 timer.
Prøven består af en besvarelse på engelsk af et for  

 hver enkelt tekst nærmere bestemt antal spørgsmål med valgmuligheder for  

 eksaminanden blandt følgende emner:
1. en resumeagtigt behandling, 2. en tekstvurdering med mulighed for personlig  

 stillingtagen til teksten som helhed eller selvvalgte sider af den, 3. et antal spørgsmål til teksten, 4. en oversættelse fra dansk til engelsk på højst 100  

 ord, der har indholdsmæssig og sproglig (leksikalsk, grammatisk m.m.)  

 tilknytning til den forelagte tekst.
Det er tilladt at benytte tosprogede ordbøger af et omfang som Gyldendals  

 røde ordbøger (Dansk-Engelsk og Engelsk-Dansk) samt en Engelsk-Engelsk ordbog  

 af et omfang som Advanced Learner's Dictionary (OUP) eller Longman's  

 Dictionary of Contemporary English.
Andre hjælpemidler må ikke anvendes.
 Den mundtlige prøve:
 Der gives en forberedelsestid på ca. 20 minutter, (inkl. instruktion og  

 materialeudlevering). Der eksamineres (inkl. censur) 3 eksaminander i timen.
Kursusstuderende opgiver et repræsentativt udvalg på 75 sider af  

 det intensivt læste.
Ingen tekst må indgå med over 20 normalsider.
 Selvstuderende opgiver det intensivt læste (125 sider). Ingen  

 tekst må indgå med over 25 normalsider.
Under forberedelsen og eksaminationen skal der anvendes rene eksemplarer  

 af de i undervisningen anvendte tekstudgaver.
I forberedelseslokalet må  

 benyttes egne notater, de i forbindelse med undervisningen udleverede noter  

 og gloselister, samt alle de tekster, der er anvendt i undervisningen.
Andre  

 hjælpemidler må ikke benyttes.
 Under eksaminationen må der som støtte for fremlæggelsen benyttes notater  

 foretaget i forberedelsestiden, men ikke et egentligt manuskript til  

 oplæsning.
 Ved prøven forelægges en ulæst nutidig prosatekst på ca. 1/2 side og et  

 stykke fra de opgivne sider på ca. 1/3 side.
 Den ulæste tekst vælges af censor.
1. Den ulæste tekst læses op.
Forståelsen prøves ved  

 oversættelse til dansk.
2. Med udgangspunkt i det forelagte stykke fra de  

 opgivne tekster føres en samtale på engelsk.
Der skal ved eksaminationen  

 prøves ikke blot i tekstforståelse, men også ved hjælp af stikprøver -  

 fortrinsvis på engelsk - i eksaminandens præcise sproglige forståelse.
Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.« 4. I § 4, engelsk, tilvalgsfag affattes afsnittet om  

 eksamen således:
 »Der afholdes en skriftlig og en mundtlig prøve.
 Den skriftlige prøve:
Der forelægges eksaminanden en tekst på engelsk.
Til prøven gives 5  

 timer.
Prøven består af en besvarelse på engelsk af et for hver enkelt tekst  

 nærmere bestemt antal spørgsmål:
1. Som under fællesfag nr. 1-4 2. En fri behandling på engelsk af et af tre emner.
Det er tilladt at benytte tosprogede ordbøger af et omfang som Gyldendals  

 røde ordbøger (Dansk-Engelsk og Engelsk-Dansk) samt en Engelsk-Engelsk ordbog  

 af et omfang som Advanced Learner's Dictionary (OUP) eller Longman's  

 Dictionary of Contemporary English.
Andre hjælpemidler må ikke anvendes.
 Den mundtlige prøve:
 Der gives en forberedelsestid på ca. 30 minutter, (inkl. instruktion og  

 materialeudlevering). Der eksamineres (inkl. censur) 2 eksaminander i timen.
 Kursusstuderende opgiver et repræsentativt udvalg på 150 sider af  

 det intensivt læste, heraf mindst 40 sider af det laboratoriemæssigt læste.  

 Ingen tekst må indgå med over 25 normalsider.
 Selvstuderende opgiver det intensivt læste (300 sider).
 Ingen tekst må indgå med over 50 normalsider.
Under forberedelsen og eksaminationen skal der anvendes rene eksemplarer  

 af de i undervisningen anvendte tekstudgaver.
I forberedelseslokalet må  

 benyttes egne notater, de i forbindelse med undervisningen udleverede noter  

 og gloselister, samt alle de tekster, der er anvendt i undervisningen.
Andre  

 hjælpemidler må ikke benyttes.
 Under eksaminationen må der som støtte for fremlæggelsen benyttes notater  

 foretaget i forberedelsestiden, men ikke et egentligt manuskript til  

 oplæsning.
 Ved prøven forelægges en ulæst nutidig prosatekst på ca. 3/4 side og et  

 stykke fra de opgivne sider på ca. 1/2 side.
 Lodtrækningen afgør, om spørgsmålet i de opgivne tekster falder inden for  

 laboratoriemæssigt læste eller ej.
 Prøven afholdes som prøven i fællesfag.
Der gives to karakterer, een for den skriftlige prøve og een for den  

 mundtlige prøve.« 5. I § 5, tysk, fællesfag, affattes afsnittet om eksamen  

 således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver ca. 65 sider, der giver en alsidig  

 repræsentation af det læste.
 Selvstuderende opgiver det læste (dvs. ca. 130 sider).
 Eksaminator skal sørge for, at der både i forberedelseslokalet og i  

 eksaminationslokalet forefindes det fornødne antal rene eksemplarer af de  

 læste tekster.
I forberedelseslokalet skal rene eksemplarer af de tekster, som er  

 gennemgået i løbet af kursus, være til rådighed.
Hvis tekstudgaverne er  

 forsynet med trykte eller duplikerede gloseopgivelser (kommentarer), skal det  

 stå eksaminanden frit for at benytte disse.
Endvidere må den enkelte  

 eksaminand i forberedelsestiden anvende egne noter fra undervisningen.  

 Begrebet egne noter omfatter ikke tilskrivning i eksemplarer af de opgivne  

 tekster eller oversættelser af de opgivne tekster.
Ingen andre hjælpemidler  

 er tilladt.
 I eksaminationslokalet må eksaminanden kun benytte notater, som er  

 foretaget i forberedelsestiden, herunder eventuelle notater, som eksaminanden  

 har gjort på ekstemporalteksten, hvis denne er en fotokopi.
Ved prøven forelægges en ulæst nutidig prosatekst på ca. 3/4 side og et  

 stykke fra de opgivne tekster på ca. 1/3 side.
Den ulæste tekst vælges af  

 censor.
 1. Forståelsen af den ulæste tekst prøves på følgende  

 måde: først giver eksaminanden et resume af hovedpunkterne på dansk, derefter  

 en oversættelse til dansk af ca. halvdelen af den forelagte tekst.  

 Eksaminator afgør på forhånd, hvilken halvdel der skal oversættes, og  

 meddeler dette til eksaminanden umiddelbart før forberedelsestiden.
 2. Stykket fra de opgivne tekster læses op, og med  

 udgangspunkt i det forelagte føres en samtale på tysk, der prøver  

 eksaminandens forståelse af teksten.
Der gives een karakter.« 6. I § 5, tysk, tilvalgsfag, affattes afsnittet om eksamen  

 således:
 »Der afholdes en skriftlig og en mundtlig prøve.
 Den skriftlige prøve:
Der forelægges eksaminanden en tekst på tysk.
Prøven består dels i  

 oversættelse til dansk af nogle i indholdsmæssig henseende centrale linier,  

 dels i besvarelse på tysk af to opgaver, stillet i forbindelse med teksten.  

 Den ene opgave er obligatorisk, den anden vælges af eksaminanden blandt en  

 række opgaver, varierende fra mere bundne til mere frie.
 Til prøven gives 5 timer.
 Det er tilladt eksaminanden at benytte en tysk-dansk og en dansk-tysk  

 ordbog af omfang som Gyldendals Røde Ordbøger og desuden en tysk-tysk ordbog.
 Ingen andre hjælpemidler er tilladt, således heller ikke specialordbøger  

 (fx stilordbøger) og ordbøger med grammatikafsnit på dansk.
 Den mundtlige prøve:
 Der gives en forberedelsestid på ca. 30 minutter (inkl. instruktion og  

 materialeudlevering). Der eksamineres (inkl. censur) 2 eksaminander i timen.
 Kursusstuderende opgiver et repræsentativt udvalg på 75 sider af  

 læsepensum.
 Selvstuderende opgiver hele læsepensum (dvs. ca. 150 sider).
 Eksaminator skal sørge for, at der både i forberedelseslokalet og i  

 eksaminationslokalet forefindes det fornødne antal rene eksemplarer af de  

 læste tekster.
I forberedelseslokalet skal rene eksemplarer af de tekster, som er  

 gennemgået i løbet af kursus, være til rådighed.
Hvis tekstudgaverne er  

 forsynet med trykte eller duplikerede gloseopgivelser (kommentarer), skal det  

 stå eksaminanden frit for at benytte disse.
Endvidere må den enkelte  

 eksaminand i forberedelsestiden anvende egne noter fra undervisningen.  

 Begrebet egne noter omfatter ikke tilskrivning i eksemplarer af de opgivne  

 tekster eller oversættelser af de opgivne tekster.
Ingen andre hjælpemidler  

 er tilladt.
 I eksaminationslokalet må eksaminanden kun benytte notater, som er  

 foretaget i forberedelsestiden, herunder eventuelle notater, som eksaminanden  

 har gjort på ekstemporalteksten, hvis denne er en fotokopi.
Ved prøven forelægges en ulæst nutidig prosatekst på ca. 3/4 side og et  

 stykke fra de opgivne tekster på ca. 1/3 side.
Den ulæste tekst vælges af  

 censor.
 Prøven afholdes som i fællesfag.
Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.« 7. I § 6, fransk, affattes afsnittet om eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
Kursusstuderende opgiver 65 sider af det læste stof fordelt på  

 mindst 3 tekster eller temaer.
Hver tekst må højst være på 25 sider.
Selvstuderende opgiver 125 sider fordelt på mindst 4 tekster eller  

 temaer.
Hver tekst må højst være på 35 sider.
 De opgivne sider må ikke være fra begynderstoffet.
De hjælpemidler, som skal være fremlagt i forberedelseslokalet, er  

 ordbøger, grammatik og øvrige håndbøger, som eksaminanderne har brugt i  

 undervisningen.
Dertil kommer rene eksemplarer af samtlige opgivne tekster  

 med tilhørende gloser og kommentarer.
Opgives der uddrag af en større læst  

 tekst, skal hele den læste tekst være tilgængelig.
Eksaminanden må medbringe  

 egne noter.
Kun notater foretaget i forberedelsestiden må medbringes under  

 eksaminationen.
Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/2 side.
Den ulæste tekst vælges af  

 censor.
 1. Den ulæste tekst oversættes i sin helhed.
 2. Stykket fra de opgivne tekster læses op, og med  

 udgangspunkt i det forelagte tekststykke føres en elementær samtale på  

 fransk.
Der gives een karakter.
Ved fastlæggelsen af karakteren anlægges en  

 helhedsvurdering.« 8. I § 7, russisk, affattes afsnittet om eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver det læste stof bortset fra begynderstof.
 Selvstuderende opgiver 40 sider prosa, hvori begynderstoffet ikke  

 må indgå.
Eksaminanderne må i forberedelsestiden benytte grammatikker, udleveret  

 materiale og egne noter, dog ikke gloselister eller oversættelser.
Der må  

 ikke benyttes ordbøger af nogen art.
Der prøves i oplæsning og oversættelse af et stykke på ca. 1/2 side af de  

 opgivne tekster.
Med teksten som grundlag føres en elementær samtale på  

 russisk.
Der gives een karakter.« 9. I § 8, spansk, affattes afsnittet om eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
Kursusstuderende opgiver 65 sider af det læste stof fordelt på  

 mindst 3 tekster eller temaer.
Hver tekst må højst være på 25 sider.
Selvstuderende opgiver 125 sider fordelt på mindst 4 tekster eller  

 temaer.
Hver tekst må højst være på 35 sider.
 De opgivne sider må ikke være fra begynderstoffet.
De hjælpemidler, som skal være fremlagt i forberedelseslokalet, er  

 ordbøger, grammatik og øvrige håndbøger, som eksaminanderne har brugt i  

 undervisningen.
Dertil kommer rene eksemplarer af samtlige opgivne tekster  

 med tilhørende gloser og kommentarer.
Opgives der uddrag af en større læst  

 tekst, skal hele den læste tekst være tilgængelig.
Eksaminanden må medbringe  

 egne noter.
Kun notater foretaget i forberedelsestiden må medbringes under  

 eksaminationen.
Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/2 side.
Den ulæste tekst vælges af  

 censor.
 1. Den ulæste tekst oversættes i sin helhed.
 2. Stykket fra de opgivne tekster læses op, og med  

 udgangspunkt i det forelagte tekststykke føres en elementær samtale på  

 spansk.
Der gives een karakter.
Ved fastlæggelsen af karakteren anlægges en  

 helhedsvurdering.« 10. I § 9, italiensk, affattes afsnittet om eksamen  

 således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
Kursusstuderende opgiver 65 sider af det læste stof fordelt på  

 mindst 3 tekster eller temaer.
Hver tekst må højst være på 25 sider.
Selvstuderende opgiver 125 sider fordelt på mindst 4 tekster eller  

 temaer.
Hver tekst må højst være på 35 sider.
 De opgivne sider må ikke være fra begynderstoffet.
De hjælpemidler, som skal være fremlagt i forberedelseslokalet, er  

 ordbøger, grammatik og øvrige håndbøger, som eksaminanderne har brugt i  

 undervisningen.
Dertil kommer rene eksemplarer af samtlige opgivne tekster  

 med tilhørende gloser og kommentarer.
Opgives der uddrag af en større læst  

 tekst, skal hele den læste tekst være tilgængelig.
Eksaminanden må medbringe  

 egne noter.
Kun notater foretaget i forberedelsestiden må medbringes under  

 eksaminationen.
Ved prøven forelægges en ulæst nutidig prosatekst på ca. 1/2 side og et  

 stykke fra de opgivne tekster på ca. 1/2 side.
Den ulæste tekst vælges af  

 censor.
 1. Den ulæste tekst oversættes i sin helhed.
 2. Stykket fra de opgivne tekster læses op, og med  

 udgangspunkt i det forelagte tekststykke føres en elementær samtale på  

 italiensk.
Der gives een karakter.
Ved fastlæggelsen af karakteren anlægges en  

 helhedsvurdering.« 11. I § 10, historie, affattes afsnittet om eksamen  

 således:
 »Der afholdes en mundtlig prøve med en forberedelsestid på ca. 40  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
Til forberedelsestiden må medbringes alt materiale, der har været anvendt  

 i forbindelse med undervisningen, herunder også opgaver udarbejdet af den  

 studerende og egne notater.
Ved selve eksaminationen må kun medbringes de  

 notater, der er foretaget i forberedelsestiden samt det materiale, der  

 inddrages i eksaminationen.
 Kursusstuderende: Eksamensopgivelserne omfatter:
Det i 3. og 4. semester indgående behandlede stof.
Omfanget skal være  

 mindst 225 sider grundbogs- eller fremstillingsstof.
Desuden opgives i  

 tilslutning til de opgivne områder et materiale svarende til mindst 60 sider  

 tekster.
Heraf skal mindst 30 sider være skriftlige kilder, medens resten kan  

 bestå af ikke skriftlige kilder og/eller fremstillingsstof, der ikke er  

 benyttet som grundbog.
Tværfagligt anvendt historisk materiale kan indgå i  

 eksamensopgivelserne.
 Der gives eet spørgsmål i det opgivne stof.
 Selvstuderende: Eksamensopgivelserne omfatter:
 Tiden før ca. 1918:
To historiske perioder, hvori Nordens historie indgår i den ene, eller een  

 historisk periode og sammenhængstof fra den øvrige historie svarende til  

 omfanget af een periode.
Mindst 30 sider kildetekster hørende til det opgivne  

 stof.
 Tiden efter ca. 1918:
Halvdelen af Verdens historie og Nordens historie.
Mindst halvdelen af  

 opgivelserne skal ligge i tiden efter 1945. Omfanget skal være mindst 225  

 sider grundbogs- eller fremstillingsstof.
Desuden opgives i tilslutning til  

 de opgivne områder et materiale svarende til mindst 60 sider tekster.
Heraf  

 skal mindst 30 sider være skriftlige kilder, medens resten kan bestå af  

 ikke-skriftlige kilder og/eller fremstillingsstof, der ikke er benyttet som  

 grundbog.
 Prøven omfatter:
 1. En kort eksamination i det opgivne stof fra tiden  

 før ca. 1918.
 2. Et spørgsmål i det opgivne stof fra tiden efter ca.  

 1918.
 Om opgivelserne i øvrigt:
Hvis film eller tv-optagelser indgår i eksamensopgivelserne, skal  

 filmen/optagelserne kunne ses af eleverne i eksamenslæsningsperioden og i  

 forberedelsestiden ved eksamen, og der skal være mulighed for at kunne se  

 udsnit ved selve eksaminationen.
Materiale, som eleverne selv har indsamlet:  

 fx interviews, eller produceret: fx opgaver, rapporter, kan - hvis det er af  

 passende kvalitet - indgå i eksamensopgivelserne.
Historieopgaven kan dog  

 ikke opgives.
Et hold har normalt fælles eksamensopgivelser, men undtagelsesvis kan der  

 være tale om gruppeopgivelser.
Uden forudgående tilladelse kan gruppevise  

 eksamensopgivelser kun foretages indenfor een periode, eet tema eller eet  

 emne i de samlede eksamensopgivelser.
De enkelte studerendes samlede mængde opgivet stof må i så fald have samme  

 omfang som ved fælles eksamensopgivelser.
Benyttes gruppevise  

 eksamensopgivelser, må det klart fremgå, hvad der er fællesstof for holdet,  

 og hvad der er gruppestof.
Gruppeopgivelserne angives på en liste med  

 elevernes fordeling på grupperne.
Listen indlægges i pensumskemaet.
 Er der gruppevise eksamensopgivelser, skal et antal eksamensspørgsmål  

 svarende til gruppeopgivelsernes andel af eksamenspensum falde indenfor  

 gruppernes delemner.
 Eksaminationen:
 Eksamensspørgsmålene skal fordeles over hele det opgivne stof svarende til  

 de opgivne områders andel af det samlede eksamenspensum.
Eksamensspørgsmålene skal være udformet således, at det står klart for de  

 studerende, hvad de skal foretage sig i de 40 minutters forberedelsestid.
Der  

 skal også tages hensyn til, at de studerende har alle hjælpemuligheder til  

 rådighed i forberedelsestiden, således at eksamensspørgsmålene ikke lægger op  

 til blot reproduktion af bogsider i det opgivne pensum.
Ved eksaminationen skal eksaminanden på grundlag af sine notater fra  

 forberedelsestiden samt et eventuelt til spørgsmålene hørende materiale give  

 et oplæg til en samtale.
Hvis eleven behersker stoffet, vil det være  

 naturligt, at hun/han fører an i samtalen.
Ellers er det eksaminators opgave  

 at lede denne.
Eksamen skal derfor hverken være en overhøring eller en  

 mundtlig aflevering af en skriftlig opgave, som eleven har prøvet at få  

 færdig i forberedelsestiden.
 Ved bedømmelsen lægges vægt på elevens forståelse af problemstillinger og  

 færdighed i at arbejde med det materiale, der er indgået i eksaminationen.
 Ønsker holdet at benytte ukendt materiale ved eksamen skal man søge  

 ministeriet herom inden 1. februar i det år, eksamen finder sted.
Der gives een karakter.« 12. I § 11, samfundsfag, fællesfag, affattes afsnittet om  

 eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver det læste stof (150-200 sider), herunder  

 tekst-, tabel- og diagrammateriale mv., der har været anvendt i  

 undervisningen.
 Selvstuderende opgiver 2-3 stofområder (150-200 sider). En  

 væsentlig del af opgivelserne skal være tekst-, tabel- og diagrammateriale,  

 der knytter sig til de valgte stofområder.
Tilladte hjælpemidler i forberedelsestiden er det til spørgsmålet  

 udleverede materiale, de i undervisningen anvendte materialer, lærebøger og  

 egne noter.
Under eksaminationen må kun anvendes notater foretaget i  

 forberedelsestiden samt det til spørgsmålet udleverede materiale.
 Der gives eet spørgsmål i tilknytning til et udleveret materiale.  

 Materialet skal enten være behandlet i undervisningen eller være af samme  

 karakter som dette materiale.
Der gives een karakter.« 13. I § 11, samfundsfag, tilvalgsfag, affattes afsnittet om  

 eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver det læste stof (250-300 sider), herunder  

 tekst-, tabel- og diagrammateriale mv., der har været anvendt i  

 undervisningen.
Selvstuderende opgiver 2-3 stofområder (250-300 sider). En  

 væsentlig del af opgivelserne skal være tekst-, tabel- og diagrammateriale,  

 der knytter sig til de valgte stofområder.
Er der ikke aflagt prøve i faget  

 som fællesfag, skal der i alt opgives 4-6 områder (400-500 sider).
Tilladte hjælpemidler i forberedelsestiden er det til spørgsmålet  

 udleverede materiale, de i undervisningen anvendte materialer, lærebøger og  

 egne noter.
Under eksaminationen må kun anvendes notater foretaget i  

 forberedelsestiden samt det til spørgsmålet udleverede materiale.
 Der gives eet spørgsmål i tilknytning til et udleveret materiale.  

 Materialet skal enten være behandlet i undervisningen eller være af samme  

 karakter som dette materiale.
Der gives een karakter.« 14. I § 12, geografi, affattes afsnittet om eksamen  

 således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver det læste stof.
Selvstuderende : Fremstillingen i den ved holdet benyttede  

 litteratur perspektiveres ved tillige at benytte andre redegørelser.
Holdets  

 pensum suppleres med en indføring i geografiens kilder og metoder.
 I forberedelsestiden må eksaminanden anvende alt materiale, der har været  

 benyttet i forbindelse med undervisningen, herunder opgaver udarbejdet af  

 eksaminanden og egne noter.
Eksamensspørgsmålet skal være ledsaget af en række underspørgsmål, der kan  

 virke vejledende, men ikke bindende for eksaminanden.
Spørgsmålet ledsages  

 endvidere af materiale - kort, satellit- og flyvefotos, diagrammer, tabeller,  

 fotografier eller lignende - der for størstepartens vedkommende skal være  

 ukendt for eksaminanden, men som ikke principielt adskiller sig fra de  

 materialer, eksaminanden har været præsenteret for i den daglige  

 undervisning.
Det skal klart fremgå, i hvilket omfang dette ledsagende  

 materiale kræves inddraget i besvarelsen.
Læreren skal tilstræbe, at  

 spørgsmål og ledsagende materiale i indhold og omfang muliggør en effektiv  

 udnyttelse af forberedelsestiden samt danner grundlag for en fleksibel  

 eksamination.
Eksaminanden må under eksaminationen benytte, hvad der er blevet anvendt  

 under forberedelsen - herunder de notater, der er udarbejdet under denne.
De  

 kursusstuderendes rapporter skal fremlægges og kan indgå i eksaminationen.
Der gives een karakter ud fra en helhedsvurdering.« 15. I § 13, biologi, fællesfag, affattes afsnittet om  

 eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
Kursusstuderende opgiver det læste stof samt det tilhørende  

 eksperimentelle arbejde.
Ved prøven fremlægger eksaminanden de udarbejdede  

 rapporter.
 Læses efter standardforsøg (Standardforsøgsbeskrivelsen af 28. august  

 1987) opgives 2/3 af det læste stof, idet der opgives ca. 2/3 af det læste  

 inden for hver af stofområderne 1, 2 og 3 samt de tilhørende rapporter.
Selvstuderende opgiver et intensivt læst stof, der opfylder  

 bekendtgørelsen, samt rapporter fra et godkendt laboratoriekursus eller  

 tilsvarende.
Ved prøven fremlægger eksaminanden de udarbejdede rapporter.
Læses efter standardforsøg (Standardforsøgsbeskrivelsen af 28. august  

 1987) opgives et stof, der tilsammen dækker hele standardforsøgsbeskrivelsen,  

 samt rapporter fra et godkendt laboratoriekursus eller tilsvarende.
Ved  

 prøven fremlægger eksaminanden de udarbejdede rapporter.
Tilladte hjælpemidler er bøger, kompendier og andet materiale, som er  

 anført på skemaet for læsepensum og eksamensopgivelser.
Endvidere egne  

 rapporter, laboratoriejournal, noter, databog i fysik og kemi samt  

 lommeregner og fremmedordbog.
Der gives eet eksamensspørgsmål.
Spørgsmålet skal normalt være forsynet  

 med præciserende underspørgsmål og bilagsmateriale (fx tabeller, figurer,  

 objekter eller apparatur). I enkelte tilfælde, fx i spørgsmål til det  

 eksperimentelt betonede kursusarbejde, kan det være hensigtsmæssigt kun at  

 benytte præciserende underspørgsmål eller kun at forsyne spørgsmålet med  

 bilag.
Der gives een karakter.« 16. I § 13, biologi, tilvalgsfag, affattes afsnittet om  

 eksamen således:
 »Der afholdes en skriftlig prøve og en mundtlig prøve.
 Den skriftlige prøve:
 Til prøven gives 4 timer.
 Eksaminanderne får fx forelagt 7 mindre og 2 større opgaver, hvoraf der  

 skal besvares 3 af de mindre og een af de større opgaver.
 Kursusstuderende opgiver det læste stof samt det tilhørende  

 eksperimentelle arbejde.
 Selvstuderende opgiver et intensivt læst stof, der opfylder  

 bekendtgørelsen, samt rapporter fra et godkendt laboratoriekursus eller  

 tilsvarende.
 Tilladte hjælpemidler er bøger, kompendier og andet materiale, som står  

 anført på skemaet for læsepensum og eksamensopgivelser (fællesfag +  

 tilvalgsfag). Endvidere egne rapporter, laboratoriejournal, noter, databog i  

 fysik og kemi samt lommeregner og fremmedordbog.
 Der gives een karakter, der angives selvstændigt på eksamensbeviset.
 Den mundtlige prøve:
 Der gives en forberedelsestid på ca. 30 minutter (inkl. instruktion og  

 materialeudlevering). Der eksamineres (inkl. censur) 2 eksaminander i timen.
Kursusstuderende opgiver det læste stof samt det tilhørende  

 eksperimentelle arbejde.
Specialet indgår i eksamenspensum.
Ved prøven  

 fremlægger eksaminanderne de udarbejdede rapporter.
Læses efter standardforsøg (Standardforsøgsbeskrivelsen af 28. august  

 1987), opgives 2/3 af det læste stof inden for hver af stofområderne 1, 2 og  

 3 samt de tilhørende rapporter.
Specialet indgår i eksamenspensum.
 Selvstuderende opgiver et intensivt læst stof, som opfylder  

 bekendtgørelsen, samt rapporter fra et godkendt laboratoriekursus eller  

 tilsvarende.
Læses efter standardforsøg (Standardforsøgsbeskrivelsen af 28. august  

 1987) opgives et stof, der tilsammen dækker hele standardforsøgsbeskrivelsen  

 på tilvalgsniveau, samt rapporter fra et godkendt laboratoriekursus eller  

 tilsvarende.
Ved prøven fremlægger eksaminanden de udarbejdede rapporter.
 Hvis den selvstuderende ikke har fællesfag som grundlag for eksamen,  

 indgår rapporterne fra laboratoriekurser for både fællesfag og tilvalgsfag  

 som eksamensgrundlag.
Tilladte hjælpemidler er bøger, kompendier og andet materiale, som er  

 anført på skemaet for læsepensum og eksamensopgivelser.
Endvidere egne  

 rapporter, laboratoriejournal, noter, databog i fysik og kemi samt  

 lommeregner og fremmedordbog.
Der gives eet eksamensspørgsmål.
Spørgsmålet skal normalt være forsynet  

 med præciserende underspørgsmål og bilagsmateriale (fx tabeller, figurer,  

 objekter eller apparatur). I enkelte tilfælde, fx i spørgsmål til specialet,  

 kan det være hensigtsmæssigt kun at benytte præciserende underspørgsmål eller  

 kun at forsyne spørgsmålet med bilag.
Der gives een karakter, der angives selvstændigt på eksamensbeviset.« 17. I § 14, kemi, affattes afsnittet om eksamen således:
 »Der afholdes en mundtlig prøve med forberedelsestid på ca. 30  

 minutter (inkl. instruktion og materialeudlevering). Der eksamineres (inkl.  

 censur) 2 eksaminander i timen.
Kursusstuderende opgiver 2/3 af det læste stof.
Desuden opgives 10  

 rapporter over eksperimenter, som er udført af kursisterne.
Det opgivne  

 pensum skal udvælges, således at det giver et alsidigt billede af  

 undervisningen, og således at det omfatter centrale stofområder og så vidt  

 muligt valgfrit stof.
 Selvstuderende opgiver hele det læste stof samt alle rapporter fra  

 et af undervisningsministeriet godkendt laboratoriekursus.
 I forberedelsestiden skal eksaminanden have adgang til relevant apparatur.  

 Tilladte hælpemidler i forberedelsestiden er endvidere lærebøger, tabeller,  

 lommeregner og andet skriftligt materiale, som har været anvendt, eller som  

 er blevet til i forbindelse med undervisningen.
 Den enkelte eksaminand prøves i to spørgsmål:
1. Et spørgsmål i et af de opgivne eksperimenter, og 2. Et spørgsmål i et teoretisk emne inden for det  

 opgivne pensum.
De to spørgsmål skal være kombineret, således at de angår forskellige  

 emner.
Spørgsmålet i det teoretiske emne skal være bredt udformet og må så  

 vidt muligt ikke overlappe med det teoretiske indhold i det eksperimentelt  

 stillede spørgsmål.
Forud for eksamen skal censor og eksaminator have bestemt  

 en fremgangsmåde for det tilfælde, at to eksamensspørgsmål, der omfatter  

 samme apparatur, trækkes umiddelbart efter hinanden.
Eksaminanderne skal  

 orienteres om fremgangsmåden.
 Under eksaminationen må eksaminanden støtte sig til notater udfærdiget i  

 forberedelsestiden og til det udleverede eksamensspørgsmål med evt. bilag.  

 Hvor det skønnes hensigtsmæssigt kan tabeller, figurer eller lignende fra  

 eksaminandens rapporter eller øvrige hjælpemidler inddrages i eksaminationen.
Ved prøven skal der lægges vægt på, om eksaminanden har været i stand til  

 at anvende sin kemiske viden.
Ved bedømmelsen af eksaminandens præstation  

 skal der foretages en helhedsvurdering.
Der gives een karakter.« 18. I § 15, fysik, affattes afsnittet om eksamen således:
 »Der afholdes en skriftlig prøve og en mundtlig prøve.
 Den skriftlige prøve:
Der gives 4 timer til prøven.
I forordet til Kompendium i fysik, 3.  

 udgave, udgivet af Direktoratet for gymnasieskolerne og højere  

 forberedelseseksamen, er det angivet, inden for hvilke stofområder opgaverne  

 kan stilles.
 Til den skriftlige prøve er følgende hjælpemidler tilladte:
Ved bedømmelsen af en eksaminands besvarelse af den enkelte opgave lægges  

 der vægt på, at eksaminandens tankegang klart fremgår f.eks. ved forklaring i  

 tekst, figurer eller grafiske afbildninger.
Endvidere lægges der vægt på de  

 valgte metoders hensigtsmæssighed og beregningernes korrekthed.
 Ved fastsættelsen af karakteren for en eksaminands opgavebesvarelse indgår  

 såvel bedømmelsen af besvarelsen af de enkelte opgaver som en  

 helhedsvurdering.
 Den mundtlige prøve:
 Der gives en forberedelsestid på ca. 30 minutter (inkl. instruktion og  

 materialeudlevering). Der eksamineres (inkl. censur) 2 eksaminander i timen.
Kursustuderende opgiver 16 ud af 24 obligatoriske teoretiske  

 emner.
Alle fire hovedområder skal være repræsenteret.
Der opgives 10 af de  

 praktiske øvelser med rapporter.
Rapporter over alle de udførte øvelser  

 fremlægges.
 Selvstuderende opgiver alle 24 obligatoriske emner og alle  

 rapporter fra et af Undervisningsministeriet godkendt laboratoriekursus.
Tilladte hjælpemidler i forberedelsestiden er: Bøger, kompendier,  

 tabeller, opgaver, rapporter og andet skriftligt materiale som har været  

 anvendt eller som er blevet til i forbindelse med undervisningen.
Apparatur,  

 der er relevant for det opgivne eksperimentelle stof.
Lommeregner.
Eksaminator har ansvaret for, at eksaminanden så vidt muligt har adgang  

 til relevant apparatur.
Eksaminator har også ansvaret for, at bøger og  

 kompendier indenfor eksamenspensum er fremlagt i forberedelseslokalet.
 Eksaminanden har selv ansvaret for at medbringe øvrige tilladte  

 hjælpemidler.
Eksaminanden prøves i to spørgsmål, eet i det opgivne pensum og eet i de  

 opgivne øvelser.
De to spørgsmål skal stilles inden for forskellige  

 fagområder, og de skal på forhånd være koblet sammen.
Der kan stilles flere  

 eksamensspørgsmål inden for et enkelt emne, ligesom der kan stilles  

 eksamensspørgsmål, der inddrager flere af de opgivne emner.
Under eksaminationen må eksaminanden støtte sig til notater udfærdiget i  

 forberedelsestiden og til de udleverede eksamensspørgsmål med eventuelle  

 bilag.
Under eksaminationen kan det endvidere i nogle tilfælde være  

 hensigtsmæssigt at inddrage tabeller, figurer og lignende fra eksaminandens  

 rapporter eller øvrige hjælpemidler.
Under eksaminationen i det  

 eksperimentelle spørgsmål, skal det relevante apparatur som hovedregel  

 inddrages.
Ved vurdering af eksaminandens præstation skal der foretages en  

 helhedsvurdering.
Der gives een karakter.« 19. I § 16, matematik, fællesfag, affattes afsnittet om  

 eksamen således:
 »Der afholdes en skriftlig prøve og en mundtlig prøve.
 Den skriftlige prøve:
Der gives et opgavesæt, der består af et antal mindre opgaver og  

 eventuelt en eller flere mere omfattende opgaver.
Nogle af opgaverne i sættet  

 er valgfrie.
Til besvarelse heraf gives 4 timer.
Der kan stilles opgaver i  

 alle dele af det obligatoriske pensum undtagen det i punkt 7 nævnte.
 Til den skriftlige prøve er følgende hjælpemidler tilladte:
 Ved bedømmelsen af en eksaminands besvarelse af den enkelte opgave lægges  

 der vægt på, at eksaminandens tankegang klart fremgår af besvarelsen samt på  

 de anvendte metoders og beregningers korrekthed.
 Ved fastsættelsen af karakteren for en eksaminands opgavebesvarelse indgår  

 såvel bedømmelsen af besvarelsen af de enkelte opgaver som en  

 helhedsvurdering.
 Den mundtlige prøve:
 Der gives en forberedelsestid på ca. 20 minutter (inkl. instruktion og  

 materialeudlevering). Der eksamineres (inkl. censur) 3 eksaminander i timen.
 Kursusstuderende opgiver ca. halvdelen af det obligatoriske  

 pensum.
 Selvstuderende opgiver det pensum, der er fastlagt i punkterne  

 1-5.
 I forberedelsestiden er følgende hjælpemidler tilladte:
 Lærebøger og andet materiale med tilknytning til læsepensum, herunder egne  

 noter, samt regnetekniske hjælpemidler (lommeregner, tabeller mv.).
 Der gives eet spørgsmål, der er formet således, at flere dele af pensum  

 kan berøres.
Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
Særkaraktererne, der tæller  

 lige, angives på eksamensbeviset.« 20. I § 16, matematik, tilvalgsfag, affattes afsnittet om  

 eksamen således:
 »Der afholdes en skriftlig prøve og en mundtlig prøve.
 Den skriftlige prøve:
Der gives et opgavesæt, der består af et antal opgaver med enklere  

 problemstilling samt en eller flere mere sammensatte opgaver.
Nogle af  

 opgaverne i sættet er valgfrie.
Til besvarelse heraf gives 4 timer.
Der kan  

 stilles opgaver i alle dele af det for fællesfag og tilvalgsfag obligatoriske  

 pensum undtagen det i punkt 7 under fællesfag nævnte.
 Til den skriftlige prøve er følgende hjælpemidler tilladte:
 Ved bedømmelsen af en eksaminands besvarelse af den enkelte opgave lægges  

 der vægt på, at eksaminandens tankegang klart fremgår af besvarelsen samt på  

 de anvendte metoders og beregningers korrekthed.
 Ved fastsættelsen af karakteren for en eksaminands opgavebesvarelse indgår  

 såvel bedømmelsen af besvarelsen af de enkelte opgaver som en  

 helhedsvurdering.
 Den mundtlige prøve:
 Der gives en forberedelsestid på ca. 30 minutter (inkl. instruktion og  

 materialeudlevering). Der eksamineres (inkl. censur) 2 eksaminander i timen.
 Kursusstuderende opgiver ca. halvdelen af det samlede  

 obligatoriske pensum for fællesfag og tilvalgsfag, idet hovedvægten lægges på  

 tilvalgsfagets pensum.
 Selvstuderende opgiver hele det obligatoriske pensum for fællesfag  

 og tilvalgsfag undtagen det i punkt 7 under fællesfag nævnte.
 I forberedelsestiden er følgende hjælpemidler tilladte:
 Lærebøger og andet materiale med tilknytning til læsepensum, herunder egne  

 noter, samt regnetekniske hjælpemidler (lommeregner, tabeller mv.).
 Der gives to spørgsmål, der begge er udformet således, at flere dele af  

 pensum kan berøres.
Der gives to karakterer, een for den skriftlige prøve og een for den  

 mundtlige prøve.« 21. I § 17, datalære, affattes afsnittet om eksamen således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver dataopgaven og halvdelen af det under A  

 og B læste pensum.
 Selvstuderende opgiver hele det læste pensum samt dataopgaven.
 Der stilles to spørgsmål, hvoraf det ene tager sit udgangspunkt i  

 dataopgaven, der fremlægges til eksamen.
 Tilladte hjælpemidler under forberedelsestiden:
Projektbeskrivelsen, dataopgaven, og det øvrige materiale (inkl.  

 manualer), som har været anvendt i undervisningen, herunder datamat med  

 system- og brugerprogrammel.
Dette omfatter også egne noter, som er foretaget  

 i forbindelse med undervisningen; herunder også noter, som er fremstillet i  

 en arbejdsgruppe, og som er duplikeret til gruppens medlemmer.
 Under eksaminationen må eksaminanden kun anvende notater fremstillet i  

 forberedelsestiden, samt datamaten med system og brugerprogrammel.
Der gives een karakter.« 22. I § 18, psykologi, affattes afsnittet om eksamen  

 således:
 »Der afholdes en mundtlig prøve med en forberedelsestid på ca. 20  

 minutter (inkl. instruktion og materialeudlevering). Der eksamineres (inkl.  

 censur) 3 eksaminander i timen.
 Kursusstuderende opgiver det læste stof.
 Selvstuderende opgiver ca. 250-300 sider fordelt over  

 introduktionsdelen og temadelen.
 Tilladte hjælpemidler i forberedelseslokalet: Alt materiale, der har været  

 anvendt i forbindelse med undervisningen, herunder også egne noter og evt.  

 rapporter.
 Til selve eksaminationen kan medtages de notater, der er foretaget i  

 forberedelsestiden.
Eksamensspørgsmål: Der gives eet spørgsmål med udgangspunkt enten i  

 introduktionsdelen eller temadelen.
Hvert spørgsmål ledsages af såvel kendt  

 om ukendt materiale (tekst, billeder, tabeller etc.) Der gives een karakter.« 23. I § 19, musik, tilvalgsfag, affattes afsnittet om  

 eksamen således:
 »Der afholdes een mundtlig prøve.
 Kursusstuderende opgiver mindst 5 værker eller enkeltsatser  

 repræsenterende forskellige perioder og genrer.
 Selvstuderende opgiver 10 enstemmige sange og 5 værker eller  

 enkeltsatser repræsenterende forskellige perioder og genrer.
 Eksamen for kursusstuderende:
 Der eksamineres i 5 discipliner:
 Eksamen for selvstuderende:
 Der eksamineres i 4 discipliner:
Til de to sidste discipliner gives der en forberedelsestid på ca. 30  

 minutter.
Der eksamineres to eksaminander i timen.
Til eksamen i gruppefremførelse beregnes der 10 min. pr. studerende incl.  

 stemning og opstilning af instrumenter.
Eksamen afvikles samlet for hele  

 holdet ved prøvens begyndelse eller midt på dagen.
 For at vedligeholde det niveau, der er nået med eksamensopgaven i  

 gruppefremførelse ved undervisningens ophør, kan lærer og elever mødes til 2  

 a 3 prøver inden mundtlig eksamen.
 Hjælpemidler:
Egne noter fra undervisningen, instrument, node eller andet grafisk  

 materiale samt båndindspilning af eksamensspørgsmålet.
Eksamenslokalet skal  

 være udstyret med klaver og båndoptager.
 Sygeeksamen:
Ved sygeeksamen bortfalder gruppefremførelsen.
Sang og instrumentalspil  

 indgår da i den samlede bedømmelse med øget vægt.
Der gives een samlet karakter.
Ved bedømmelsen indgår de praktiske  

 discipliner solosang, solospil, gruppefremførelse og secunda vista med 3/5  

 mens musikkundskab indgår med 2/5.« 24. I § 20, formning, tilvalgsfag, affattes afsnittet om  

 eksamen således:
 »Der afholdes en prøve i praktisk arbejde og en mundtlig prøve.
 Kursusstuderende:
 Ved prøven gives en forberedelsestid på ca. 30 minutter (inkl.  

 instruktion og materialeudlevering). Der eksamineres 2 eksaminander (inkl.  

 censur) i timen.
Prøven i praktisk arbejde: Eksaminanden fremlægger og kommenterer  

 de i løbet af de to år udførte formningsarbejder, herunder eventuelle  

 gruppearbejder og skriftlige arbejder.
Censor og eksaminator bedømmer  

 samtlige arbejder.
 Den mundtlige prøve: Prøven skal vise eksaminandens selvstændige  

 vurderingsevne og stillingtagen til kunstneriske og visuelle problemer.  

 Prøven tager sit udgangspunkt i den studerendes arbejder, reproduktioner  

 eller andet materiale.
 Tilladte hjælpemidler i forberedelsestiden er alt materiale, der har været  

 anvendt i forbindelse med undervisningen, herunder også egne noter og  

 eventuelle elevopgaver.
 Selvstuderende:
Eksaminanden oplyser på eksamensindstillingen, hvilken litteratur og  

 hvilke discipliner der er arbejdet med inden for formningsområderne ved  

 eksamensforberedelsen.
Det opgivne eksamensstof skal dække de krav, der er  

 angivet i afsnittet om undervisningen, på en sådan måde, at stoffet belyses  

 fra flere sider.
Prøven i praktisk arbejde: Ved prøvens begyndelse fremlægger  

 eksaminanden 10-15 selvstændigt udførte arbejder, hvoraf mindst to skal være  

 tegninger, to inden for andre sort/hvid discipliner, to i farve og to  

 tredimensionale arbejder.
Disse arbejder bedømmes ikke, men danner grundlag  

 for eksamensopgaven, som gives inden for det af eksaminanden opgivne stof, og  

 som bedømmes af censor og eksaminator.
Til udarbejdelse af opgaven gives 4  

 timer.
 Den mundtlige prøve: Der gives en forberedelsestid på ca. 30  

 minutter (inkl. instruktion og materialeudlevering). Der eksamineres 2  

 eksaminander (inkl. censur) i timen.
Eksaminanden skal redegøre for eksamensopgaven og i tilknytning hertil ved  

 en prøve, vise en selvstændig vurderingsevne og stillingtagen til  

 kunstneriske og visuelle problemer.
Prøven tager sit udgangspunkt i  

 reproduktioner eller andet materiale.
 Tilladte hjælpemidler i forberedelsestiden er alt materiale, der har været  

 anvendt, herunder også egne noter og eventuelle elevopgaver.
For såvel kursusstuderende som selvstuderende gives een karakter på  

 grundlag af en særkarakter for prøven i praktisk arbejde og en særkarakter  

 for den mundtlige prøve.
Særkaraktererne, der tæller lige, skal angives på  

 eksamensbeviset.« 25. Som ny paragraf indsættes:
»§20a.
Design Formål:
Formålet med undervisningen er, at de studerende opnår - færdigheder i at beskrive, analysere og vurdere design ud fra bl.a.  

 brugersynspunkter, - viden om teknologiske, kulturelle, æstetiske, økonomiske og historiske  

 forholds indflydelse på udformningen af redskaber og omgivelser, - indsigt i og forståelse for designprocesser.
 Undervisningen:
Undervisningen bygges op omkring et antal mindre samt et større projekt.  

 Hvert projekt indeholder såvel teoretiske som praktiske elementer.
Endvidere  

 indgår der til støtte for projekterne et antal kortere kursusforløb af  

 praktisk og/eller teoretisk art.
 Antallet af projekter afpasses efter disses omfang, men der skal ske en  

 progression i kompleksitet gennem forløbet.
 De studerende skal i et omfang afhængigt af de valgte projekter arbejde  

 med følgende stofområder:
a. industrielle produkter b. grafisk kommunikation c. håndværksbaserede produkter d. arkitektur og byplanlægning.
 I projekterne og/eller i kursusforløbene indgår følgende emner:
- funktion - form - ergonomi - æstetik og perception - materiale- og farvelære - økonomi, herunder markedsforhold - produktion og cirkulation - miljøforhold, herunder brug og genbrug - teknologi - stil I fagets praktiske dimension indgår endvidere:
- opmåling - afbildningsmetoder (skitsering, arbejdstegning, fotografering) - modelfremstilling (herunder edb).
 Ikke alle emner skal belyses i alle projekter.
 Emnerne skal belyses under mindst to af følgende synsvinkler:
- funktionen - processen - historien.
 Undervisningen skal i videst muligt omfang omfatte praktiske dimensioner,  

 f.eks. praktiske opgaver på skolen, besøg på virksomheder, eller i begrænset  

 omfang egentligt praktikophold, hvor eleven deltager i en virksomheds  

 arbejde.
 De teoretiske emner skal integreres i det praktiske arbejde, og det  

 praktiske arbejde skal indgå som et naturligt element i det samlede  

 undervisningsforløb.
 Projekterne kan udarbejdes af hele holdet eller i mindre grupper.
 Eksamen:
 Der afholdes en mundtlig prøve med en forberedelsestid på ca. 25 minutter  

 (inkl. instruktion og materialeudlevering). Der eksamineres (inkl. censur)  

 2,5 eksaminand i timen.
Kursusstuderende arrangerer en udstilling af de større projekter.  

 Der opgives det teoretiske stof, der har tilknytning til det større projekt  

 samt ca. halvdelen af det øvrige teoretiske stof.
I pensum skal fagets 4  

 stofområder være repræsenteret.
Selvstuderende fremlægger ved eksamens begyndelse mindst 2  

 selvstændigt udførte praktiske opgaveløsninger inden for hvert af fagets 4  

 stofområder.
De fremlagte arbejder vurderes ikke.
Der opgives desuden et  

 eksamenspensum på ca. 150 sider.
Selvstuderende aflægger en 4-timers praktisk  

 prøve i projektløsning.
Denne løsning indgår i eksaminationen i stedet for  

 det større projekt.
I forberedelseslokalet skal forefindes de lærebøger og håndbøger, der har  

 været anvendt i undervisningen.
Eksaminanden må desuden medbringe egne noter,  

 kopier af tekster, oversigter og andet materiale fra undervisningen.
Eksaminanden prøves i eet spørgsmål.
Eksaminationen skal inddrage  

 eksaminandens praktiske opgave i forbindelse med det større projekt, det  

 større projekts emneområde, samt dele af det øvrige pensum.
Eksaminationen  

 kan finde sted på grundlag af et ekstemporalt materiale.
Holdet og læreren kan evt. aftale også at udstille praktiske arbejder fra  

 undervisningen, der ikke har tilknytning til det større projekt.
Alle  

 eksaminandens praktiske arbejder skal være tilgængelige under eksamen.
 Prøven skal ud fra samtalen og det større projekts praktiske opgave, evt.  

 med støtte i andre praktiske arbejder fra undervisningen, vise eksaminandens:
Man kan vælge at formulere spørgmål til det større projekts enkelte  

 grupper.
Sidste elev i en gruppe eller på holdet skal kunne vælge mellem  

 mindst to spørgsmål.
Der gives en karakter ud fra en helhedsvurdering.« 26. Som ny paragraf indsættes:
 »§ 20 b.  Film- og tv-kundskab.
 Formål:
 De studerende skal opnå viden om brugen af de audio- visuelle medier og  

 indsigt i deres æstetik, teknik og samfundsmæssige funktioner.
 Undervisningen:
 De studerende skal arbejde både praktisk og teoretisk med medierne, idet  

 der i undervisningen tilstræbes en sammenhæng mellem det praktiske arbejde og  

 den teoretiske behandling.
 Hvert hold skal mindst gennemføre:
 Et af de teoretiske forløb kan være et integreret forløb med både film og  

 tv.
 Der skal læses et antal medieteoretiske tekster, omfattende både film- og  

 tv-mediet.
Derudover kan der arbejdes med forløb efter holdets eget valg.
Der skal  

 være nogenlunde ligelig vægtning af fagets praktiske og teoretiske side.
 Eksamen:
 Der afholdes en mundtlig prøve, der består af to dele:
 Der eksamineres (inkl. censur) 11/3 eksaminand i timen.
 Eksamensform for kursusstuderende:
Selvstuderende skal fremlægge en redigeret video-/film- eller  

 lyd/dias-produktion af mindst 5 minutters varighed som udgangspunkt for  

 eksaminationen i praktisk medieproduktion.
Denne eksamination afløser  

 gruppeeksamen.
Til prøven i teoretisk medieanalyse skal den selvstuderende på  

 særlige vilkår opgive mindst 3 teoretiske forløb.
Både film og de  

 elektroniske medier skal indgå i opgivelserne.
Til de teoretiske forløb skal  

 der ud over medieproduktioner opgives tekster i et omfang svarende til mindst  

 125-150 sider.
Det nødvendige udstyr (eksempelvis video + monitor, 16 mm fremviser) skal  

 forefindes i forberedelseslokalet og i eksamenslokalet.
Eksaminanden betjener  

 selv apparaturet.
Prøven i praktisk medieproduktion (gruppeeksamen) og prøven i teoretisk  

 medieanalyse (individuel eksamen) skal afholdes samme dag.
Gruppeksamen skal  

 afvikles før den individuelle eksamen.
Eksamensproduktioner, eksamensspørgsmål og eksamensmaterialet sendes til  

 censor senest 7 dage før eksamensdagen.
Som en undtagelse fra denne regel kan  

 af praktiske årsager evt. lyd/dias-produktioner vises for censor umiddelbart  

 inden eksaminationen påbegyndes.
 Alle hjælpemidler, herunder egne noter må benyttes i forberedelsestiden,  

 men må ikke anvendes under eksaminationen.
Grundlaget for gruppeeksamen er gruppens medieproduktion samt  

 gruppedeltagernes indledende oplæg.
Citater fra medieproduktionen kan på  

 foranledning af gruppen, eksaminator eller censor fremvises under  

 eksamensforløbet.
Den resterende del af gruppeeksamen forløber som en samtale  

 mellem eksaminator, censor og eksaminanderne.
Ved samtale og spørgsmål skal  

 gruppemedlemmernes mediebevidsthed om deres produktion klarlægges.
Ved bedømmelse af eksamensproduktionen skal hovedvægten lægges på  

 medieproduktionen, dvs. gruppemedlemmernes evne til at formidle deres ideer  

 og deres beherskelse af det givne mediums specifikke udtrykselementer.  

 Derudover skal gruppens indledende oplæg samt den efterfølgende samtale indgå  

 i vurderingen.
Der gives ikke en særskilt karakter for eksamensproduktionen  

 (gruppeeksamen), men vurderingen af denne indgår med samme vægt som  

 vurderingen af den individuelle prøve ved fastsættelsen af karakteren.
Den individuelle teoretiske prøve sker på grundlag af et ikke  

 gennemgået film-, tv- eller radio-citat, eventuelt suppleret med en række  

 still-billeder og/eller trykt materiale valgt således, at gennemgået stof  

 inddrages i eksaminationen.
Eksaminanden prøves i sin evne til at fremdrage  

 væsentlige aspekter i materialet.
Film- og tv- produktionerne/citaterne skal  

 ledsages af et ark indeholdende de nødvendige credits samt eventuelt  

 vejledende spørgsmål, som gør det klart for eksaminanden, hvilket perspektiv  

 der ønskes anlagt.
Eksamenscitaterne bør ikke være længere end ca. 6-7  

 minutter.
Hvert eksamenscitat bør placeres på et selvstændigt bånd, hvor der  

 ikke findes andet billed/lydmateriale.
Der gives een karakter for den samlede præstation.« 27. I § 21, idræt, tilvalgsfag, affattes afsnittet om  

 eksamen således:
»Der afholdes en mundtlig praktisk prøve, der kan tilrettelægges som  

 gruppeeksamen.
Forberedelsestiden er ca. 20 minutter (inkl. instruktion og  

 materialeudlevering). Der eksamineres 1,5 eksaminander (inkl. censur) i  

 timen.
 Eksamenspensum i praktik:
Blandt de emner, herunder specialdiscipliner, hvori der er blevet  

 undervist mindst 12 lektioner, vælger eksaminanden selv hvilke to emner, der  

 skal eksamineres i.
Prøven omfatter endvidere opvarmning og grundtræning.  

 Eksaminanden viser tekniske ( og i boldspil desuden taktiske) færdigheder i  

 de to valgte emner.
 Eksamenspensum i teori:
 Kursusstuderende: Der opgives det læste stof samt de tilhørende rapporter  

 over udførte øvelser og eksperimenter (mindst 8).
 Selvstuderende: Der opgives ca. 150 sider idrætsteori samt  

 rapporter fra et godkendt laboratoriekursus.
Hjælpemidler: I forberedelseslokalet skal anbringes litteratur, som  

 læreren i sin undervisning har forelagt eksaminanderne i årets løb.
I  

 forberedelsestiden må ud over den nævnte litteratur anvendes udleveret  

 materiale, som danner grundlag for eksaminationen, eksaminandens lærebøger,  

 rapporter, forsøgsresultater og egne noter.
Under eksaminationen må  

 medbringes udleveret materiale, som danner grundlag for eksaminationen,  

 rapporter og forsøgsresultater, samt notater udarbejdet i forberedelsestiden.
Der gives een karakter på grundlag af en særkarakter for den mundtlige  

 prøve og en særkarakter for den praktiske prøve.
Særkaraktererne, der tæller  

 lige, angives på eksamensbeviset.« § 2 I bekendtgørelse nr. 689 af 2. november 1987 om højere  

 forberedelseseksamen foretages følgende ændringer:
1. I § 2, stk. 3, tilføjes efter »musik«: », film-  

 og tv- kundskab« 2. I § 2, stk. 4, tilføjes efter »formning«: »,  

 design, film- og tv-kundskab« 3. I § 3, stk. 1, tilføjes:
§ 3 Bekendtgørelsen træder i kraft den 1. maj 1991. Følgende cirkulærer  

 ophæves samtidig: Praktiske forhold ved hf-eksamen i religion af 21/11 1980,  

 Praktiske forhold ved hf-eksamen i dansk af 8/2 1985, Praktiske forhold ved  

 hf-eksamen i engelsk af 4/9 1981, Praktiske forhold ved hf-eksamen i tysk af  

 13/1 1984, Praktiske forhold ved hf-eksamen i fransk af august 1986,  

 Praktiske forhold ved hf-eksamen i russisk af 13/3 1987, Praktiske forhold  

 ved hf-eksamen i spansk af august 1986, Praktiske forhold ved hf-eksamen i  

 italiensk af august 1986, Praktiske forhold ved hf-eksamen i historie af 8/2  

 1985, Praktiske forhold ved hf-eksamen i samfundsfag af 13/12 1985, Praktiske  

 forhold ved hf-eksamen i geografi af 13/12 1985, Praktiske forhold ved  

 hf-eksamen i biologi af 13/12 1985, Praktiske forhold ved hf-eksamen i kemi  

 af 13/1 1984, Praktiske forhold ved hf-eksamen i fysik af 13/3 1987,  

 Praktiske forhold ved hf-eksamen i matematik af 13/3 1987, Praktiske forhold  

 ved hf-eksamen i musik af 23/2 1990, Praktiske forhold ved hf-eksamen i idræt  

 af 8/2 1985, Praktiske forhold ved hf-eksamen i formning af 21/11 1980,  

 Fagbeskrivelse for film- og tv-kundskab på hf af 3. september 1984,  

 Eksamensregler for forsøgsfaget film- og tv-kundskab som tilvalgsfag på hf af  

 7. september 1984, Praktiske forhold ved hf-eksamen i psykologi af 28/5 1990,  

 Praktiske forhold ved hf-eksamen i datalære af 13/3 1987 og Cirkulære om  

 faget design på kursus til hf af 26. maj 1989.
