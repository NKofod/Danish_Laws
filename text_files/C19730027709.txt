 I henhold til § 9, stk. 3, i lov nr. 142 af 26. april 1972 om  

 fodterapeuter fastsætter sundhedsstyrelsen nedenstående retningslinier for  

 fodterapeuters arbejdsområde.
 ALMINDELIGE RETNINGSLINIER.
 § 1.  En fodterapeut har tilladelse til at behandle  

 lidelser i hudens og neglenes forhornede lag.
 § 2.  En fodterapeut må ikke foretage operative  

 indgreb, og behandlingen må ikke forårsage tilsigtet blødning.
 § 3.  En fodterapeut må i forbindelse med behandling  

 ikke anvende lægemidler, der kun må udleveres fra apotekerne efter  

 lægerecept.
 § 4.  En fodterapeut må til lokalbedøvelse anvende  

 ikke-receptpligtige lokalbedøvende midler til udvortes brug.
 FODPLEJE.
 § 5.  En fodterapeut må i sin virksomhed foretage  

 almindelig fodpleje og neglepleje i form af klipning og tilretning af normale  

 negle samt fjernelse af callositeter og clavi.
 FODTERAPI.
§ 6.  Fodterapi omfatter behandling af  

 negledeformiteter og forhorningsanormaliteter i huden.
En fodterapeut må give  

 instruktion og oplæring i sygdomsforebyggende fodøvelser, tilvirke  

 neglebøjler mod negledeformiteter og behandle lettere følgetilstande i  

 neglens omgivelser samt tilvirke aflastningssåler i profylaktisk eller  

 terapeutisk øjemed.
 SUNDHEDSSTYRELSEN, DEN 10. DECEMBER  

 1973.
 ESTHER AMMUNDSEN.
/A.
SKOVGAARD.
