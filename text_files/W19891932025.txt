 Ikke grundlag for at antage at A, der havde undladt at oplyse om  

 regulering af sygedagpenge, mod bedre vidende havde modtaget supplerende  

 kontanthjælp efter den 14. december 1987.
 Socialforvaltningen havde ved A's henvendelse den 14. december 1987  

 undladt at kræve nærmere dokumentation for sygedagpengenes størrelse.
 REDEGØRELSE FOR SAGEN:
A anmodede den 1. juli 1987 om supplerende kontanthjælp efter  

 bistandsloven, idet sygedagpengene blev udbetalt med et lavt beløb.
A  

 foreviste dokumentation for sygedagpengenes størrelse.
 A fandtes berettiget til supplerende kontanthjælp for juli, august,  

 september og oktober 1987.
 A rettede igen henvendelse til social- og sundhedsforvaltningen den 14.  

 december 1987 og fik udbetalt supplerende kontanthjælp fra 14. december 1987  

 til 13. januar 1988. A oplyste, at sygedagpengenes størrelse var som oplyst  

 den 1. juli 1987.
 Ved fornyet anmodning om supplerende kontanthjælp den 29. februar 1988  

 medbragte A dagpengesedler fra udbetalingsperioder efter den 25. juni 1987.  

 Det fremgik heraf, at sygedagpengene var blevet reguleret pr. 30. juli 1987,  

 således at A modtog højeste sats.
 AFGØRELSEN, DER KLAGES OVER:
Social- og sundhedsforvaltningen fandt, at A uretmæssigt havde modtaget  

 kontanthjælp i perioden 1. august - 31. december 1987, idet hun havde undladt  

 at oplyse om, at hun modtog sygedagpenge efter højeste sats.
A skulle derfor  

 tilbagebetale det uretmæssigt modtagne beløb.
 KLAGEN TIL ANKESTYRELSEN:
 Afgørelsen blev indanket af A.
 LOVGRUNDLAG:
 Bistandslovens § 25, stk. 1, jf. § 18.
 ANKESTYRELSENS AFGØRELSE:
 Da A den 22. juli 1987 var blevet informeret om oplysningspligten i  

 bistandslovens § 18, var social- og sundhedsforvaltningen berettiget til at  

 kræve tilbagebetaling af den for meget udbetalte kontanthjælp for perioden 1.  

 august til 31. oktober 1987.
Derimod fandt Ankestyrelsen det betænkeligt at fastslå, at A ved  

 udbetalingen af kontanthjælp den 14. december 1987 modtog hjælpen mod bedre  

 vidende.
A skal derfor ikke tilbagebetale hjælpen, som A fik for perioden 14.  

 december 1987 til 13. januar 1988.
Ved afgørelsen tog Ankestyrelsen udgangspunkt i, at bistandslovens § 25,  

 stk. 1, (og tilsvarende bestemmelser i andre sociale love) skal forstås  

 således, at den ubetingede tilbagebetalingspligt - også i de tilfælde, hvor  

 modtageren ikke har overholdt oplysningspligten i § 18 - alene omfatter  

 ydelser, som uberettiget er modtaget mod bedre vidende, jf.
Højesterets dom i  

 Ugeskrift for Retsvæsen 1988, side 1017. (* 1) Risikoen for at der blev udbetalt for meget i kontanthjælp fra den 14.  

 december 1987 og til den 13. januar 1988 burde derfor påhvile social- og  

 sundhedsforvaltningen, der ikke bad om eller i socialcentret selv skaffede  

 dokumentation for dagpengeudbetalingen, selvom man havde kendskab til A's  

 problemer.
 Ankestyrelsen ændrede således social- og sundhedsforvaltningens afgørelse.
 (* 1) Se P-meddelelse nr. 24/1988.
