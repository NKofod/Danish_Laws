I medfør af § 5, stk. 2 i lov nr. 292 af 27. april 1994 om aktindsigt i miljøoplysninger fastsættes:
 § 1.  Som betaling for aktindsigt i miljøoplysninger,  

 der opbevares på lydbånd, film eller andet medie, hvorfra oplysningerne ikke  

 umiddelbart kan formidles på papir, opkræver vedkommende myndighed eller  

 organ omfattet af lovens § 1, stk. 2 de faktiske omkostninger ved  

 fremstilling af kopien.
 Stk. 2.  Hvis miljøoplysninger, der opbevares på EDB  

 efter anmodning udleveres på bånd eller diskette, kan vedkommende myndighed  

 eller ogan omfattet af lovens § 1, stk. 2 opkræve betaling fastsat på  

 grundlag af de faktiske omkostninger ved fremstilling af kopien, herunder en  

 rimelig andel af driftsomkostningerne ved basen.
 § 2.  Betaling for aktindsigt i miljøoplysninger, der  

 opbevares på EDB og udleveres på papir, opkræves efter de af  

 justitsministeren fastsatte regler i henhold til lov om offentlighed i  

 forvaltningen, for så vidt angår parter dog efter de regler, der er fastsat i  

 medfør af forvaltningsloven.
 § 3.  Bestemmelsen i §§ 1, og 2 gælder også i  

 tilfælde, hvor en myndighed eller et organ omfattet af lovens § 1, stk. 2  

 giver adgang til aktindsigt i videre omgang end myndighederne eller organet  

 er forpligtet til jfr. lovens § 2.
 § 4.  Bekendtgørelsen træder i kraft den 5. juli 1994.
Miljøministeriet, den 27. juni 1994 Svend Auken / Hans Henrik Christensen (* 1) Bekendtgørelsen indeholder bestemmelser, der gennemfører Rådets direktiv nr. 90/313, om fri adgang til miljøoplysninger, EF-Tidende 1990 L 158 side 56.
