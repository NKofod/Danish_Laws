(Til de forsikringsselskaber m.fl., der  

 er godkendt til tegning af forsikring efter  

 arbejdskadeforsikringsloven) I Arbejdsskader indtruffet l. april 1987 eller senere.
 I sikringsstyrelsens bekendtgørelse af 2. januar 1987 er fastsat de  

 reguleringer, der med virkning fra den 1. april 1987 skal ske af de årsløns-  

 og erstatningsbeløb, der er nævnt i loven.
 Beløbene er fastsat i forhold til stigningen i ugelønnen fra april kvartal  

 1976 til april kvartal 1986. Den gennemsnitlige timeløn i april kvartal 1976  

 var 3.415 øre og i april kvartal 1986 7.359 øre, og det sædvanlige ugentlige  

 antal arbejdstimer var 40 i begge kvartaler.
 Ugelønnen er således steget med 115,5 pct. i forhold til april kvartal  

 1976, hvilket medfører følgende forhøjelser fra 1. april 1987:
 a. maksimumsbeløbet for årsløn (§ 37, stk. 3) forhøjes til 231.500 kr.
 b. minimumsbeløbet for årsløn (§ 37, stk. 4) forhøjes til 86.000 kr.
 c. årslønnen for personer, forsikret efter § 8 (§ 37, stk. 5), forhøjes  

 til 86.000 kr.
 d. ydelsen for en mengrad på 100 pct. (§ 28, stk. 3) forhøjes til 28.000  

 kr.
 e. overgangsbeløbet ved dødsfald (§ 30, stk. 1) forhøjes til 36.500 kr.
 Den højeste timefortjeneste, der kan anvendes til erstatning for tabt  

 arbejdsfortjeneste ved lægeundersøgelser m.v. (§ 21, stk. 2), forhøjes til  

 113,48 kr.
 Til brug ved regulering af løbende ydelser for erhvervsevnetab og  

 forsørgertab, i forbindelse med arbejdsskader indtruffet den 1. april 1987  

 eller senere beregnes grundlønnen (§ 37, stk. 6) ved at multiplicere den  

 fastsatte årsløn med 107500/231500.
I tabel I. 87 er anført eksempler på beløb for grundløn.
Lønbeløbene  

 afrundes til hele kroner.
 Indtil løntalsreguleringen ændres, beregnes de løbende ydelser af den  

 fastsatte årsløn som vist i nedenstående eksempler:
 65% Fastsat årsløn: 170.000 kr.
 Årlig ydelse: 170.000 x 3/4 x 0,65 = 82.875 kr., der forhøjes til nærmeste  

 med 12 delelige kronebeløb: 82.884 kr.
 Månedlig ydelse: 6.907 kr.
30% af årslønnen.
Fastsat årsløn: 158.500 kr.
 Årlig ydelse: 158.500 x 0,3 = 47.550 kr., der forhøjes til nærmeste med 12  

 delelige kronebeløb: 47.556 kr.
 Månedlig ydelse: 3.963 kr.
 Ydes menerstatning som årlig ydelse, beregnes denne indtil  

 løntalsreguleringen ændres, som den til mengraden svarende del af ydelsen ved  

 en mengrad på 100%.
 Eksempel:
Mengrad 75% Årlig ydelse: 28.000 x 0,75 = 21.000 kr., der forhøjes til nærmeste med 12  

 delelige kronebeløb: 21.000 kr.
 Månedlig ydelse: 1.750 kr.
II Arbejdsskader indtruffet i tiden 1. april 1978 - 31. marts 1987.
 Løbende ydelser for erhvervsevnetab og forsørgertab beregnes af den efter  

 lovens § 37, stk. 6, beregnede grundløn, forhøjet med 115,5%.
Grundbeløbet for menerstatninger, der udbetales som løbende ydelser er den  

 fastsatte mengrad x 13.000 kr.
Ved en mengrad på 65% er grundbeløbet således  

 0,65 x 13.000 = 8.450 kr.
Ydelsen udbetales med grundbeløbet, forhøjet med  

 115,5% i det anførte eksempel:
 8.450 x 2,155 = 18.209,75 kr. årlig, der forhøjes til nærmeste med 12  

 delelige kronebeløb: 18.216 kr., svarende til 1.518 kr. månedlig.
 Beløbene forhøjes til nærmeste med 12 delelige kronebeløb, således at den  

 månedlige ydelse udbetales i hele kroner.
 Kapitalerstatninger, der fastsættes mere end 3 år efter arbejdsskadens  

 indtræden, beregnes, som om arbejdsskaden var indtruffet på afgørelsens  

 tidspunkt (lovens § 38, stk. 4).
 I beregningen af kapitalerstatninger for erhvervsevnetab vil i sådanne  

 tilfælde indgå en ydelse, beregnet efter grundlønnen med tillæg af 115,5%,  

 medens kapitalerstatninger for men vil blive beregnet efter den fastsatte  

 ydelse for mengrad på 100% (28.000 kr.) som vist i nedenstående eksempler:
 Arbejdsskade 1/5 1984 - afgørelse 1/6 1987:
 Årsløn 170.000 kr. - erhvervsevnetab 15% - men 20%.
 Alder ved afgørelsen: 35 år (m).
 Erhvervsevnetab:
 Grundløn: 170.000 x 107500/201500 = 90.695 kr.
 Ydelse: 90.695 x 3/4 x 0,15 x 2,155 = 21.987,87 kr. årlig.
 Erstatning: 21.987,87 x 9,855 = 216.691 kr.
 Men:
 Erstatning: 28.000 x 0,20 x 10,044 = 56.247 kr.
 Løbende ydelse for erhvervsevnetab og for tab af forsørger bortfalder  

 senest ved udgangen af den måned, modtageren fylder 67 år og afløses da af et  

 eengangsbeløb på 2 gange den årlige ydelse (lovens § 27, stk. 6, og § 31,  

 stk. 4).
 Overgangsbeløbet ved dødsfald udgør 36.500 kr. for dødsfald indtruffet den  

 1. april 1987 eller senere.
III Ulykkestilfælde indtruffet i tiden 1. oktober 1933 - 31. marts 1978.
Løbende renter, der udbetales efter ulykkesforsikringsloven, forhøjes fra  

 1. april 1987 med 115,5% af den efter arbejdsskadeforsikringslovens § 66,  

 stk. 1, fastsatte grundrente.
Beløbet forhøjes til nærmeste med 12 delelige  

 kronebeløb, således at den månedlige rente udbetales i hele kroner.
 I tabel II. 87 er anført en række eksempler på løbende renter for  

 ulykkestilfælde indtruffet i tiden 1. oktober 1947 - 31. marts 1978, og hvor  

 årslønnen har været fastsat til det maksimale beløb på ulykkestilfældets  

 tidspunkt.
 Det påhviler forsikringsselskaberne at regulere løbende ydelser, som er  

 tilkendt før 1. april 1987. Med hensyn til løbende ydelser, tilkendt den 1.  

 april 1987 eller senere, vil det fremgå af sikringsstyrelsens kendelse,  

 hvilke beløb der skal udbetales.
 IV.
 Erstatning for brillestel.
 Maksimumtaksten for brillestel, der erstattes af sikringsstyrelsen, er for  

 skader indtruffet den 1. april 1987 eller senere, 500 kr.
Ole Behn /Peter Lind BILAG Tabel 1.
Lønbeløb Grundløn svarende til den efter arbejdsskadeforsikringslovens § 37  

 fastsatte årsløn og gældende for arbejdsskader, indtruffet i det tidsrum,  

 hvor maksimumbeløbet for årsløn er 231.500.
Grundløn = fastsat årsløn x 107500/231500 Beregnede grundbeløb afrundes til hele kroner.
Tabel II. 87 Regulerede rentebeløb efter ulykkesforsikringsloven.
 Renter for ulykkestilfælde indtruffet i tiden 1. oktober 1947 - 31. marts  

 1978, hvor årslønnen har været fastsat til det maksimale beløb på  

 ulykkestilfældets tidspunkt.
