Bekendtgørelse om ændring af bekendtgørelse om feriedagpenge § 1 I bekendtgørelse nr. 1625 af 21. december 2010 om feriedagpenge, foretages efter forhandling med Beskæftigelsesrådet følgende ændringer:
 1. § 7, nr. 1, ophæves og i stedet indsættes:
 »1) dagpenge ved deltagelse i selvvalgt uddannelse efter kapitel 8 a eller i tilbud efter kapitel 10-11 i lov om en aktiv beskæftigelsesindsats,«.
 2. I § 7, nr. 3, indsættes efter »(SVU),«: »eller«.
 3. I § 7, nr. 4, ophæves: », eller«.
 4. § 7, nr. 5, ophæves.
§ 2 Stk. 1. Bekendtgørelsen træder i kraft den 5. marts 2012, jf. dog stk. 2.
 Stk. 2. § 7, nr. 1, som indsat ved § 1, nr. 1, i nærværende bekendtgørelse finder for så vidt angår dagpenge ved deltagelse i tilbud efter kapitel 10-11 i lov om en aktiv beskæftigelsesindsats anvendelse fra og med den 2. januar 2012.
