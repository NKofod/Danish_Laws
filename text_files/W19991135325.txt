 Der blev klaget over, at vagtlægen ikke foretog en  

 tilstrækkelig undersøgelse og derfor ikke havde et  

 tilstrækkeligt grundlag til at kunne vurdere patientens  

 helbredstilstand.
Klage over vagtlæges vurdering af  

 patient i forbindelse med begæring om tvangsindslæggelse Patientklagenævnet fandt ikke anledning til at  

 kritisere lægen i forbindelse med hans undersøgelse af  

 patienten, samt at lægen ikke havde udarbejdede et selvstændigt  

 journalnotat om undersøgelsen.
 Nævnet fandt imidlertid, at det havde været  

 hensigtsmæssigt, om begæringen om tvangsindlæggelse havde  

 indeholdt en beskrivelse af, hvilke observationer der direkte førte  

 til konklusionen psykose.
Nævnet lagde vægt på, at lægen fik  

 oplysninger om, at patienten tidligere havde været indlagt på  

 grund af depressioner, og at han havde været i behandling med medicin  

 mod maniodepressiv sindssygdom og antidepressiv medicin.
Desuden havde han  

 haft selvmordstrusler.
Nævnet lagde endvidere vægt på, at  

 patienten ved undersøgelsen var meget ophidset og aggressiv.
På  

 trods af at han tidligere på aftenen havde indtaget flere  

 sovetabletter, viste han ingen tegn på søvnighed, men virkede  

 manisk med kraftig depressiv undertone og hurtig talende med vredladne  

 vendinger.
Nævnet lagde tillige vægt på, at han tidligere  

 på aftenen havde været voldelig og stadig virkede truende over  

 for familien.
Nævnet lagde endvidere vægt på, at  

 vagtlægen gav beroligende medicin mod psykotiske symptomer, uden at der  

 kunne konstateres en effekt efter 1½ times observationstid.
Ifølge  

 lægen forsøgte han flere gange at overtale patienten til  

 frivillig indlæggelse, idet han vurderede, at patienten var farlig for  

 sig selv og samtidig farlig overfor sin nærmeste familie på grund  

 af hans sindssygdom.
Nævnet lagde endelig vægt på, at  

 vagtlægen havde opholdt sig 2 ½ time sammen med patienten, og i dette  

 tidsrum forsøgte han at få patienten til at falde til ro.
