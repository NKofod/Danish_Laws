Bekendtgørelse om uddannelse i de  

 maritime håndværksfag I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for maritime håndværksfag med et af følgende  

 specialer:
 1)	Bådebygger/skibstømrer.
 2)	Sejlmager.
 Stk. 2. Speciale vælges ved indgåelse af  

 uddannelsesaftale eller ved optagelse i skolepraktik.
 Uddannelsens mål m.v.
 § 2. Den uddannede inden for de maritime  

 håndværksfag skal selvstændigt kunne udføre alle  

 arbejdsprocesser, der forekommer inden for det område, som specialet  

 retter sig imod samtidig med at gældende miljø- og  

 sikkerhedsbestemmelser overholdes.
Stk. 2. Eleven skal opnå teknisk faglige, almene og  

 personlige kompetencer til selvstændigt og effektivt at kunne  

 planlægge og varetage almindeligt forekommende arbejdsopgaver inden for  

 uddannelsen.
Den uddannede skal endvidere kunne udvise:
1)	kendskab til samarbejds- og kommunikationsteknikker og kunne  

 indgå i samarbejdsprocesser, 2)	kendskab til projektorganisation og kunne indgå i grupper,  

 herunder etablering og opretholdelse af faglig kommunikation på alle  

 niveauer i virksomheden, 3)	forståelse af intern og ekstern kundebetjening, 4)	kendskab til instruktions- og præsentationsteknik, 5)	fagligt overblik, initiativ samt kendskab til  

 vidensøgning, 6)	kvalitetsbevidsthed samt kendskab til opbygning og vedligeholdelse  

 af kvalitetssystemer, 7)	kendskab til etablering af drift af egen virksomhed, 8)	kendskab til produktionsstyring og evner til at strukturere,  

 planlægge og vurdere løsningsmuligheder for egne arbejdsopgaver  

 og 9)	kendskab til design og produktudvikling og  

 miljøbevidsthed.
Stk. 3. Den uddannede
bådebygger/skibstømrer skal selvstændigt kunne bygge,  

 reparere og vedligeholde skibe af træ, stål, aluminium og  

 kompositmaterialer.
Den uddannede skal kunne udføre aptering og  

 montering og kunne fremstille mastermodeller til støbeforme samt  

 udføre forekommende arbejdsopgaver inden for specialet.
Stk. 4. Den uddannede sejlmager skal kunne måltage,  

 skære, sy, reparere og ændre sejl.
Den uddannede skal kunne  

 splejse og arbejde med tov, wire og rigning.
Den uddannede skal kunne  

 udføre forskellige former for sammenføjningsteknikker og kunne  

 fremstille presenninger og overtræk samt udføre forekommende  

 arbejdsopgaver inden for specialet.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik, hvor  

 uddannelsen indgår i uddannelsesfamilie 2: Træ- og plastfamilien,  

 jf. § 14, stk. 2, i lov om erhvervsuddannelser.
 Stk. 2. Det Faglige udvalg for uddannelsen er Det faglige  

 Udvalg for Industriens Træ- og Plastfag.
§ 4. Eleven kan indlede uddannelsen på skole  

 med et grundforløb eller i en praktikvirksomhed.
Uddannelsen varer 4  

 år, jf. dog § 6.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb.
Hovedforløbet omfatter praktikuddannelse og 30  

 ugers obligatorisk skoleundervisning for specialet  

 bådebygger/skibstømrer og 20 ugers obligatorisk  

 skoleundervisning for specialet sejlmager.
Stk. 3. Den obligatoriske skoleundervisning i  

 hovedforløbet er for specialet bådebygger/skibstømrer  

 opbygget af 3 skoleperioder på henholdsvis 10, 13 og 7 uger, i alt 30  

 uger og for specialet sejlmager 3 skoleperioder på henholdsvis 7, 7 og  

 6 uger, i alt 20 uger.
Undervisningen omfatter grundfag, områdefag,  

 bundne specialefag, valgfri specialefag og valgfag.
Valgfri specialefag kan  

 eventuelt placeres som særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet jf. grundforløbsbekendtgørelsens regler om  

 udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt de områdefag i  

 grundforløbet, der er særlige for hovedforløbet, jf.  

 § 9.
Voksenudannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus må ikke overstige specialets antal skoleuger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte forløb kan  

 begynde med et supplerende kursus, jf. erhvervsuddannelseslovens § 16,  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 dette kursus foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsens § 20. Det supplerende kursus kan  

 gennemføres uden uddannelsesaftale.
Fritagelse for dele af uddannelsen § 8. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant beskæftigelse, jf. anvisningerne i vejledningen til  

 bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
1)	Maskin- og værktøjskendskab
Begynderniveau
  

 Eleven kan overskue enkle arbejdsprocesser, vælge  

 værktøjer og maskiner.
Eleven kan vælge en  

 sikkerhedsmæssig forsvarlig fremgangsmåde til udførelse af  

 opgaver inden for industriens træ- og plastfag.
2)	Fremstilling af træ- og plastemner

Begynderniveau
  

 Eleven kan selvstændigt løse enkle produktionsopgaver inden for  

 industriens træ- og plastfag med bevidsthed om materialevalg og  

 økonomi.
Eleven kan tage ansvar ved arbejde i grupper.
 3)	Sikkerhed ved epoxy, polyurethan og polyester  

 Eleven opnår Arbejdstilsynets kursusbevis.
 Stk. 2. De områdefag, der er nævnt i  

 stk. 1, varer i alt 5 uger.
 § 10. Undervisningen i hovedforløbet  

 omfatter følgende grundfag for specialet  

 bådebygger/skibstømrer:
 1)	Samfundsfag, niveau F.
 2)	Materialeforståelse 1,0 uge.
 3)	Stil, form og farve 1,0 uge.
 4)	Virksomhedslære og innovation, niveau F.
 Stk. 2. Undervisningen i hovedforløbet omfatter for  

 specialet sejlmager grundfaget samfundsfag, niveau F.
 § 11. Undervisningen i hovedforløbet  

 omfatter følgende områdefag:
1)	Faglig kommunikation
Rutineniveau
  

 Eleven kan anvende sine sproglige færdigheder i både faglige og  

 personlige kommunikative situationer.
Eleven kan på en forståelig  

 og hensigtsmæssig måde redegøre for (dokumentere)  

 planlægnings- og fremstillingsopgaver over for kolleger og kunder.
 2)	Maskinbetjening
Rutineniveau
  

 Eleven kan betjene de gængse maskiner under hensyn til god  

 værkstedspraksis, sikkerhed og kvalitet.
 3)	Dokumentation
Begynderniveau
  

 Eleven har en grundlæggende indsigt i de forhold, som afgør et  

 skibs sødygtighed og dets ydeevne.
4)	Knob, splejs og rigtyper
Begynderniveau
  

 Eleven kender de gængse fastgørings- og  

 fortøjningsmåder.
Eleven kan definerede almindeligste rigtyper.  

 Eleven kan overskue og føre tilsyn med riggen på mindre  

 sejlfartøjer.
 Stk. 2. Undervisningen i områdefag i  

 hovedforløbet varer i alt 4 uger.
 § 12. Undervisningen i hovedforløbet  

 omfatter følgende bundne specialefag for specialet  

 bådebygger/skibstømrer:
 1)	Hærdeplast
Rutineniveau
  

 Eleven kan selvstændigt producere emner og forme i  

 hærdeplast.
2)	Svejsning og flammeskæring
Begynderniveau
  

 Eleven kan vælge hensigtsmæssige sammenføjningsmetoder til  

 konkrete opgaver og redegøre for fordele og ulemper ved forskellige  

 svejsemetoder.
Eleven gennemgår nikkelkursus efter Arbejdstilsynets  

 regler.
Eleven opnår kendskab til sikkerhed og arbejdsmiljø  

 inden for området.
 3)	Stilladsbygning
Begynderniveau
  

 Eleven er bevidst om sikkerhed i forbindelse med stilladsarbejde og kender et  

 udvalg af stilladstyper og er bekendt med, at der findes et regelsæt  

 for stilladsarbejde, og hvor disse informationer kan indhentes.
 4)	Overfladebehandling
Begynderniveau
  

 Eleven opnår bevidsthed om graden af finish på typiske  

 delelementer og kender til vigtigheden af at følge brugsanvisninger.  

 Eleven er i stand til at udføre en hensigtsmæssig,  

 økonomisk og miljøvenlig overfladebehandling.
 5)	Dæklægning
Rutineniveau
  

 Eleven kan selvstændigt planlægge og udføre et dæk i  

 overensstemmelse med oplæg.
 6)	Aptering

Begynderniveau  

 Eleven har grundlæggende indblik i mulighederne for aptering af  

 fartøjer under hensyn til gældende normer.
 7)	Opplankning

Avanceret niveau
  

 Eleven har overblik over forløbet ved bygning af fartøjer og er  

 i stand til at udføre opgaver ved bygning af enkle fartøjer i  

 træ.
 8)	Fartøjsbygning, plast

Avanceret niveau
  

 Eleven er i stand til at anvende sin viden om kompositter direkte på  

 maritime arbejdsopgaver.
 9)	Motorinstallation
Begynderniveau
  

 Eleven har begyndende indblik i motorinstallation med vægt på  

 farer ved fejlinstallation.
 10)	Fartøjsbygning, træ
Avanceret niveau
  

 Eleven opnår overblik over og deltager i bygning af kravelbyggede,  

 klinkbyggede, diagonallimede og stripplankede fartøjer.
 11)	Linietegning
Rutineniveau
  

 Eleven er fortrolig med linietegning og de enkelte snits betydning.
 12)	Afslagning

Avanceret niveau
  

 Eleven kan fra afslagningstabel, linietegning og konstruktionstegning  

 overføre de enkelte komponenter i et fartøj til fuld  

 størrelse.
 Stk. 2. Undervisningen i de i stk. 1 nævnte bundne  

 specialefag varer i alt 15,5 uger.
 § 13. Undervisningen i hovedforløbet  

 omfatter følgende bundne specialefag for specialet  

 sejlmager:
 1)	Fremstilling af enkle emner  

 Begynderniveau
  

 Eleven kan overskue fremstillingsprocessen af enkle emner og udføre  

 disse i praksis.
 2)	Fremstilling af komplekse emner  

 Rutineniveau
  

 Eleven kan udføre en kompliceret opgave ved hjælp af god  

 planlægning og ved at udføre det færdige emne i forsvarlig  

 kvalitet med tilhørende nødvendig dokumentation.
 3)	Computerdesign
Rutineniveau
  

 Eleven kan på grundlag af opmåling udføre konstruktion og  

 dokumentation af branchens emner.
4)	Sammenføjningsteknik
Avanceret niveau
  

 Eleven har rutine i de gængse sammenføjningsteknikker.
Eleven  

 kan ud fra kendskab til forskellige materialer og  

 sammenføjningsmetoder vælge den bedst egnede  

 sammenføjningsteknik.
 5)	Udformning af kalecher

Rutineniveau
  

 Eleven kan udforme stænger og kan selvstændigt stå for  

 produktion af kalecher.
6)	Knob og splejs
Rutineniveau
  

 Eleven kan udføre og anvende forskellige former for knob.
Eleven kan  

 sammensplejse tovværk og wire.
7)	Rigning
Rutineniveau
  

 Eleven kan opmåle og tilrigge master.
Eleven har desuden kendskab til  

 klemning af talluriter og terminaler.
8)	Design og udvikling af sejl

Avanceret niveau
  

 Eleven har kendskab til dimensionering, formgivning, valg af dug, orientering  

 af dug, forstærkninger og beslag.
Eleven kan udføre de praktiske  

 opgaver, der er forbundet med udformning af sejl.
 Stk. 2. Undervisningen i de i stk. 1 nævnte bundne  

 specialefag varer i alt 10,9 uger.
 § 14. Undervisningen i hovedforløbet  

 omfatter desuden valgfri specialefag inden for følgende  

 områder:
 1)	Videreudvikling af kvalifikationer inden for egen uddannelse.
 2)	Opnåelse af beslægtede kompetencer inden for Industriens  

 Træ- og Plastfag.
 Stk. 2. Undervisningen i de valgfri specialefag inden for de i  

 stk. 1 nævnte rammer varer for specialet  

 bådebygger/skibstømrer i alt 1 uge og for specialet sejlmager i  

 alt 1,6 uge.
Stk. 3. Eleven og virksomheden vælger valgfri  

 specialefag efter anvisningerne i vejledningen.
De valgfri specialefag  

 gennemføres under det sidste uddannelsesår i  

 hovedforløbet.
 § 15. Undervisningen i hovedforløbet  

 omfatter endvidere valgfag, der varer i alt 5 uger for specialet  

 bådebygger/skibstømrer, for specialet sejlmager dog kun 2  

 uger.
Praktikuddannelsen § 16. Praktikuddannelsen skal tilrettelægges  

 således, at eleven opnår rutine og videreudvikler  

 færdigheder både inden for de almene og de fagligt  

 erhvervsrettede kompetenceområder.
 Stk. 2. Praktikuddannelsen i specialet  

 bådebygger/skibstømrer omfatter følgende:
 1)	Eleven assisterer generelt i virksomheden og indføres i dens  

 arbejdsområder, organisation og jobfunktioner.
 2)	Eleven beskæftiger sig med aptering, dæklægning og  

 montering.
 3)	Eleven arbejder så vidt muligt efter tegning.
 4)	Eleven udfører reparationer i træ og glasfiberarmeret  

 polyester.
 5)	Eleven arbejder i forskellige materialer så som, træ,  

 komposit og metal.
 6)	Eleven beskæftiger sig med metalbearbejdning.
 7)	Eleven beskæftiger sig med udrustning og afslagning.
 Stk. 3. Praktikuddannelsen i specialet sejlmager omfatter  

 følgende:
 1)	Eleven assisterer generelt i virksomheden og indføres i dens  

 arbejdsområder, organisation og jobfunktioner.
 2)	Eleven beskæftiger sig med formgivning, fastlæggelse af  

 sømbredde, skæring og syning af dug.
 3)	Eleven arbejder så vidt muligt efter tegning.
 4)	Eleven udfører forskellige former for knob og splejs.
 5)	Eleven udfører rigtyper til master og fartøjer.
 6)	Eleven beskæftiger sig med konstruktion, beregning og  

 opmåling.
 7)	Eleven opmåler og syr f.eks. kalecher, markiser eller  

 presenninger.
 § 17. Praktikuddannelsen har følgende  

 mål:
1)	Eleven kan på avanceret niveau udføre forekommende  

 arbejdsopgaver inden for specialet under anvendelse af branchens  

 værktøj og maskiner.
Eleven udviser korrekt  

 sikkerhedsmæssig adfærd i omgang med branchens  

 værktøj, materialer og øvrige udstyr.
 2)	Eleven kan på rutineniveau planlægge eget  

 arbejdsforløb samt opsøge, læse og forstå  

 gængs faglig relevant dokumentation.
 3)	Eleven kan i sit daglige arbejde demonstrere selvstændighed og  

 ansvarlighed i opgaveløsningen.
 Uddannelsesbog mv.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Bedømmelse og uddannelsesbeviser m.v.
Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
 Afsluttende prøver (eksamen) m.v.
§ 21. I den sidste skoleperiode afholder skolen  

 som led i undervisningen en afsluttende eksamen, der samtidig udgør en  

 svendeprøve.
Bekendtgørelse om eksamensordning ved  

 erhvervsskolerne m.v. finder anvendelse.
Eksamenen består af en  

 praktisk prøve.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 § 22. Den afsluttende prøve for  

 bådebygger/skibstømrer løses inden for 65  

 klokketimer.
 Stk. 2. Den afsluttende prøve for sejlmager  

 løses inden for  75 klokketimer.
 Stk. 3. Den praktiske prøve består  

 af opgaver, som er eksempler på kvalifikationer opnået i  

 hovedforløbet.
§ 23. Ved bedømmelsen af  

 opgaveløsningerne ved den praktiske prøve lægges der for  

 bådebygger/skibstømrer vægt på elevens 1)	teknisk faglige kvalifikationer inden for fartøjsbygning  

 efter tegning ved brug af forskellige materialer samt aptering og montering  

 af fartøjer og 2)	almene og personlige kvalifikationer inden for faglig kommunikation  

 og talforståelse samt inden for arbejdsplanlægning og  

 miljø- og kvalitetsbevidsthed.
Stk. 2. Ved bedømmelsen af opgaveløsningerne ved  

 den praktiske prøve lægges der for sejlmager vægt på  

 elevens 1)	teknisk faglige kvalifikationer inden for produktion, reparation og  

 ændring af sejl, fremstilling og montering af rigningsudstyr samt  

 fremstilling af presenninger og overtræk og 2)	almene og personlige kvalifikationer inden for faglig kommunikation  

 og talforståelse samt inden for arbejdsplanlægning,  

 materialeudvælgelse og miljø- og kvalitetsbevidsthed.
§ 24. Ved bedømmelsen af elevens  

 præstationer giver læreren (eksaminator) og de to skuemestre  

 (censorer) efter votering samlet en karakter, der udgør  

 eksamenskarakteren (svendeprøvekarakteren) for den afsluttende  

 eksamen.
For at bestå eksamen kræves, at karakteren er mindst  

 6.
Stk. 2. Skolen indsender oplysninger om karakteren til det  

 faglige udvalg.
Det faglige udvalg kan udarbejde et skema til dette  

 formål.
Sygeeksamen og ny eksamen (eller prøve) § 25. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven skal have opnået karakteren 6 som gennemsnit af alle  

 afsluttende prøvekarakterer eller standpunktskarakterer i de grundfag,  

 der gennemføres i hovedforløbet.
 2)	Eleven skal have opnået karakteren 6 i gennemsnit af de  

 områdefag og specialefag, der gennemføres  

 i hovedforløbet.
 3)	Den i §§ 21-24 omtalte eksamen (svendeprøven) skal  

 være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen jf. §1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 205  

 af 30. marts 1999 om uddannelse til maritime håndværksfag.
 Stk. 3. Den i stk. 2 nævnte bekendtgørelse  

 finder dog anvendelse for elever, der har uddannelsesaftale og som er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller i de i stk. 5 nævnte skoleperioder  

 efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for det obligatoriske  

 grundforløb i uddannelsen, herunder de uddannelsesrettede  

 områdefag:
 1)	Modelsnedker uddannelsen.
 2)	Maritime håndværksfag.
