S.H.1 Generelle bemærkninger S.H.2 Fonde S.H.3 Foreninger S.H.4 Fonde og foreninger med hjemsted i udlandet S.H.5 Generelle bemærkninger S.H.6 Skattepligtens indtræden S.H.7 Skattepligtens ophør S.H.8 Overgang til anden form for skattepligt S.H.9 Generelle bemærkninger S.H.10 Erhvervsmæssig indkomst S.H.11 Renter S.H.12 Udbytte og lempelsesregler S.H.13 Kapitalgevinster S.H.14 Gaver m.v.
S.H.15 Arv S.H.16 Driftsomkostninger S.H.17 Bundfradrag S.H.18 Arbejdsmarkedssammenslutningers  

 indkomstopgørelse S.H.19 Fremførsel af underskud S.H.20 Sambeskatning, fusion m.v.
S.H.21 Uddelinger S.H.22 Hensættelser til almenvelgørende eller  

 almennyttige fo rmål S.H.23 Konsolideringshensættelser S.H.24 Prioriteringsreglen S.H.25 Generelle bemærkninger S.H.26 Erklæringsordningen S.H.27 Overgangsreglernes anvendelsesområde S.H.28 Afskrivninger S.H.29 Opgørelse af kapitalgevinster Afsnit A.
AFGRÆNSNING AF SKATTESUBJEKTERNE INDLEDNING Lov om beskatning af fonde og visse foreninger (FBL) er senest udsendt som  

 lovbek. nr. * 813 af 26. okt. 1997. * Til FBL knytter sig skm. bek. nr. 649 af 26. juli 1995.
 FBL blev indført ved lov nr. 145 af 19. mar. 1986 som et led i  

 skattereformen af 1985 med virkning fra og med indkomståret 1987.
 Loven gælder ikke for Færøerne og Grønland.
Efter udsendelsen af skm. cirk. nr. 49 af 19. mar. 1996 er FBL ændret ved  

 lov nr. 399 af 22. maj 1996, lov nr. 487 af 12. juni 1996, * lov nr. 1219 af  

 27. dec. 1996 og lov nr. 1223 af 27. dec. 1996.* FBL indeholder regler om beskatning af fonde og foreninger.
Princippet i  

 FBL er, at fonde og foreninger skal undergives de samme beskatningsregler,  

 som er gældende for aktieselskaber.
På grund af fondenes og foreningernes  

 særegne struktur, formål og virke er der imidlertid gjort en række  

 undtagelser, hvorved beskatningen af fonde og foreninger adskiller sig fra  

 aktieselskabsbeskatningen.
Undtagelserne kan bevirke, at visse indtægter, der  

 er skattepligtige for aktieselskaber, ikke vil blive beskattet i fonde eller  

 foreninger.
Endvidere vil en række udgifter, der normalt er uden skattemæssig  

 betydning, kunne fradrages ved indkomstopgørelsen.
 Den fondsretige regulering af ikke-erhvervsdrivende fonde foretages efter  

 fondsloven (FL). Den fondsretlige regulering af erhvervsdrivende fonde  

 foretages efter erhvervsfondsloven (EFL).
 Hvor intet andet er anført i forbindelse med paragrafhenvisninger,  

 henvises til FBL.
S.H.1 Generelle bemærkninger FBL indeholder 4 grupper af skattesubjekter:
 1) Fonde, der er omfattet af FL eller af EFL, medmindre fonden er undtaget  

 fra disse love, jf. § 1, stk. 1, nr. 1, jf. dog stk. 2.
 2) Foreninger (brancheforeninger m.v.), der er omfattet af FL, for så vidt  

 foreningen ikke er skattepligtig efter § 1, stk. 1, nr. 3, jf. § 1, stk.1,  

 nr. 2.
 3) Arbejdsmarkedssammenslutninger, hvilket vil sige foreninger omfattet af  

 FL, der forhandler overenskomst m.v., jf. § 1, stk. 1, nr. 3.
4) Fonde og andre selvejende institutioner, der er oprettet i udlandet, Færøerne eller Grønland, hvis ledelse har sæde her i landet, jf. § 1, stk.  

 1, nr. 4.Fonde omfattet af lov om realrenteafgift af visse pensionskapitaler  

 m.v. omfattes dog ikke af skattepligten efter § 1, stk. 1, nr. 1, jf. § 1,  

 stk. 2.
 Selvstændige retssubjekter såsom selvejende institutioner og legater, der  

 ikke er omfattet af en af de 4 ovennævnte grupper, er som oftest  

 skattepligtige efter SEL § 1, stk. 1, nr. 6.
 Skattepligten efter SEL § 1, stk. 1, nr, 6, omfatter alene indtægt ved  

 erhvervsmæssig virksomhed samt fortjeneste eller tab ved afhændelse,  

 afståelse eller opgivelse af formuegoder, der har eller har haft tilknytning  

 til den erhvervsmæssige virksomhed, jf. nærmere SEL § 1, stk. 4 og 5.
 Om afgrænsningen af selvstændige retssubjekter, der ikke er omfattet af  

 fondslovene, se S.H.2.3.
For de ikke-erhvervsdrivende fonde er skattepligten efter FBL ikke  

 tilknyttet nogen egentlig registrering.
Fonde og foreninger skal dog indsende  

 visse i FL angivne oplysninger til de kommunale skattemyndigheder samt til  

 fondsmyndigheden (Civilretsdirektoratet), jf. nærmere nedenfor.
For de  

 erhvervsdrivende fonde er skattepligten efter FBL derimod betinget af, at  

 fonden registreres i Erhvervs- og Selskabsstyrelsen, jf. nedenfor.
Skattepligten for fonde og foreninger er afgrænset efter de materielle  

 fondslove, dvs.
FL og EFL.
Fonde og foreninger, der er omfattet af FL eller EFL, er derfor skattepligtige efter FBL.
 Skattepligten omfatter herefter ikke fonde, der generelt eller konkret er  

 undtaget fra de materielle fondslove efter FL § 1, stk. 2 - 4, eller efter  

 EFL § 1, stk. 4 og 5.
Erhvervsdrivende fonde skal som nævnt registreres i Erhvervs- og Selskabsstyrelsen, jf.
EFL § 5. For de erhvervsdrivende fonde, som er  

 stiftet efter den 1. januar 1985, er registrering en gyldighedsbetingelse.  

 Der henvises i øvrigt til S.H.2.2.
Den begrebsmæssige afgrænsning af fonde foretages - for så vidt angår de  

 ikke-erhvervsdrivende fonde - af de kommunale skattemyndigheder i forbindelse  

 med ligningen.
Den begrebsmæssige afgrænsning af erhvervsdrivende fonde  

 foretages af Erhvervs- og Selskabsstyrelsen i forbindelse med registreringen.
Afgørelsen om hvorvidt en institution - når der er tale om en  

 ikke-erhvervsdrivende fond - er omfattet af FBL, træffes i første instans af  

 de kommunale skattemyndigheder i forbindelse med skatteansættelsen af  

 institutionen og/eller stifteren.
Da en stillingtagen hertil undertiden vil  

 rejse spørgsmål om, hvorvidt en institution er en fond og ikke f.eks. en  

 forening eller en ulovlig selvbåndlæggelse, vil skattemyndighederne efter  

 omstændighederne i visse tilfælde præjudicielt skulle tage stilling til, om  

 der foreligger en fond.
For så vidt angår de ikke-erhvervsdrivende fonde, foretager  

 skattemyndighederne en konkret vurdering af institutionens karakter.
Der  

 findes hverken i fondslovene eller andetsteds nogen definition af begrebet  

 fond.
Efter praksis er hovedbetingelserne for, at der foreligger en fond, at  

 der er tale om en formue af mere varig karakter, der uigenkaldeligt er  

 udskilt fra stifterens formue til et bestemt eller flere bestemte formål og  

 med selvstændig ledelse i forhold til stifteren.
I LV bilag er optrykt Civilretsdirektoratets "Vejledning om fondsbegrebet".  

 Vejledningen har karakter af en bred orientering om nogle grundlæggende  

 retsprincipper, som er af betydning for Civilretsdirektoratets virksomhed i  

 forbindelse med fondsafgrænsningsopgaven.
Såfremt fonden allerede ved stiftelsen ønsker en vurdering af, om der  

 foreligger en fond, må fonden anmode om en BF.
BF kan gives efter reglerne i * kapitel 2 A i lovbek. nr. 276 af 12. apr. 1997 (SSL). * Ikke-erhvervsdrivende fonde skal senest 3 måneder efter oprettelsen  

 indsende vedtægter og en fortegnelse over medlemmerne af bestyrelsen til  

 fondsmyndigheden (Civilretsdirektoratet) samt til skattemyndigheden i den  

 kommune, hvor fonden har hjemsted.
Er stifteren eller stifterne ikke angivet  

 i vedtægterne, skal der tillige indsendes særskilt oplysning herom til  

 forannævnte to myndigheder.
Fondsmyndigheden (Civilretsdirektoratet) skal  

 godkende vedtægtsændringer, jf.
FL § 32. Når vedtægtsændringerne er godkendt,  

 skal de indsendes til skattemyndigheden sammen med selvangivelsen, jf.
FL §  

 6, stk. 2 og FBL § 15. Meddelelser om ændring af bestyrelsens sammensætning  

 indsendes til skattemyndigheden sammen med selvangivelsen.
For fonde, der er  

 undtaget fra skattepligten efter FBL § 1, stk. 1, nr. 1, jf. § 1, stk. 2,  

 skal vedtægtsændringer indsendes til skattemyndigheden senest på det  

 tidspunkt, hvor selvangivelsen skulle have været indsendt, såfremt fonden  

 havde været skattepligtig efter FBL.
Reglerne herom findes i FL § 6, stk. 2,  

 og § 11, stk. 2. Overtrædelse straffes med bøde, jf.
FL § 43, stk. 1.
Foreninger skal ligeledes senest 3 måneder efter oprettelsen indsende  

 vedtægter og en fortegnelse over medlemmer af ledelsen til skattemyndigheden  

 i den kommune, hvor foreningen har hjemsted.
Vedtægtsændringer samt  

 meddelelse om ændringer af ledelsens sammensætning skal indsendes til  

 skattemyndigheden sammen med selvangivelsen.
Reglerne herom findes i FL § 48,  

 stk. 2, og § 49, stk. 2.
I de tilfælde, hvor aktiverne i en forening forøges fra 250.000 kr. eller  

 derunder til over 250.000 kr., skal ledelsen senest 3 måneder herefter  

 indsende vedtægter og fortegnelse over ledelsens medlemmer til  

 skattemyndigheden i den kommune, hvor foreningen har hjemsted, jf.
FL § 48 a.
 Skattemyndighederne skal modtage oplysningerne og træffer først i  

 forbindelse med skatteansættelsen afgørelse om, hvorvidt den pågældende  

 institution er omfattet af FBL.
 Ifølge FL §§ 46 og 56 har enhver ret til hos skattemyndighederne at få en  

 kopi af fonde og foreningers vedtægter og årsregnskaber samt oplysning om  

 sammensætningen af bestyrelse eller ledelse.
 I henhold til skm. bek. nr. 1181 af 23. dec. 1993 opkræves der et gebyr på  

 150 kr. for udlevering af kopier og oplysninger efter de nævnte bestemmelser.
Anmodes der i en og samme henvendelse om flere forskellige oplysninger  

 vedrørende samme fond eller forening, opkræves der alene 150 kr.
Anmodes  

 derimod i en og samme henvendelse om oplysninger vedrørende flere fonde eller  

 foreninger, opkræves der 150 kr. pr. fond/forening.
De kommunale skattemyndigheder foretager en skatteansættelse af de  

 skattepligtige fonde og foreningers indkomst, jf.
S.H.25 vedrørende ligning,  

 selvangivelse og opkrævning.
 De kommunale skattemyndigheders afgørelser kan påklages efter reglerne i  

 SSL, jf. lovbek. nr. * 276 af 12. apr. 1997. * En afgørelse kan således  

 indbringes for skatteankenævnene og herefter for LSR.
S.H.2 Fonde S.H.2.1 Ikke-erhvervsdrivende fonde § 1, stk. 1, nr. 1, afgrænser kredsen af fonde, der er skattepligtige  

 efter FBL.
 Lovens § 1, stk. 1, nr. 1, nævner for det første fonde, der er omfattet af  

 FL, jf. lovbek. nr. 698 af 11. aug. 1992, som senest er ændret ved lov nr.  

 389 af 14. juni 1995 - dvs. ikke-erhvervsdrivende fonde.
Justitsministeren er fondsmyndighed for alle ikke-erhvervsdrivende fonde  

 samt for visse erhvervsdrivende fonde, jf.
FL § 36 og EFL § 57 og nærmere  

 under S.H.2.2. Justitsministerens kompetence varetages af  

 Civilretsdirektoratet.
En ikke-erhvervsdrivende fond skal ved oprettelsen have aktiver for over  

 250.000 kr.
Aktiverne og egenkapitalen skal stå i rimeligt forhold til  

 formålet, jf.
FL § 8, stk. 1.
Fondsmyndigheden kan i særlige tilfælde tillade oprettelse af en fond med  

 aktiver på 250.000 kr. eller derunder, jf.
FL § 8, stk. 2. Sådanne fonde er  

 også skattepligtige efter FBL.
 Kapitalkravet gælder ikke for fonde, der stiftes i henhold til et  

 testamente, der er oprettet før den 1. jan. 1985.
Ifølge FL § 1, stk. 2, nr. 1-7, er en række fonde og foreninger m.v.  

 undtaget fra FBL.
Det drejer sig om:
1) Fonde, som er oprettet ved eller i henhold til lov eller ved  

 mellemfolkelig overenskomst mellem Danmark og en anden stat, og som er  

 undergivet tilsyn af en af staterne, 2) fonde, med hvilke en kommune eller amtskommune har indgået aftale til  

 opfyldelse af kommunens eller amtskommunens forpligtelser i henhold til lov  

 om social bistand, såfremt fonden ikke varetager andre opgaver, 3) folkekirkens selvejende institutioner, trossamfund og godkendte  

 uddannelsesinstitutioner, såfremt fonden ikke udover sit hovedformål  

 varetager andre opgaver, 4) fonde, der er omfattet af EFL, 5) fonde, der i medfør af EFL § 1, stk. 4 og 5, ikke er omfattet af EFL  

 (se S.H.2.2. nedenfor), 6) selvejende institutioner, der som vilkår for godkendelse eller tilskud  

 fra det offentlige er undergivet tilsyn og økonomisk kontrol af en offentlig  

 myndighed efter anden lovgivning eller bestemmelser udstedt i henhold til  

 anden lovgivning, 7) selvejende institutioner, hvis drift overvejende dækkes af statslige  

 eller kommunale midler, og som er undergivet tilsyn af det offentlige, hvis  

 det i institutionens vedtægt er fastsat, at det offentlige træffer  

 bestemmelse om anvendelse af institutionens midler i tilfælde af dennes  

 opløsning.
 Ifølge FL § 1, stk. 3, kan fondsmyndigheden (Civilretsdirektoratet)  

 bestemme, at en fond, som er undergivet et vist statsligt eller kommunalt  

 tilsyn, helt eller delvist skal være undtaget fra FL's regler.
Som følge af de enkelte fondes forskellighed og forskelle i intensiteten i  

 de offentlige tilsyn er det ikke muligt præcist at angive, hvilke mindstekrav  

 der må stilles, for at fritagelse kan ske, udover at tilsynet skal være fuldt  

 betryggende ud fra fondsretlige synspunkter.
Der må herved navnlig lægges  

 vægt på, om tilsynsmyndigheden foretager regnskabsgennemgang med henblik på,  

 om de fondsretlige regler er overholdt, og om der er fastsat regler om  

 godkendelse af ekstraordinære dispositioner.
 Det er således ikke tilstrækkeligt for fritagelse efter FL § 1, stk. 3, at  

 de kommunale skattemyndigheder alene får tilsendt institutionens reviderede  

 årsregnskab og sammenholder dette med institutionens formålsparagraf for at  

 påse, at driften opfylder formålsparagraffen.
 Mange fonde er undergivet et fuldt betryggende offentligt tilsyn (typisk i  

 forbindelse med ydelse af kommunale tilskud) og har derfor mulighed for at  

 blive fritaget for også at være undergivet tilsyn af fondsmyndigheden.
 Disse generelt eller konkret undtagne fonde er ikke omfattet af FBL, men  

 derimod i almindelighed af SEL § 1, stk. 1, nr. 6, jf. endvidere S.H.2.4.
I henhold til FL § 1, stk. 3, kan fondsmyndigheden bestemme, at fondens  

 undtagelse fra FL's regler kun skal være delvis.
Spørgsmålet om, hvorvidt den  

 pågældende fond i disse tilfælde er omfattet af FBL, afhænger af en konkret  

 vurdering af de forhold, som undtagelsen omfatter.
Gives der dispensation fra  

 regler af mindre grundlæggende karakter, vil fonden typisk være omfattet af  

 FBL.
Der kan i den forbindelse nævnes bestemmelserne i FL § 3 om fondes navn og § 17 om suppleanter for bestyrelsesmedlemmer.
Som nævnt ovenfor omfatter FL kun fonde, hvis aktiver overstiger 250.000  

 kr. * jf. dog FL § 8, stk. 2, som omtalt ovenfor. * Bliver fondens aktivmasse  

 250.000 kr. eller mindre, er fonden ikke længere omfattet af FL og dermed  

 heller ikke af FBL.
Hvis fonden har erhvervsmæssige indtægter, vil den blive  

 beskattet i henhold til SEL § 1, stk. 1, nr. 6. Kommer aktivmassen senere  

 over 250.000 kr., omfattes fonden igen af FL og dermed af FBL.
 Med hensyn til de skattemæssige konsekvenser af fondens indtræden og  

 udtræden af FBL kan der henvises til S.H.6-8.
S.H.2.2 Erhvervsdrivende fonde FBL § 1, stk. 1, nr. 1, nævner for det andet fonde, der er omfattet af  

 EFL.
 EFL er senest optrykt ved Erhvervsministeriets lovbek. nr. 547 af 20. juni  

 1996.
Erhvervsministeren er som udgangspunkt fondsmyndighed for de  

 erhvervsdrivende fonde.
Erhvervsministerens kompetence varetages af Erhvervs- og Selskabsstyrelsen.
I de tilfælde, hvor fondens hovedformål  

 hører under justitsministeren, udøves fondsmyndigheden dog af  

 justitsministeren (Civilretsdirektoratet). Det samme gælder, hvis fonden har  

 flere ligestillede formål, der ikke hører under samme minister, jf.
EFL § 57.
 Erhvervsdrivende fonde er defineret i EFL § 1, stk. 2. Ifølge denne  

 bestemmelse anses en fond for erhvervsdrivende, hvis den:
1) Overdrager varer eller immaterielle rettigheder, erlægger  

 tjenesteydelser eller lign., for hvilke den normalt modtager vederlag, eller 2) udøver virksomhed med salg eller udlejning af fast ejendom eller 3) har den i aktieselskabslovens § 2, stk. 2, jf. stk. 4 og 5, anførte  

 forbindelse med et aktie- eller anpartsselskab eller med en anden virksomhed,  

 af den i nr. 1 eller 2 nævnte art eller 4) udøver en bestemmende indflydelse over en anden virksomhed i henhold  

 til vedtægt eller aftale og har en betydelig andel i dens driftsresultat uden  

 at have den i nr. 3 anførte forbindelse med virksomheden (holdingfonde).
 Ifølge EFL § 1, stk. 3, anses en fond dog ikke for erhvervsdrivende, hvis  

 den virksomhed, fonden udøver eller har den i stk. 2, nr. 3, anførte  

 forbindelse med, er af begrænset omfang eller kun omfatter en uvæsentlig del  

 af fondens samlede formue.
 Ved erhvervsdrivende fonde forstås således i EFL's forstand såvel fonde,  

 der selv driver erhvervsmæssig virksomhed, som fonde, der har en bestemmende  

 indflydelse over et selskab, der driver erhvervsmæssig virksomhed.
 Ifølge EFL § 1, stk. 5, kan fondsmyndigheden med Erhvervs- og  

 Selskabsstyrelsens samtykke herudover bestemme, at en fond, som er undergivet  

 offentligt tilsyn og økonomisk kontrol, helt eller delvist skal være undtaget  

 fra loven.
 I EFL § 1, stk. 4, nr. 1-5, opregnes de fonde og foreninger m.v., som ikke  

 omfattes af EFL.
 De fritagne efter EFL § 1, stk. 4, nr. 1, 4 og 5, svarer til de fritagne  

 efter FL § 1, stk. 1, nr. 1, 2 og 6 (se S.H.2.1. ovenfor), mens de fritagne  

 efter EFL § 1, stk. 4, nr. 2 og 3, omfatter:
1) Danmarks Nationalbank, sparekasser, pensionskasser og godkendte  

 realkreditinstitutter, og 2) almennyttige boligselskaber, godkendte uddannelsesinstitutioner og  

 teknologiske serviceinstitutter, såfremt fonden ikke udover sit hovedformål  

 varetager andre opgaver.   

 Erhvervsdrivende fonde, der i henhold til EFL § 1, stk. 4, eller § 1, stk. 5,  

 ikke er registreringspligtige i Erhvervs- og Selskabsstyrelsen, omfattes ikke  

 af EFL og dermed heller ikke af skattepligten efter FBL.
De kan derimod være  

 omfattet af SEL § 1, stk. 1, nr. 6, jf.
S.H.2.4. Erhvervsdrivende fonde skal  

 registreres i Erhvervs- og Selskabsstyrelsen for at have retsevne, jf.
EFL §  

 5, stk. 1. I forbindelse med registreringen er det Erhvervs- og  

 Selskabsstyrelsen, der tager stilling til, om der fondsretligt er tale om en  

 fond, samt om denne er erhvervsdrivende og i øvrigt omfattet af loven.  

 Afgørelser, som Erhvervs- og Selskabsstyrelsen træffer som fondsmyndighed,  

 kan indbringes direkte for domstolene.
Andre afgørelser i henhold til EFL  

 skal først indbringes for Erhvervsministeriets Erhvervsankenævn, jf.
EFL § 62, stk. 2.
 I LV bilag er omtalt nogle afgørelser fra Erhvervs- og Selskabsstyrelsen,  

 som illustrerer begrebet "erhvervsdrivende" i EFL's forstand.
Spørgsmålet om, hvorvidt en fond i skattemæssig forstand driver  

 erhvervsmæssig virksomhed, fastlægges uafhængigt af den materielle  

 fondslovgivning.
En fond kan således godt drive erhvervsmæssig virksomhed i  

 skattemæssig forstand uden, at der fondsretligt er tale om en  

 erhvervsdrivende fond, jf.
EFL § 1, stk. 3.
Erhvervsdrivende fonde oprettet før 1. jan. 1985 skulle inden den 1. jan.  

 1988 have tilvejebragt en grundkapital på mindst 300.000 kr.
Der kan dog  

 undtages fra kapitalkravet, jf.
EFL § 67. Erhvervsdrivende fonde oprettet  

 efter 1. jan. 1985 skal have en grundkapital på mindst 300.000 kr.
Er  

 kapitalkravet ikke opfyldt, kan der ikke ske registrering i Erhvervs- og Selskabsstyrelsen.
Ifølge EFL § 48 skal fondsmyndigheden  

 (erhvervsministeren/Erhvervs- og Selskabsstyrelsen) med samtykke fra Civilretsdirektoratet godkende vedtægts-ændringer.
Erhvervs- og  

 Selskabsstyrelsen fører fortegnelse over erhvervsdrivende fonde, der er  

 undtaget i henhold til § 1, stk. 4 og 5, i EFL.
Fritaget er således en række  

 ungdomskollegier, ældreboliger, idrætsanlæg, elektricitetsværker m.v.
S.H.2.3 Institutioner, der ikke er omfattet af FBL I de tilfælde, hvor skattemyndighederne finder, at der ikke foreligger en  

 fond omfattet af FL, men f.eks. en indsamling eller en velgørende forening,  

 kan sammenslutningen muligvis anses for et selvstændigt retssubjekt, der  

 beskattes i henhold til SEL.
Skattemyndighederne bør dog være opmærksom på,  

 om der er tale om en omgåelse af de materielle fondslove.
Spørgsmålet om, hvorvidt der foreligger en fond, kan eksempelvis opstå i  

 forbindelse med beskatning af stifteren.
I disse tilfælde må det vurderes, om  

 der er tale om en institution, der opfylder betingelserne for at være en  

 fond, eller om der i stedet må antages blot at være tale om en ulovlig  

 selvbåndlæggelse.
Foreligger der imidlertid et selvstændigt skattesubjekt, vil institutionen  

 som udgangspunkt være skattepligtig efter SEL § 1, stk. 1, nr. 6. Skattepligt  

 efter denne bestemmelse omfatter alene indtægt ved erhvervsmæssig virksomhed  

 samt fortjeneste eller tab ved afhændelse, afståelse eller opgivelse af  

 formuegoder, der har eller har haft tilknytning til den erhvervsmæssige  

 virksomhed, jf. nærmere SEL § 1, stk. 4 og 5. Vedrørende indkomstopgørelsen  

 for fonde, der er skattepligtige efter SEL § 1, stk. 1, nr. 6, se S.C.8. Er  

 der ikke stiftet et selvstændigt skattesubjekt, vil beskatning ske hos  

 deltagerne, f.eks. stifteren.
Foreninger af kommuner eller amtskommuner er  

 ikke omfattet af FL, jf, FL § 2, stk. 2 og dermed heller ikke af FBL.
S.H.2.4 Fonde omfattet af SEL SEL indeholder i § 3 en række skattefritagelsesbestemmelser.
Er der tale  

 om en fond, gælder skattefritagelsen dog kun såfremt fonden ikke er  

 skattepligtig efter FBL.
En fond, der er undtaget fra registreringspligt i  

 Erhvervs- og Selskabsstyrelsen efter EFL § 1, stk. 4, og som eksempelvis  

 udøver almennyttig boligvirksomhed, er således generelt fritaget for  

 beskatning, jf.
SEL § 3, stk. 1, nr. 6.
For skattepligtige efter FBL er skattefrihed efter SEL § 3 derimod uden  

 betydning.
Således vil f.eks. en havn eller et elektricitetsværk, der er  

 organiseret som en erhvervsdrivende fond, og som på grund af sin aktivitet  

 ville være fritaget for skattepligt efter SEL § 3, stk. 1, nr. 4, være  

 skattepligtig efter FBL.
 Som nævnt under S.H.2.1., er fonde, som generelt eller konkret er undtaget  

 fra fondslovene, ikke omfattet af FBL, men derimod i almindelighed af SEL §  

 1, stk. 1, nr. 6.
 S.H.2.5 Fonde omfattet af realrenteafgiftsloven samt hjælpe- og  

 understøttelsesfonde m.v.
 Fonde, der er omfattet af realrenteafgiftsloven, er ikke omfattet af FBL,  

 jf. § 1, stk. 2. Sådanne fonde er i stedet omfattet af SEL § 1, stk. 1, nr.  

 6. Efter realrenteafgiftslovens § 2, stk. 1, nr. 7, er hjælpe- og  

 understøttelsesfonde efter PBL's § 52 og andre hjælpe- og  

 understøttelsesfonde med pensionslignende formål realrenteafgiftspligtige.
For hjælpe- og understøttelsesfonde, der ifølge vedtægterne ikke  

 udelukkende har pensionslignende formål, ophørte realrenteafgiftspligten fra  

 og med realrenteafgiftsåret 1992. Denne praksisændring er offentliggjort i  

 TfS 1992, 468. Bortfaldet af realrenteafgiftspligten medfører, at hjælpe- og  

 understøttelsesfonde, der ikke udelukkende har pensionslignende formål, fra  

 og med indkomståret 1993 anses for omfattet af FBL, såfremt fondene er  

 omfattet af FL eller EFL.
Ved fastsættelse af af- og nedskrivninger,  

 anskaffelsessummer m.v. anvendes reglerne i FBL § 2, stk. 3, og §§ 16 - 21C  

 om overgang til beskatning efter FBL, jf. afsnit F.
Fonde, der er oprettet i  

 henhold til LL § 14 F, er ikke omfattet af realrenteafgiftsloven.
Disse  

 fondes skattepligt afgøres efter de almindelige for fonde gældende regler,  

 som er beskrevet ovenfor.
S.H.3 Foreninger S.H.3.1 Generelle bemærkninger Foreninger, der er omfattet af FL § 2, er skattepligtige efter FBL § 1,  

 stk. 1, nr. 2 eller 3.
 FL § 2 omfatter:
1) arbejdsgiverforeninger, fagforeninger og andre faglige  

 sammenslutninger, der har til hovedformål at varetage de økonomiske  

 interesser for den erhvervsgruppe, som medlemmerne tilhører, og 2) foreninger, hvis midler hovedsageligt består af bidrag fra de  

 ovennævnte faglige foreninger, såfremt foreningen har som et formål at  

 varetage de økonomiske interesser for den erhvervsgruppe, som medlemmerne  

 hører til.
Skattemyndighederne afgør i forbindelse med skatteansættelsen, om en  

 forening er omfattet af FBL.
Afgørelsen herom beror i et vist omfang på en  

 konkret vurdering af foreningens formål som udtrykt i vedtægterne og  

 foreningens faktiske virke.
Fællesudvalg mellem fagforbund og  

 arbejdsgiverforeninger anses i almindelighed ikke for omfattet af FL § 2,  

 såfremt formålet udelukkende er at formidle uddannelse, studieophold,  

 arrangere konferencer o.lign., og samtlige midler - og ikke blot et eventuelt  

 afkast - anvendes til formålet.
Såfremt et sådant fællesudvalg opfylder  

 betingelserne for at blive anset for et selvstændigt skattesubjekt, vil  

 fællesudvalget kunne være skattepligtig i henhold til SEL § 1, stk. 1, nr. 6.  

 Det samme gælder de såkaldte uddannelsesfonde o.lign.
Se TfS 1994,432 som  

 refereret nedenfor.
Foreninger med velgørende, kulturelle eller fritidsbetonede formål er ikke  

 omfattet af FL.
Disse foreninger er skattepligtige efter SEL § 1, stk. 1, nr.  

 6, i det omfang de har indkomst ved erhvervsmæssig virksomhed.
Gruppen af  

 foreninger, der er omfattet af FL § 2 og dermed af FBL § 1, stk. 1, nr. 2  

 eller 3, svarer som hovedregel til gruppen af faglige foreninger, hvortil  

 kontingentudgifter er fradragsberettigede.
Der vil sædvanligvis være tale om  

 fradragsret efter LL § 13. Såfremt fradraget i et vist omfang grunder sig på SL § 6 a, vil de almindelige regler for fradragsret for dels selvstændige  

 erhvervsdrivende, dels lønmodtagere finde anvendelse, jf. nærmere pkt. 14.16  

 i * skm. cirk. nr. 72 af 17. apr. 1996 om LL * samt SD-cirk. 1989.2.
Om et kontingent rent faktisk er fradragsberettiget efter LL § 13 eller  

 efter SL § 6 a er uden betydning for, om foreningen er omfattet af FL.
En forening, hvis arbejde i overvejende grad rettede sig mod markedsføring  

 og lignende serviceprægede ydelser til medlemmerne, blev ikke anset for  

 omfattet af FL § 2, stk. 1, nr. 1, idet den ikke var en faglig  

 sammenslutning, der havde til hovedformål at varetage de økonomiske  

 interesser for den erhvervsgruppe, medlemmerne tilhørte.
Foreningen blev  

 herefter anset for skattepligtig efter SEL § 1, stk. 1, nr. 6. TfS 1994,532  

 (BF). En forening, hvis formål ifølge vedtægterne udelukkende var at formidle  

 uddannelse, studieophold og lignende til foreningens medlemmer, faldt ikke  

 ind under den kategori af foreninger, der ifølge fondsregistrets praksis  

 kunne anses for omfattet af FL § 2. Hertil kom, at foreningens aktivitet ikke  

 var rettet på øgede indtægter, men alene på at fordele nogle midler.  

 Foreningen havde ikke til formål at varetage medlemmernes faglige og  

 økonomiske interesser, idet disse interesser blev varetaget af en fagforening  

 og en medarbejderfor-ening, der var en underafdeling heraf.
Der forelå  

 således dobbeltorganisering, og evt. kontingent til foreningen kunne ikke  

 anses for fradragsberettiget efter LL § 13. Efter praksis ville foreningen  

 således også af denne årsag falde udenfor gruppen af foreninger, der er  

 omfattet af FL § 2. Foreningen blev derfor anset for omfattet af SEL § 1,  

 stk. 1, nr. 6. TfS 1994,432 (BF).
* LSR anså ikke en forening (LO-amt) for omfattet af FBL § 1, stk. 1, nr.  

 3, men derimod af SEL § 1, stk. 1, nr. 6, idet foreningen efter det oplyste  

 ikke varetog medlemmernes økonomiske interesser.
TfS 1997,744. * FL omfatter kun foreninger, hvis aktiver overstiger 250.000 kr.,* jf. dog FL § 8, stk. 2, som omtalt under S.H.2.1. * Bliver aktiverne i en faglig  

 forening 250.000 kr., eller mindre, er foreningen ikke længere omfattet af FL, og dermed bliver den undtaget fra FBL.
Overstiges beløbsgrænsen på  

 250.000 kr. senere, omfattes foreningen af FL og dermed af FBL.
Med hensyn  

 til de skattemæssige konsekvenser af foreningers udtræden og indtræden i FBL,  

 henvises der til S.H.6-8.
 Består foreningen af en hovedforening og en række afdelinger, vil også  

 afdelingerne være skattepligtige, hvis de selvstændigt opfylder betingelserne  

 for at være omfattet af FL.
S.H.3.2 Arbejdsmarkedssammenslutninger Den skattemæssigt forskelligartede behandling af  

 arbejdsmarkedssammenslutninger og andre foreninger nødvendiggør en sondring  

 mellem de to former for foreninger.
Denne sondring foretages af  

 skattemyndighederne.
 Efter FBL § 1, stk. 1, nr. 3, består arbejdsmarkedssammenslutninger af 3  

 grupper af foreninger:
a) Arbejdsgiver- og fagforeninger: Herved forstås foreninger eller  

 sammenslutninger af foreninger, der efter deres formål skal indgå, faktisk  

 indgår eller medvirker til at indgå kollektive aftaler om løn- og  

 arbejdsvilkår, b) andre faglige sammenslutninger, hvis kapital er bestemt til  

 understøttelse af medlemmer under faglig konflikt, samt c) foreninger, hvis midler hovedsagelig stammer fra andre  

 arbejdsmarkedssammenslutninger, jf. a) og b), hvis foreningen har som et  

 formål at støtte eller faktisk støtter personer eller virksomheder under  

 faglig konflikt.
Om fonde organiseret under en arbejdsmarkedssammenslutning, se TfS  

 1996,314 som er refereret under S.H.21.3. En faglig forening forhandler ofte  

 både overenskomster, yder understøttelse under konflikt og varetager  

 medlemmernes interesser af merkantil eller servicebetonet art.
Sådanne  

 "blandede" foreninger er i deres helhed  

 arbejdsmarkedssammenslutninger, jf. § 1, stk. 1, nr. 2, in fine.
En opdeling kan alene foretages, såfremt foreningens love eller vedtægter  

 muliggør dette.
For at anse to eller flere opdelte foreninger som  

 selvstændige skattesubjekter, må der konkret lægges vægt på, om foreningerne  

 har hvert sit navn, hvert sit formål, hver sin ledelse og bestyrelse samt  

 foretager selvstændig regnskabsaflæggelse.
S.H.3.3 Brancheforeninger De i § 1, stk. 1, nr. 2, nævnte andre foreninger, ofte betegnet som  

 brancheforeninger eller interesseforeninger, består herefter af foreninger  

 omfattet af FL, der alene varetager medlemmernes faglige og økonomiske  

 interesser af merkantil og servicebetonet art.
En faglig forening, der  

 hverken forhandler overenskomst eller yder konfliktunderstøttelse, men som  

 derimod arbejder til fremme af omsætningen af branchens produkter eller  

 ydelser, beskattes således efter § 1, stk. 1, nr. 2. Foreningens aktiviteter  

 kan også bestå i, at den tilbyder undervisning og kurser, udgiver  

 faglitteratur eller yder konsulenttjenester m.v.
Som eksempel kan nævnes  

 brancheforeninger, erhvervsorgani-sationer, handelsstandsforeninger,  

 handelsforeninger, landbrugs- og husmandsorganisationer, kvægavlerforeninger  

 og lignende.
Udbetalinger fra en brancheforening til en arbejdsmarkedssammenslutning  

 medfører ikke i sig selv, at den udbetalende forening bliver en  

 arbejdsmarkedssammenslutning.
Hertil kræves, enten at foreningen selv har til  

 formål at føre eller faktisk fører overenskomstforhandlinger og understøtter  

 under konflikt, eller at foreningen selv besidder kapital til  

 konfliktunderstøttelse.
S.H.4 Fonde og foreninger med hjemsted i udlandet S.H.4.1 Udenlandske fonde Som hovedregel indeholder FBL kun regler for beskatning af fonde og  

 foreninger med hjemsted i Danmark.
Fonde og foreninger med hjemsted i  

 udlandet (herunder Færøerne og Grønland) vil, såfremt de har aktiviteter i  

 Danmark, være begrænset skattepligtige af disse aktiviteter efter reglerne i  

 SEL § 2.
For fondsdannelser med hjemsted i udlandet kan der være behov for en  

 skattemæssig stillingtagen til, om fondsdannelsen - med hensyn til formuens  

 udskillelse og bestyrelse m.v. - opfylder betingelserne for at kunne anses  

 for et i henhold til stifteren selvstændigt retssubjekt.
En fond oprettet i  

 udlandet, der ikke opfylder samme krav som danske fonde med hensyn til  

 fondskapitalens effektive udskillelse fra stifterens formue, kan ikke  

 forventes godkendt.
 Dette bevirker, at fondskapitalen samt renteafkastet heraf vil blive  

 henført til fortsat beskatning hos stifteren.
 S.H.4.2 Udenlandske fonde og andre selvejende institutioner, hvis ledelse  

 har sæde her i landet, § 1, stk. 1, nr. 4.
 Ifølge § 1, stk. 1, nr. 4, er fonde og andre selvejende institutioner, der  

 er oprettet i udlandet, Færøerne eller Grønland, skattepligtige efter FBL,  

 såfremt fonden eller den selvejende institution har sin ledelse her i landet.
 Skattepligten indtræder uafhængigt af, hvor fonden eller den selvejende  

 institution evt. er indregistreret.
 FBL § 1, stk. 1, nr. 4, er indsat ved lov nr. 312 af 17. maj 1995  

 (international beskatning). Bestemmelsen har virkning fra og med indkomståret  

 1996. Er indkomståret 1996 for en fond eller anden selvejende institution  

 påbegyndt den 6. apr. 1995, har bestemmelsen først virkning fra indkomståret  

 1997.
 Fonde og andre selvejende institutioner, der er oprettet i udlandet, men  

 reelt ledes fra Danmark, sidestilles i skattemæssig henseende med fonde, som  

 er oprettet og registreret efter fondslovenes bestemmelser.
Hvorvidt ledelsen har sæde her i landet beror på en konkret vurdering af  

 de faktiske forhold i forbindelse med beslutningstagningen i fonden eller den  

 selvejende institution.
Der lægges især vægt på beslutninger forbundet med  

 den daglige ledelse.
Fonden eller den selvejende institution vil derfor ofte  

 blive anset for hjemmehørende i Danmark, når fondens administrator har sæde  

 her i landet.
 Hvis bestyrelsen reelt forestår den daglige ledelse, eller hvis der ikke  

 er en daglig ledelse, kan det sted, hvor bestyrelsen træffer sine  

 beslutninger, tillægges betydning.
At et flertal af fondens bestyrelsesmedlemmer er hjemmehørende i Danmark  

 vil således ikke nødvendigvis medføre, at fonden vil blive anset for  

 hjemmehørende i Danmark, såfremt det kan godtgøres, at beslutninger forbundet  

 med fondens daglige ledelse faktisk træffes i udlandet.
Der henvises  

 endvidere til pkt. 2.2 i * skm. cirk. nr. 82 af 29. maj 1997 om international  

 beskatning.* I de tilfælde, hvor der er tale om indtræden og ophør af skattepligt efter  

 FBL som følge af, at ledelsens sæde flyttes, finder de bestemmelser om  

 indgangsværdier og ophørsbeskatning, som er indført ved lov nr. 312 af 17.  

 maj 1995 anvendelse, jf FBL § 2, stk. 5. Det tilsvarende gør sig gældende  

 såfremt Danmark efter bestemmelserne i en dobbeltbeskatningsoverenskomst får  

 beskatningsretten hhv. må opgive beskatningsretten som domicilstat til en  

 fond m.v.
Der henvises i øvrigt til S.H.8.
Afsnit B.
Skattepligtens indtræden og ophør S.H.5 Generelle bemærkninger FBL henviser til SEL's regler om skattepligtens indtræden og ophør, dvs.  

 SEL §§ 4 og 5, samt reglerne om overgang fra én beskatningsform til en  

 anden, jf.
SEL §§ 5 A, 5 B og 5 C.
Det følger heraf, at den skattepligtige indkomst for fonde og foreninger  

 opgøres på grundlag af indkomsten i indkomståret.
Indkomståret følger  

 kalenderåret, jf.
SEL § 10. Fonden eller foreningen kan dog vælge et andet  

 indkomstår end kalenderåret (forskudt indkomstår). Et én gang benyttet  

 indkomstår kan ikke fraviges uden tilladelse.
S.H.6 Skattepligtens indtræden Det følger af SEL § 4 om skattepligtens indtræden, at skattepligten  

 indtræder på tidspunktet for stiftelsen.
Den første skatteansættelse for  

 nystiftede fonde og foreninger, der omfattes af loven, finder sted for det  

 indkomstår, som den første indkomstperiode udgør eller træder i stedet for,  

 uden hensyn til periodens længde.
Den første indkomstperiode kan højst være  

 på 18 måneder.
 Overgang fra skattefri virksomhed til fondsbeskatning sidestilles i denne  

 henseende med nystiftelse.
FL omfatter kun fonde og foreninger, hvis aktiver overstiger 250.000 kr., * jf. dog FL § 8, stk. 2, som omtalt under S.H.2.1. * Overstiges denne  

 beløbsgrænse, bliver fonden eller foreningen omfattet af FL og dermed af FBL.
Udgangspunktet er, at skattepligten efter FBL indtræder på det tidspunkt,  

 hvor aktivmassen overstiger 250.000 kr.
Det kan dog ofte være vanskeligt i  

 regnskabsperioden at kontrollere, om der er sket en sådan forøgelse, at  

 fondens eller foreningens aktiver overstiger 250.000 kr. i handelsværdi.
På  

 denne baggrund bør det i almindelighed accepteres, at forøgelsen først  

 konstateres ved aflæggelse af årsregnskabet.
Dette gælder dog ikke, såfremt  

 det i regnskabsperioden klart kan konstateres - f.eks. ved arv eller gave -  

 at aktivmassen overstiger 250.000 kr.
 Skattepligten omfatter indtægter erhvervet siden stiftelsen/forøgelsen.
For erhvervsdrivende fonde er registreringen i Erhvervs- og  

 Selskabsstyrelsen en gyldighedsbetingelse, jf.
EFL §§ 5 og 6. Skattepligten  

 indtræder på tidspunktet for registreringen og omfatter indtægter erhvervet  

 fra stiftelsen.
S.H.7 Skattepligtens ophør Skattepligt efter FBL ophører på det tidspunkt, hvor fonden eller  

 foreningen opløses, jf. § 2, stk. 1, og SEL § 5.
Opløsning af fonde skal ske i overensstemmelse med FL §§ 32 og 33 og EFL §§ 48-50. Opløsning af en fond kræver fondsmyndighedens samtykke.
Overgang fra fondsbeskatning til skattefri virksomhed sidestilles efter  

 SEL § 5, stk. 4, med opløsning.
Overgang til skattefri virksomhed foreligger  

 eksempelvis, hvis en fond overgår til at være omfattet af SEL § 3, eller hvis  

 fonden overgår til SEL § 1, stk. 1, nr. 6, og fonden ikke har erhvervsmæssig  

 virksomhed.
 Overgangen til SEL kan f.eks. skyldes, at fonden bliver undtaget fra  

 fondslovgivningen enten ved en generel eller konkret undtagelse eller ved, at  

 fondens aktivmasse udgør 250.000 kr. eller derunder.
I sidstnævnte tilfælde anvendes som udgangspunkt datoen for faldet i  

 aktivmassens værdi.
Det kan dog ofte være et problem i løbet af  

 regnskabsperioden at kontrollere, om der er sket et sådant fald i værdien, at  

 fondens eller foreningens aktivmasse ikke længere overstiger 250.000 kr.
I  

 lighed med den praksis, der bør anvendes ved indtræden af skattepligt, bør  

 det i almindelighed være tilstrækkeligt, at nedgangen først konstateres ved  

 aflæggelsen af årsregnskab.
Fonden eller foreningen kan dog selv henlede  

 opmærksomheden på nedgangen.
 Både ved ophør og ved overgang til skattefri virksomhed skal der ske  

 beskatning af den fortjeneste, der ville blive udløst ved salg til  

 handelsværdi.
Det gælder uanset, om et sådant salg faktisk finder sted, jf.
SEL § 5,  

 stk. 4.
Inden en måned efter opløsningen eller overgangen skal der indgives  

 anmeldelse herom til de kommunale skattemyndigheder, jf.
SEL § 5, stk. 3.
 De samme regler finder anvendelse, såfremt en faglig forening opløses  

 eller overgår til skattefri virksomhed.
Fonde og foreninger m.v. under konkurs er ikke skattepligtige af  

 konkursindkomsten, medmindre der træffes beslutning om skattepligt, jf.
KKSL  

 § 2. Overgang til skattefrihed af konkursindkomsten er ikke en overgang som  

 nævnt i SEL § 5, stk. 4.
 Om fusion af fonde m.v. henvises til S.H.20.2. og 20.3.
S.H.8 Overgang til anden form for skattepligt § 2, stk. 2-4 henviser til SEL §§ 5 A, 5 B og 5 C om overgang fra en  

 beskatningsform til en anden.
Det bemærkes, at reglerne i SEL §§ 5 A, 5 B og  

 5 C, jf. § 2, stk. 2-5, kun finder anvendelse, hvor ændringen ikke medfører  

 likvidation efterfulgt af en nystiftelse.
Ved ændringer i en fond eller forening, som beskattes efter SEL § 1, stk.  

 1, nr. 1-2 a og 3 a-6, der bevirker, at fonden eller foreningen for fremtiden  

 skal beskattes efter FBL's regler, finder SEL § 5 C, stk. 1, tilsvarende  

 anvendelse.
Herefter sker beskatning efter FBL's regler med virkning fra og  

 med det indkomstår, der efterfølger det indkomstår, hvori ændringen finder  

 sted.
Dette kan f. eks. være tilfældet, såfremt aktivmassen for en fond  

 omfattet af SEL § 1, stk. 1, nr. 6, stiger i værdi, således at værdien kommer  

 op over 250.000 kr.
SEL § 5 C, stk. 1, finder ligeledes tilsvarende anvendelse ved ændringer i  

 en fond eller forening, som beskattes efter FBL, der bevirker, at fonden  

 eller foreningen for fremtiden skal beskattes efter SEL § 1, stk. 1, nr. 1-2  

 a og 3 a-5, dvs. med aktieselskabsbeskatning.
Beskatningen efter SEL's regler  

 skal således ske med virkning fra og med det indkomstår, der efterfølger det  

 indkomstår, hvori ændringen finder sted.
Ved overgang fra beskatning efter  

 FBL til beskatning efter SEL § 1, stk. 1, nr. 6 vil overgangen dog være  

 omfattet af SEL § 5, således at der skal ske ophørsbeskatning.
Der henvises  

 til S.H.7.
Ved ændringer, der bevirker overgang fra SEL § 1, stk. 1, nr. 1-2 a og 3  

 a-6 til beskatning efter FBL, succederer fonden m.v. i de anskaffelsessummer,  

 anskaffelsestidspunkter og formål, hvortil formuegoderne oprindeligt var  

 anskaffet, jf.
SEL § 5 C, stk. 2. Der skal i den situation ikke ske  

 ophørsbeskatning jf.
SEL § 5.
SEL § 5 C, stk. 2, finder ligeledes anvendelse ved ændringer, der  

 bevirker, at beskatning for fremtiden skal ske efter andre regler i FBL end  

 hidtil.
FBL §§ 16-21 B om afskrivningsgrundlaget finder tilsvarende  

 anvendelse med hensyn til andre aktiver og passiver. * FBL § 21 C om  

 opgørelse af gevinst/tab efter KGL finder også tilsvarende anvendelse. *  

 Desuden finder § 22 om femårsfristen til at benytte henlæggelser foretaget af  

 en fond eller forening efter SEL § 3, stk. 3, tilsvarende anvendelse.
Overgang fra beskatning efter FBL til beskatning efter SEL § 1, stk. 1,  

 nr. 3, dvs. til andelsbeskatning, sidestilles med opløsning jf. henvisningen  

 i § 2, stk. 3, til SEL § 5 A.
I praksis vil en sådan overgang formentlig kun  

 være relevant for faglige foreninger.
Såfremt en fond eller forening overgår fra beskatning efter SEL § 1, stk.  

 1, nr. 3, til beskatning efter FBL finder SEL § 5 B, stk. 1, tilsvarende  

 anvendelse.
Beskatning efter FBL får således først virkning fra udløbet af  

 det indkomstår, hvori ændringen er indtruffet.
FBL §§ 16-22 finder  

 tilsvarende anvendelse.
 Da det afhænger af aktivmassens værdi, om en fond er omfattet af FL eller  

 ej, og dermed også om den er omfattet af FBL, kan den situation opstå, at  

 fonden i princippet kan gå ud og ind af FBL flere gange inden for samme  

 indkomstår afhængig af kursudsvingene.
Overgangsreglerne i SEL medfører dog, at fonden først vil indtræde eller  

 genindtræde i FBL med virkning fra det efterfølgende indkomstår, jf.
SEL § 5  

 C.
Fonden vil således ikke opleve, at den skattemæssigt i løbet af året  

 skiftevis vil være omfattet af henholdsvis FBL og SEL.
Der vil endvidere kun  

 kunne ske ophørsbeskatning i medfør af SEL § 5 én gang i løbet af  

 indkomståret.
Såfremt ledelsens sæde flyttes her til landet, og fonden derfor bliver  

 skattepligtig jf. § 1, stk. 1, nr. 4, finder bestemmelsen i SEL § 4 A  

 tilsvarende anvendelse.
Aktiver og passiver, som ikke i forvejen er omfattet  

 af dansk beskatning, anses efter § 4 A, stk. 1, for anskaffet på det faktiske  

 anskaffelsestidspunkt til handelsværdien på tilflytningstidspunktet.
For  

 afskrivningsberettigede aktiver er der i SEL § 4 A, stk. 2, indsat særlige  

 regler for fastsættelse af indgangsværdier.
Afskrivningsberettigede aktiver  

 anses for erhvervet på det faktiske anskaffelsestidspunkt til den faktiske  

 anskaffelsessum, og de anses for afskrevet maksimalt efter danske regler  

 indtil tilflytningstidspunktet.
Ved beregningen af afskrivningerne indtil  

 tilflytningstidspunktet anvendes de danske afskrivningsregler på dette  

 tidspunkt.
Der henvises endvidere til pkt. 3.2.1., 3.2.2. og pkt. 4 i skm.  

 cirk. nr. * 82 af 29. maj 1997 om international beskatning.* Ophører skattepligten, fordi ledelsens sæde flyttes til udlandet, Grønland  

 eller Færøerne finder bestemmelserne om opløsning, overgang til skattefri  

 virksomhed og ophør af skattepligt i SEL § 5 tilsvarende anvendelse.
Afsnit C.
Opgørelse af den skattepligtige indkomst mv.
S.H.9 Generelle bemærkninger Den skattepligtige indkomst for fonde og de i § 1, stk. 1, nr. 2, nævnte  

 foreninger (brancheforeninger) opgøres ifølge lovens § 3, stk. 1, efter de  

 for aktieselskaber gældende regler.
For de i § 1, stk. 1, nr. 3, nævnte  

 arbejdsmarkedssammenslutninger findes særlige regler om indkomstopgørelsen i  

 § 8, jf. herom nedenfor i S.H.18.
 I den efter §§ 3 og 8 opgjorte indkomst anerkendes en række særlige  

 fradrag efter §§ 4, 5 og 9, som er nærmere omtalt nedenfor under S.H., afsnit  

 D.
I § 3, stk. 1, er der henvist til de for aktieselskaber gældende regler  

 for opgørelse af den skattepligtige indkomst.
Denne henvisning bevirker, at  

 fondes og de i § 1, stk. 1, nr. 2, nævnte foreningers indkomst som hovedregel  

 opgøres efter SEL's regler.
Det vil sige skattelovgivningens almindelige  

 regler, for så vidt de efter deres indhold er anvendelige på fonde og  

 foreninger, jf.
SEL § 8. Henvisningen til de regler, der gælder for  

 selskaber, suppleres med en række yderligere henvisninger, hvorved fonde og  

 foreninger bringes ind under aktieselskabslignende regler.
Indkomstopgørelsen foretages under ét.
Det medfører eksempelvis, at  

 negativ erhvervsmæssig indkomst fragår i eventuel anden positiv indkomst, der  

 resterer efter bundfradrag som omtalt nedenfor under S.H.17. For  

 arbejdsmarkedssammenslutninger skal driftsomkostninger dog henføres til de  

 indtægter, de vedrører, jf.
S.H.18.2.
 Indkomstskatten udgør 34 pct. af den skattepligtige indkomst, jf. § 11,  

 stk. 1.
S.H.10 Erhvervsmæssig indkomst Ved opgørelsen af den skattepligtige indkomst medregnes overskud fra  

 erhvervsvirksomhed opgjort efter sædvanlige regler.
Foreninger omfattet af  

 FBL skal således også medregne indtægt fra omsætning med medlemmer, i  

 modsætning til foreninger omfattet af SEL § 1, stk. 1, nr. 6, jf.
SEL § 1,  

 stk. 5. Bortset herfra vil indkomst af erhvervsmæssig virksomhed kunne  

 afgrænses efter samme retningslinjer, som er gældende for skattepligtige, der  

 er omfattet af SEL § 1, stk. 1, nr. 6, jf.
SEL § 1, stk. 4.
 Til den erhvervsmæssige indkomst medregnes også indtægt ved erhvervsmæssig  

 virksomhed i udlandet.
 Nedenfor under S.H.18.1. er omtalt et særligt forhold vedrørende  

 fastlæggelsen af arbejdsmarkedssammenslutningers erhvervsmæssige indkomst.
Efter SEL § 3, stk. 5, anses indkomst, der erhverves af aktieselskaber,  

 som i altovervejende grad ejes af almenvelgørende eller almennyttige fonde  

 eller foreninger, for indtjent af fonden eller foreningen.
Efter gældende  

 praksis er det en betingelse, at fonden eller foreningen har ejet mindst 75  

 pct. af selskabets aktie- eller anpartskapital.
Denne betingelse skal være  

 opfyldt i hele indkomståret.
Reglen bevirker, at indkomsten ikke beskattes i  

 selskabet, men anses for indtjent direkte af fonden eller foreningen.
Det er  

 en forudsætning for at bringe reglen i anvendelse, at fonden i det  

 indkomstår, hvori den anses for at have indtjent beløbet, uddeler eller  

 hensætter beløbet efter § 4, stk. 1 eller 3. Fonden vil således have  

 fradragsret for et beløb, der svarer til den indtægt, som skal medregnes  

 direkte i fondens skattepligtige indkomst.
S.H.11 Renter Fonde og foreninger er skattepligtige af alle renteindtægter, uanset om  

 disse har tilknytning til den erhvervsmæssige virksomhed eller ej.
Der må  

 eventuelt foretages en opdeling af renteindtægterne i en erhvervsmæssig og en  

 ikke-erhvervsmæssig del, idet bundfradrag kun gives i den  

 ikke-erhvervsmæssige indkomst.
Afgrænsningen af den erhvervsmæssige indkomst  

 sker i henhold til praksis, f.eks. i forbindelse med SEL § 1, stk. 1, nr. 6.
Fonde og foreninger kan som andre retssubjekter yde et rentefrit eller  

 lavt forrentet lån, eftergive forfaldne renter eller stille ferie- eller  

 fribolig til rådighed.
Som udgangspunkt skal der ske beskatning af den  

 manglende indkomst i fonden eller foreningen som følge af manglende  

 renteindtægt.
Et beløb svarende til den manglende indkomst kan anses som en  

 uddeling.
Om der er fradragsret for en sådan uddeling afgøres efter § 4, stk.  

 1-3.
LSR har, jf.
TfS 1993,81, taget stilling til den skattemæssige behandling  

 af manglende renteindtægt af et rentefrit udlån fra en familiefond til  

 berettigede familiemedlemmer.
LSR fandt, at da det var en del af fondens  

 vedtægtsmæs-sige formål at yde lavt forrentede lån til familiemedlemmer,  

 måtte en til markedsrenten svarende rente af udlånene anses for uddelinger  

 omfattet af § 4, stk. 2. Uddelingerne kunne fradrages af fonden, i det omfang  

 modtagerne var skattepligtige til Danmark.
Dette forudsatte dog, at et beløb  

 svarende til uddelingerne i form af afkald på indtægter skulle medregnes til  

 den skattepligtige indkomst i det i § 3, stk. 2, 2. pkt. anførte omfang,  

 hvorved blev bemærket, at beløb af den pågældende art ikke kunne anses at  

 hidrøre fra erhvervsmæssig virksomhed.
Såvel indtægtsførelsen som fradrag  

 skulle foretages successivt for de indkomstår, som de manglende rentebeløb  

 vedrørte.
I samme sag udtalte LSR endvidere, at også afkald på lejeindtægter  

 ved ydelse af fribolig skal medregnes successivt i de indkomstår, hvori  

 afkaldet gives.
LSR har, jf.
TfS 1995,273, behandlet spørgsmålet om størrelsen af den  

 fikserede rente, som en familiefond blev beskattes af, i de tilfælde, hvor  

 fonden ydede rentefri eller lavt forrentede lån til slægtninge af stifteren.  

 Fonden, der bl.a havde som vedtægtsmæssige formål at yde lån til  

 familiemedlemmer mod en lavere rente end mindsterenten - evt. helt uden rente  

 - blev løbende beskattet af en rente svarende til mindsterenten på  

 udlånstidspunktet.
Skattepligten blev dog modsvaret af et tilsvarende  

 fradrag, idet lånene kunne betragtes som uddelinger.
LR har i en BF udtalt, at i en situation, hvor to foreninger, omfattet af  

 § 1, stk. 1, nr. 2, påtænkte at foretage et rentefrit udlån til et  

 aktieselskab, ville långiverne (foreningerne) skulle beskattes løbende af et  

 til afkaldet på renteindtægten svarende beløb, som blev fastsat til  

 markedsrenten (diskontoen + 4 pct.). I den konkrete sag tillagde LR det ikke  

 nogen vægt, om lånet blev ydet på opsigelses- eller anfordringsvilkår.
LR's  

 afgørelse er offentliggjort i TfS 1994,257. LR's afgørelse blev påklaget til  

 LSR.
LSR har fastslået, at långiverne har fradragsret for de fikserede  

 rentebeløb som egentlige "fondsudgifter" efter § 4, stk. 2.
 Afkast af en vedtægtsmæssig rentenydelsesret skal først medregnes ved  

 fondens indkomstopgørelse på det tidspunkt, hvor der ikke længere er en  

 berettiget rentenyder, og afkastet derfor tilfalder fonden.
Erhvervsdrivende fonde er omfattet af reglerne om fuldstændig  

 renteperiodisering, jf.
LL § 5, stk. 4. LR har vedtaget, at  

 ikke-erhvervsdrivende fonde og foreninger omfattet af FBL kan foretage  

 renteperiodisering, jf.
LL § 5, stk. 5. Det en gang valgte princip kan kun  

 ændres med tilladelse fra de kommunale skattemyndigheder.
S.H.12 Udbytte og lempelsesregler S.H.12.1 Udbytte fra danske selskaber, § 10, stk. 1 og 3.
 I henhold til § 10, stk. 1, er udbytte af aktier og andele fra et dansk  

 datterselskab, der er omfattet af SEL § 1, stk. 1, nr. 1 eller 2, hvori  

 fonden eller foreningen ejer mindst 25 pct. af aktiekapitalen i hele det  

 indkomstår, i hvilket udbyttet er modtaget, eller i en sammenhængende periode  

 på mindst 2 år frem til det tidspunkt, hvor udbyttet modtages, skattefrit.
 Reglerne i § 10, stk. 1, svarer til reglerne i SEL § 13, stk. 1, nr. 2.
 Udbytte, der ikke er omfattet af § 10, stk. 1, og som modtages fra danske  

 selskaber, der er skattepligtige efter SEL § 1, stk. 1, nr. 1, 2, 4 eller 5  

 a, 1. pkt., medregnes ved indkomstopgørelsen med 66 pct. af udbyttebeløbet,  

 jf. § 10, stk. 3. Der kan være tale om udbytte fra datterselskaber omfattet  

 af SEL § 1, stk. 1, nr. 1 eller 2, som ikke opfylder den tidsmæssige  

 betingelse i § 10, stk. 1, samt udbytte fra ikke-datterselskaber omfattet af  

 disse bestemmelser.
 Endvidere omfatter § 10, stk. 3, udbytte fra selskabsbeskattede  

 andelsselskaber omfattet af SEL § 1, stk. 1, nr. 4, og udbytte fra  

 akkumulerende investeringsforeninger omfattet af samme lovs § 1, stk. 1, nr.  

 5 a, 1. pkt. § 10, stk. 3, finder dog ikke anvendelse, såfremt aktierne i det  

 udbyttegivende selskab er omfattet af ABL § 3 (næringsaktier).
* Udlodninger fra udloddende investeringsforeninger er omtalt under  

 S.H.12.1.3., hvortil der henvises. * S.H.12.1.1 Udbytte fra udenlandske datterselskaber, § 10, stk. 2.
 Reglerne i § 10, stk. 1, finder tilsvarende anvendelse på udbytte fra  

 udenlandske datterselskaber, såfremt fonden eller foreningen godtgør, at det  

 udbyttegivende selskab er beskattet efter regler, der ikke i væsentlig grad  

 afviger fra reglerne her i landet, jf. § 10, stk. 2. Der henvises i § 10,  

 stk. 2, til SEL § 13, stk. 3. Hvis kun en del af udbyttet hidrører fra et  

 datterselskab, hvor beskatningen ikke i væsentlig grad afviger fra reglerne  

 her i landet, indrømmes der kun skattefrihed for denne del.
 I bek. nr. 983 af 1. dec. 1994 om indkomstbeskatning af aktieselskaber  

 fremgår hvilke kriterier, der lægges til grund ved godkendelse af udenlandske  

 selskabsskattesystemer.
Det fremgår af bek.'s § 7, stk. 1, at der ved afgørelsen af, om det  

 udenlandske selskab beskattes efter regler, der i tilstrækkelig grad ligner  

 de danske, skal foretages en samlet vurdering af det pågældende udenlandske  

 selskabssystem.
I henhold til bek.'s § 7, stk. 2, er der tale om en væsentlig  

 afvigelse fra de danske regler, såfremt:
1) Den udenlandske selskabsbeskatning ikke er en egentlig  

 indkomstbeskatning, men derimod en beskatning i form af afgifter eller  

 lignende, der opkræves uafhængigt af indkomstens størrelse, eller 2) det udenlandske selskabsskattesystem indrømmer fuldt fradrag for  

 udloddede udbytter, eller 3) den selskabsskat, der pålignes efter reglerne i det pågældende udland,  

 er væsentligt mindre, end den tilsvarende danske skat ville have været,  

 såfremt det udenlandske selskab havde været fuldt skattepligtig her til  

 landet.
 I øvrigt henvises til pkt. 48 i cirk. nr. 136 af 7. nov. 1988  

 (selskabsskattecirkulæret).
 S.H.12.1.2 Udbytte fra udenlandske selskaber, § 10, stk. 4.
Efter § 10, stk. 4, medregnes udbytte, der ikke er omfattet af stk. 2, og  

 som modtages fra udenlandske selskaber, med 66 pct. af udbyttebeløbet ved  

 indkomstopgørelsen.
Bestemmelsen omfatter udbytte fra udenlandske  

 datterselskaber som ikke opfylder den tidsmæssige betingelse i § 10, stk. 1,  

 samt udbytte fra ikke-datterselskaber.
Bestemmelsen finder kun anvendelse,  

 såfremt den udbyttemodtagende fond eller forening godtgør, at det  

 udbyttegivende selskab er beskattet efter regler, der ikke i væsentlig grad  

 afviger fra reglerne her i landet.
Såfremt kun en del af udbyttet hidrører  

 fra et selskab, hvor beskatningen ikke i væsentlig grad afviger fra reglerne  

 her i landet, beskattes kun denne del med 66 pct. af udbyttebeløbet.
Det er  

 endvidere en betingelse, at der ikke er tale om udbytte fra aktier, som er  

 omfattet af ABL § 3 (næringsaktier).
I henhold til § 10, stk. 4, er skatteministeren bemyndiget til at  

 fastsætte de nærmere regler om, hvilke kriterier der lægges til grund ved  

 godkendelse af udenlandske skattesystemer.
Dette er sket i bek. nr. 649 af  

 26. juli 1995 (bek. om fondsbeskatning).
 Reglerne i § 10, stk. 4, svarer til SEL § 13, stk. 5, jf. § 13, stk. 3.  

 Reglerne i fondsbeskatningsbek. vedrørende skattefrihed for udbytte fra  

 udenlandske selskaber er identiske med de tilsvarende regler for selskaber i  

 bek. nr. 983 af 1. dec. 1994 om indkomstbeskatning af aktieselskaber, jf.  

 ovenfor under S.H.12.1.1.
 * Udlodninger fra udloddende investeringsforeninger er omtalt under S.H.  

 12.1.3., hvortil der henvises.
 S.H.12.1.3 Udlodninger fra udloddende investeringsforeninger, § 10, stk.  

 5-8.
Beskatning hos fonde m.v. af udlodninger fra udloddende  

 investeringsforeninger (både danske og udenlandske) fremgår af § 10, stk.  

 5-8, som affattet med virkning fra og med den 1. jan. 1996, jf. lov nr. 399  

 af 22. maj 1996 om beskatning af investeringsforeninger og deres medlemmer  

 m.v.
Reglerne i § 10, stk. 5-8, svarer til de ved samme lov gennemførte  

 ændringer af SEL § 13, stk. 6-9.
Reglerne i § 10, stk. 5-7, er nye, mens § 10, stk. 8, er en videreførelse  

 af de hidtidige regler i § 10, stk. 3 og 4, om udlodninger fra henholdsvis  

 danske og udenlandske udloddende investeringsforeninger.
De nye regler i §  

 10, stk. 5-7, omhandler den del af udlodningen, der er skattefri, mens § 10,  

 stk. 8, angår opdelingen af den skattepligtige del af udlodningen i en del,  

 der medregnes fuldt ud ved indkomstopgørelsen, og i en del, der kun medregnes  

 med 66 pct.
Samtidig bemærkes, at det er den nye regel i LL § 16 C, jf.  

 lovbek. nr. 819 af 3. nov. 1997, som samtidig indsat ved lov nr. 399 af 22.  

 maj 1996, der er den centrale bestemmelse om udloddende  

 investeringsforeninger.
Efter § 10, stk. 5, er udlodninger fra udloddende investeringsforeninger,  

 jf.
LL § 16 C, stk. 1, skattefri for modtageren i det omfang, det fremgår af  

 stk. 6 og 7, jf. nedenfor.
Skattefriheden gælder dog ikke, hvis udlodningerne  

 hidrører fra aktier omfattet af ABL § 3 (næringsaktier). Det svarer til den  

 indskrænkning, der hidtil har været i anvendelsen af 66 pct.'s-reglen.
 § 10, stk. 6 og 7, angår opgørelsen af den skattefri del af udlodningerne  

 efter stk. 5. Der er tale om to maksimeringsregler således, at den skattefri  

 del af udlodningen udgør det mindste af de beløb, som opgøres efter  

 henholdsvis stk. 6 og 7.
 Efter stk. 6 opgøres den skattefri del som forskellen mellem udlodningerne  

 og den del af udlodningerne, som hidrører fra investeringsforeningens  

 minimumsudlodning beregnet efter LL § 16 C, stk. 2-6. I stk. 7 bestemmes, at  

 uanset stk. 6 kan den skattefri del af de samlede udlodninger efter stk. 5  

 dog ikke overstige investeringsforeningens positive nettogevinster på aktier,  

 der omfattes af ABL § 4 (d.v.s. aktier, som investeringsforeningen afstår  

 efter en ejertid på mindst 3 år) i det indkomstår, de pågældende udlodninger  

 vedrører.
De pågældende nettogevinster på aktier opgøres under anvendelse af ABL §  

 4, stk. 1, 3 og 4 samt ABL § 6, hvilket svarer til de regler, der gælder for  

 personer ved direkte investeringer.
Et nettotab på unoterede aktier modregnes  

 i nettogevinster på børsnoterede aktier, jf. bemærkningerne til § 4, nr. 4, i  

 lovforslaget L 117 1995-96 (lov nr. 399 af 22. maj 1996). Reglerne for  

 opgørelsen af nettogevinsterne er omtalt i bemærkningerne til § 3, nr. 5, i  

 samme lovforslag, hvortil der henvises.
Stk. 8, jf. 1. og 2. pkt., er en videreførelse af de hidtidige regler om,  

 at man kun beskatter 66 pct. af den del af udlodningen, der kan henføres til  

 investeringsforeningens udbytter af aktier m.v. i danske aktieselskaber  

 (tidl.: stk. 3, 2. og 3. pkt.) og udenlandske tilstrækkeligt beskattede  

 selskaber (tidl.: stk. 4, 5. pkt.). Ifølge 3. pkt. gælder skattefriheden dog  

 ikke, hvis udlodningerne hidrører fra aktier omfattet af ABL § 3  

 (næringsaktier). Dette svarer også til de hidtidige regler. * S.H.12.2 Udlandslempelse § 11, stk. 2, indeholdt tidligere en henvisning til den tidligere  

 bestemmelse i SEL § 17, stk. 2, om udlandslempelse.
Bestemmelsen om  

 udlandslempelse, som affattet i SEL § 17, stk. 2, i lovbek. nr. 873 af 23.  

 okt. 1992 (SEL), er imidlertid ophævet ved lov nr. 486 af 30. juni 1993, som  

 ændret ved lov nr. 427 af 14. juni 1995. Lov nr. 486 af 30. juni 1993 har  

 virkning fra og med indkomståret 1994. Der er dog stadig mulighed for til og  

 med indkomståret 1999 at opnå udlandslempelse.
Det følger af lovens § 4, at  

 såfremt et af de i SEL § 1, stk. 1, nr. 1-3, 5 og 5 b, nævnte selskaber og  

 foreninger m.v. samt fonde og foreninger omfattet af FBL, godtgør, at en vis  

 del af dets skattepligtige indkomst hidrører fra virksomhed i udlandet,  

 nedsættes den beregnede indkomstskat med henholdsvis 6/7 for indkomståret  

 1994, 5/7 for indkomståret 1995, 4/7 for indkomståret 1996, 3/7 for  

 indkomståret 1997, 2/7 for indkomståret 1998 og 1/7 for indkomståret 1999 af  

 halvdelen af det skattebeløb, der forholdsmæssigt svarer til den nævnte del  

 af indkomsten.
Ved opgørelsen af den del af den skattepligtige indkomst, der hidrører fra  

 virksomhed i udlandet, regnes alene med den ved nævnte virksomhed indtjente  

 nettoindtægt.
Hvor det er forbundet med betydelige praktiske vanskeligheder  

 at opgøre hvor stor en del af den skattepligtige indkomst, der hidrører fra  

 virksomhed i udlandet, kan LR tillade, at nedsættelsen beregnes på andet  

 grundlag.
Bestemmelsen finder ikke anvendelse på indtægter hidrørende fra  

 Færøerne og Grønland.
 S.H.12.3 Datterselskabslempelse, § 11, stk. 2.
 Det fremgår af § 11, stk. 2, at reglerne i SEL § 17, stk. 2, 3 og 4,  

 vedrørende nedsættelse eller eftergivelse af den beregnede skat for indkomst  

 fra udlandet finder tilsvarende anvendelse for fonde og foreninger.
I henhold til SEL § 17, stk. 2, (datterselskabslempelse) nedsættes den del  

 af skatten, der svarer til forholdet mellem udbyttet fra det udenlandske  

 datterselskab og den skattepligtige indkomst.
Nedsættelsen kan ikke overstige  

 det beløb, som datterselskabet har udredet i skat af den del af indkomsten,  

 der ligger til grund for udbyttet til moderfonden/foreningen.
Nedsættelse efter SEL § 17, stk. 2, er udelukket, såfremt  

 datterselskabsudbyttet er omfattet af § 10, stk. 2. SEL § 17, stk. 2, har  

 således kun selvstændig betydning, hvor datterselskabet er undergivet en  

 beskatning, der i væsentlig grad afviger fra den danske beskatning.
Det er en  

 betingelse, at den udbyttemodtagende fond eller forening -  

 moderfonden/foreningen - har ejet mindst 25 pct. af aktiekapitalen i det  

 udbyttegivende selskab - datterselskabet - enten i hele det indkomstår, hvori  

 udbyttet er modtaget, eller i en sammenhængende periode på mindst to år frem  

 til det tidspunkt, hvor udbyttet modtages.
 S.H.12.3.1 Eftergivelse af skat af udbytte fra udenlandske selskaber, §  

 11, stk. 2.
Såfremt en fond eller en forening modtager udbytte fra udenlandske  

 selskaber, og udbyttet ikke er omfattet af FBL § 10, stk. 2 eller 4, eller  

 SEL § 17, stk. 2, kan en del af skatten eftergives, jf.
SEL § 17, stk. 3. Det  

 beløb, som kan eftergives, udgør maksimalt det beløb, hvormed summen af det  

 beløb, som det udbyttegivende selskab har udredet i skat af den del af  

 indkomsten, der ligger til grund for udbyttet, og det beløb, som fonden eller  

 foreningen har udredet i skat af den til udbyttet svarende del af indkomsten,  

 overstiger summen af det beløb, der skulle have været udredet i skat af  

 henholdsvis det udbyttegivende selskab og fonden eller foreningen, såfremt  

 det udbyttegivende selskab skulle have været beskattet her i landet.
Såfremt  

 der er indgået en dobbeltbeskatningsoverenskomst med den stat, hvor det  

 udbyttegivende selskab er hjemmehørende, kan der dog ikke ved opgørelsen af  

 det beløb, der skal eftergives, indregnes større skattebeløb end de, som den  

 pågældende stat efter overenskomsten har et ubetinget krav på at oppebære,  

 jf.
SEL § 17, stk. 4.
Eksempel 1 Da den samlede beskatning i det udbyttegivende udenlandske selskab af den  

 del af indkomsten, der ligger til grund for udbyttet, og af udbyttet hos den  

 danske fond/forening ikke overstiger den beskatning, der ville være sket i  

 det udbyttegivende selskab og hos fonden/foreningen, såfremt det  

 udbyttegivende selskab skulle beskattes her i landet af den til grund for  

 udbyttet liggende indkomst, gives der i dette tilfælde ikke lempelse.
Eksempel 2 Den beskatning, der ville være sket i det udbyttegivende selskab og hos  

 fonden/foreningen, såfremt det udbyttegivende selskab skulle beskattes her i  

 landet af den til grund for udbyttet liggende indkomst, er lige som i  

 eksempel 1 på 48,8. Lempelsen bliver derfor på 49,1 - 48,8 eller 0,3.
S.H.12.4 Modregning og tilbagebetaling af udbytteskat Reglerne om modregning og tilbagebetaling af udbytteskat for selskaber  

 finder tilsvarende anvendelse for fonde og foreninger, jf.
KSL § 67, stk. 3.
Såfremt der er indeholdt udbytteskat, modregnes udbytteskatten i den  

 indkomstskat, som fonden eller foreningen skal betale i det kalenderår, hvori  

 udbyttet er erhvervet.
Såfremt beløbet ikke kan anvendes til modregning  

 udbetales det kontant.
 S.H.12.5 Skattenedsættelse efter LL § 33.
 Efter LL § 33 gives der fradrag i skat til Danmark for skattebeløb, der er  

 betalt til udlandet, jf. pkt. 5.1. i skm. cirk. nr. 72 af 17. april 1996 om  

 LL.
Denne regel finder også anvendelse for fonde og foreninger.
Fondes og  

 foreningers skat af indkomst fra udlandet kan desuden nedsættes efter  

 bestemmelser herom i dobbeltbeskatningsaftaler indgået med de pågældende  

 stater.
Skattenedsættelsen foretages i den beregnede skat i sædvanlig  

 rækkefølge.
S.H.12.6 Prioriteringsreglens udstrækning på skattefri  

 datterselskabsudbytte Prioriteringsreglen i § 6, jf.
S.H.24, omfatter skattefri  

 datterselskabsudbytter og den del af udbyttet fra andre selskaber, der ikke  

 skal medregnes ved indkomstopgørelsen.
S.H.13 Kapitalgevinster S.H.13.1 Generelle bemærkninger Henvisningen i § 3, stk. 1, til de almindelige regler om  

 indkomstopgørelsen for selskaber omfatter også reglerne om beskatning af  

 kapitalgevinster.
S.H.13.2 Ejendomsavance Fonde og foreninger, der ikke driver næringsvirksomhed med køb og salg af  

 fast ejendom, vil kun være skattepligtige af fortjeneste ved afståelse af  

 fast ejendom, når betingelserne herfor i EBL eller ELBL er opfyldt.
Tab ved  

 afståelse af fast ejendom omfattet af EBL kan fradrages i anden fortjeneste  

 ved afståelse af fast ejendom, der også er omfattet af EBL.
Tab ved afståelse  

 af ejerlejligheder, der er omfattet af ELBL, kan derimod ikke fradrages.
Geninvesteringsreglerne i EBL § 6 A - C finder tilsvarende anvendelse for  

 fonde og foreninger.
Efter disse regler kan fonden eller foreningen enten ved  

 at genanskaffe en ny ejendom, ved at genopføre en skadelidt ejendom eller ved  

 at ombygge, tilbygge eller nybygge på en ejendom i forbindelse med afståelse  

 af en fast ejendom, udskyde beskatningen til en senere ejendomsafståelse.
Der  

 henvises til pkt. 5.1. i cirk. nr. 166 af 12. sep. 1994 om EBL.
S.H.13.3 Aktieavance Fonde og foreninger er omfattet af ABL.
Aktieavancebeskatningen svarer til  

 den for aktieselskaber gældende, jf.
ABL § 1, stk. 4. * Efter særreglen i ABL  

 § 4, stk. 6, 1. pkt., er skattepligtige efter FBL derfor også skattefri af  

 gevinst ved afståelse af aktier m.v. efter mere end tre års ejertid.
Tab er  

 til gengæld ikke fradragsberettiget.
Ovennævnte særregel finder dog ikke  

 anvendelse, når aktierne m.v. er erhvervet ved udlodning med succession fra  

 et dødsbo i henhold til DBSL § 36, stk. 3., d.v.s. at gevinst eller tab i så  

 fald opgøres efter de almindelige regler i ABL § 4, stk. 1, 3 og 4. Dette  

 følger af henvisningen i ABL § 4, stk. 6, 1. pkt., til DBSL § 36, stk. 3.  

 Henvisningen i ABL § 4, stk. 6, 1. pkt., til DBSL § 36, stk. 3, er indsat med  

 virkning fra og med den 1. jan. 1997, jf. lov nr. 1223 af 27. dec. 1996 om  

 ændringer som følge af DSL og DBSL.
DBSL § 36, stk. 3, svarer i øvrigt til  

 den hidtidige bestemmelse i ABL § 4, stk. 6, 2. pkt., som samtidig er ophævet  

 ved ovennævnte lov.
DBSL § 36, stk. 3, er også omtalt under S.H.15. * I  

 øvrigt kan der henvises til pkt. 4 i skm. cirk. nr. 137 af 19. juli 1994 om  

 beskatning ved afståelse af aktier.
Cirkulæret omhandler desuden reglen i ABL  

 § 6, stk. 6, om begrænsning af fradragsretten for tab ved selskabers eller  

 fondes aktieafståelser, jf. cirk.'s pkt. 4.3. Tab kan alene fradrages,  

 såfremt tabet overstiger den del af udbytterne, der ikke har været medregnet  

 ved indkomstopgørelsen efter FBL § 10. Om aktier modtaget ved arveudlæg  

 henvises til S.H.15.
S.H.13.4 Kursgevinster Fonde og foreninger er ligeledes omfattet af KGL.
I medfør af KGL § 2 er fonde og foreninger generelt skattepligtige af  

 gevinster og tab på fordringer og gæld.
Dette gælder også fordringer og gæld  

 i fremmed valuta, jf.
KGL § 6. I lighed med selskaber er fonde og foreninger  

 som udgangspunkt ikke omfattet af mindsterentereglen.
Konvertible obligationer, der afstås inden 3 år efter erhvervelsen,  

 behandles skattemæssigt efter reglerne i ABL.
Afstås konvertible obligationer  

 efter mere end 3 års ejertid, afhænger beskatningen af en eventuel gevinst  

 af, om mindsterentekravet på udstedelsestidspunktet er opfyldt.
Tab på  

 konvertible obligationer, der afstås efter mere end 3 års ejertid, er ikke  

 fradragsberettiget.
Der henvises i øvrigt til afsnit F i skm. cirk. nr. 134  

 af 29. juli 1992 om KGL.
Efter § 9, stk. 2, i FL er der adgang for ikke-erhvervsdrivende fonde til  

 at kunne uddele nettokursgevinster.
Såvel de erhvervsdrivende som de  

 ikke-erhvervsdrivende fonde har således mulighed for at minimere  

 kursgevinstbeskatningen via fradragsberettigede uddelinger.
Fonden kan få fradrag for uddeling af nettokursgevinsten, uanset at denne  

 først kan opgøres beløbsmæssigt efter indkomstårets udgang.
Det er dog en  

 betingelse, at fonden ved den foretagne uddeling må anses for endeligt at  

 have forpligtet sig til uddeling. jf.
S.H.21.2.
Med hensyn til kurstab er der i § 3, stk. 2, 4. og 5. pkt. indsat en  

 særlig regel om underskudsfremførsel, jf. nedenfor under S.H.19. Særligt  

 bemærkes, at der ved opgørelsen af det fradragsberettigede nettokurstab skal  

 tages højde for prioriteringsreglen i § 6, jf.
TOLD-SKAT Nyt 1992.15.449 (TfS  

 1992,409) (Dep.).
 Uanset udgangspunktet om fradragsret for tab på alle fordringer indeholder  

 KGL § 6 B en regel om, at bl.a. fonde og foreninger som udgangspunkt ikke kan  

 fradrage tab på fordringer på koncernforbundne selskaber.
 Koncernforbundne selskaber anses efter KGL § 6 B, stk. 3, som værende  

 selskaber og foreninger m.v., hvor samme aktionærkreds ved fordringens  

 erhvervelse eller på noget senere tidspunkt direkte eller indirekte ejer mere  

 end 50 pct. af aktiekapitalen i hvert selskab eller direkte eller indirekte  

 råder over mere end 50 pct. af stemmerne i hvert selskab.
Såfremt kreditors fradragsret er omfattet af den nævnte begrænsning, skal  

 debitor ikke medregne den modsvarende gevinst på sin gæld.
Dette gælder dog  

 ikke ved eftergivelse af gæld, i det omfang gælden nedskrives til et lavere  

 beløb end fordringens værdi for kreditor på tidspunktet for  

 gældseftergivelsen.
I disse tilfælde sker der beskatning af den del af  

 gældseftergivelsen, som udgør forskellen mellem gældens aktuelle værdi, og  

 det beløb hvortil gælden nedskrives.
Det bemærkes endvidere, at der ikke er skattepligt af gevinst på gæld som  

 følge af tvangsakkord eller aftale om en samlet ordning mellem en skyldner og  

 dennes kreditorer om bortfald eller nedsættelse af gælden (frivillig akkord),  

 jf.
KGL § 6 A.
Dette gælder dog ikke, i det omfang gælden nedskrives til et  

 lavere beløb end fordringens værdi for kreditor.
* KGL er revideret ved lov nr. 439 af 10. juni 1997. Den reviderede lov  

 har som udgangspunkt virkning fra og med indkomståret 1998, dog har lovens  

 kap. 6 om finansielle kontrakter (§§ 29-34) virkning fra og med den 1. jan.  

 1997. Fonde og foreninger m.v. er omfattet af reglerne i §§ 29, 30, 31 og 33.  

 Særligt bemærkes, at opregningen i KGL § 30 af de kontraktstyper, som er  

 undtaget fra lovens regler om finansielle kontrakter, indeholder en række nye  

 undtagelser.
KGL § 30 er nærmere omtalt i bemærkningerne til § 30 i forslag  

 til lov nr. 439 af 10. juni 1997 (L 194/1996-97). Der henvises i øvrigt til  

 bemærkningerne til lovforslagets kap. 6. * S.H.13.5 Goodwill og andre immaterielle rettigheder Fonde og foreninger er også omfattet af reglerne i LL §§ 16 E og 16 F om  

 henholdsvis beskatning af goodwill m.v. samt i tilknytning hertil adgang til  

 afskrivninger på vederlag ved erhvervelse af goodwill m.v.
Ved opgørelsen af  

 den skattepligtige indkomst skal fonde og foreninger medregne fortjeneste  

 eller tab ved afhændelse, afståelse eller opgivelse af den goodwill, som er  

 tilknyttet virksomheden.
Det tilsvarende gør sig gældende for de øvrige  

 immaterielle rettigheder, der er omfattet af LL § 16 E.
Reglerne i LL §§ 16 E  

 og 16 F er nærmere beskrevet i skm. cirk. nr. 97 af 26. juni 1995 om  

 beskatning af goodwill m.v., * der for så vidt angår pkt. 3.5  

 (interesseforbundne parter) er ændret ved skm. cirk. nr. 133 af 19. aug.  

 1996.* Endvidere kan der henvises til pkt. 2.3.5 og pkt. 2.5.-7. i skm. cirk.  

 nr. 181 af 1. dec. 1995 om ophævelse af lov om særlig indkomstskat m.v. og  

 ændring af forskellige skattelove og konkursloven, jf. tillige pkt. 13  

 (goodwill m.v.) i skm. cirk. nr. 72 af 17. apr. 1996 om LL.
 S.H.14 Gaver m.v.
S.H.14.1 Gaver til fonde, der ikke er familiefonde Efter § 3, stk. 3, er fonde kun skattepligtige af gaver, som er bestemt  

 til uddeling.
Det er således alene gaver, der ikke kan anvendes til uddeling  

 - d.v.s. som tilfalder grundkapitalen (den bundne kapital) - fonden ikke skal  

 medregne til den skattepligtige indkomst.
Såfremt gaven tilfalder  

 grundkapitalen (den bundne kapital), og det i vedtægten er bestemt, at  

 kapitalen i løbet af et nærmere fastsat tidsrum skal anvendes til uddeling,  

 medregnes gaven dog til den skattepligtige indkomst.
En gave kan tilfalde  

 grundkapitalen enten ved stiftelse af fonden, eller ved en disposition  

 hvorved grundkapitalen udvides.
Foreninger, bortset fra  

 arbejdsmarkedssammenslutninger, jf.
S.H.18.1., skal derimod altid medregne  

 gaver til den skattepligtige indkomst.
Reglerne om gavebeskatning i § 3 skal ses i sammenhæng med FL samt EFL.
I FL anvendes udtrykket den bundne kapital, som omfatter den kapital, der  

 forelå ved fondens stiftelse, samt aktiver der modsvarer overskud, som er  

 henlagt til konsolidering.
Den bundne kapital kan kun uddeles med  

 fondsmyndighedens samtykke, medmindre det i vedtægterne er bestemt, at  

 kapitalen skal anvendes til uddeling i løbet af et nærmere fastsat tidsrum,  

 jf.
 FL § 9, stk. 5. Efter FL tilfalder gaver den bundne kapital, medmindre  

 giver har bestemt, at gaven skal anvendes til uddeling.
I EFL anvendes udtrykket grundkapital, jf.
EFL § 9, som omfatter den  

 kapital, hvormed den erhvervsdrivende fond er registreret i Erhvervs- og Selskabsstyrelsen.
Nedsættelse af grundkapitalen kræver fondsmyndighedens  

 samtykke, jf.
EFL § 11, stk. 1. Grundkapitalen kan alene nedsættes med  

 henblik på uddeling, hvis det fremgår af vedtægten, jf.
EFL § 11, stk. 2.
 Gaver til erhvervsdrivende fonde tilfalder kun grundkapitalen, hvis giver  

 udtrykkeligt har bestemt dette.
 Hvad enten der anvendes betegnelsen grundkapital, bunden kapital el.  

 lign., dækker den skattemæssige anvendelse af begreberne over kapital, som  

 ikke kan uddeles.
 Da en del gaver senere uddeles, omfatter skattefriheden ikke gaver, hvorom  

 det er bestemt, at gaven skal anvendes til uddeling, eller det i vedtægten er  

 bestemt, at kapitalen i løbet af et nærmere fastsat tidsrum skal anvendes til  

 uddeling.
 Modtager en fond en gave fra en anden fond, som er beregnet til  

 videreuddeling, er den modtagende fond skattepligtig af gaven, jf. § 3, stk.  

 3, 1. pkt., medmindre den uddeles med fradragsret i samme indkomstår, hvori  

 den er modtaget.
Ved lov nr. 180 af 23. mar. 1995 er det i § 4, stk. 2, præciseret, at der  

 er fradragsret for en fonds uddelinger til en anden fond med et ikke  

 almennyttigt eller almenvelgørende formål, selv om den modtagende fond på  

 grund af reglen i § 3, stk. 3, ikke skal medregne uddelingen (gaven) til den  

 skattepligtige indkomst.
Dette gælder dog ikke, såfremt der foreligger  

 gensidige gaver mellem fondene.
I en afgørelse, jf.
TfS 1994,320 (BF), har LR behandlet spørgsmålet, om en fusion af to fonde i henhold til FUL § 14,  

 stk. 1, nr. 1, kunne gennemføres uden beskatning, selv om fusionen efter  

 tilladelse fra fondsmyndighederne skulle gennemføres ved, at den indskydende  

 fonds egenkapital - d.v.s. både den disponible og bundne kapital - overførtes  

 til den disponible kapital i den modtagende fond.
Det var oplyst, at den  

 indskydende fond ikke havde modtaget gaver til udvidelse af den bundne  

 kapital og derfor ikke havde fået fritagelse for beskatning af gaver efter  

 FBL's regler.
LR fandt ikke, at den påtænkte fusion var til hinder for  

 anvendelse af FUL's regler, idet overførslen ikke havde skattemæssig  

 betydning.
Afgørelsen er mere udførligt refereret under S.H.20.2.
S.H.14.2 Gaver til familiefonde Ved familiefonde forstås fonde, i hvis vedtægter der tillægges medlemmer  

 af bestemte familier fortrinsret til uddelinger fra fonden eller fortrinsret  

 til at besætte bestemte stillinger m.v. - dog ikke hverv som medlem af  

 bestyrelsen - jf.
FL § 7 og EFL § 8.
Efter § 3, stk. 3, 1. pkt., er familiefonde skattepligtige af gaver, som  

 anvendes til uddeling eller hvorom det i vedtægten er bestemt, at kapitalen i  

 løbet af et nærmere bestemt tidsrum skal anvendes til uddeling.
Desuden er  

 familiefonde skattepligtige af gaver, hvorved fondens grundkapital udvides,  

 jf. 2. pkt.
Gaver, som tilfalder grundkapitalen i forbindelse med stiftelse  

 af en familiefond pålægges en afgift på 20 pct. af gavens værdi, jf. 3. pkt.  

 Afgift betales således kun, hvis gaven tilfaldet grundkapitalen.
Er der tale  

 om en gave, som helt eller delvis senere skal uddeles, betales der almindelig  

 indkomstskat af den del af gaven, som anvendes til uddeling.
Det bemærkes, at  

 § 3, stk. 3, 3. pkt., er indsat ved § 5 i lov nr. 399 af 22. maj 1996.  

 Afgiftspligtige gaver indgår - i modsætning til skattepligtige gaver - ikke i  

 den indkomst, der reduceres med bundfradraget efter § 3, stk 2.
Fonde, der både varetager familiemæssige formål og andre formål, behandles  

 skattemæssigt som familiefonde.
Opnår en "blandet"  

 ikke-erhvervsdrivende familiefond fondsmyndighedens tilladelse til at  

 foretage en opdeling af fondens bundne kapital i adskilte afdelinger, således  

 at de familiemæssige formål adskilles fra de øvrige formål, er fonden dog  

 ikke skattepligtig af gaver, som tilfalder grundkapitalen i den  

 ikke-familiemæssige afdeling, jf.
TfS 1988,138 (Dep.). For at afdelinger kan  

 anerkendes som adskilte, skal der for den enkelte afdeling føres særskilt  

 regnskab med angivelse af bunden og disponibel kapital samt angivelse af  

 indtægter, udgifter og gaver.
* Erhvervs- og Selskabsstyrelsen har som fondsmyndighed for fonde omfattet  

 af EFL oplyst, at grundkapitalen i en erhvervsdrivende fond ikke kan opdeles  

 i forskellige afdelinger. * Familiefonde, der yder lån til lav eller ingen rente, giver herved  

 modtageren af lånet en økonomisk fordel i kraft af en rente lavere end  

 mindsterenten, jf.
TfS 1995,273 (LSR). Denne fordel, der anses for løbende  

 uddelinger fra fonden, kan hos modtageren (låntageren) karakteriseres som en  

 gave eller understøttelse, jf.
SL § 4 litra c, der løbende skal medregnes i  

 indkomstopgørelsen.
Låntageren har samtidig et tilsvarende rentefradrag.
Se  

 også under S.H.11.
 Om betaling af afgift se S.H.25.
S.H.14.3 Afgift af indskud i en udenlandsk lavt beskattet fond/trust Efter FBL § 3 A, der er indsat ved lov nr. 487 af 12. juni 1996  

 (international beskatning), skal fuldt skattepligtige fonde m.v., der fra og  

 med den 6. dec. 1995 foretager indskud i en lavtbeskattet fond eller trust i  

 udlandet, betale en afgift på 20 pct. af det indskudte beløb.
Dette gælder  

 dog kun den del af de årlige indskud, der overstiger 10.000 kr.
Ifølge  

 bestemmelsen er der mulighed for at få dispensation fra afgiften, hvis  

 indskyderen godtgør, at midlerne i den udenlandske fond eller trust anvendes  

 i almenvelgørende eller på anden måde almennyttigt øjemed til fordel for en  

 større kreds af personer.
Indskud, der foretages af udenlandske selskaber og foreninger mv., som  

 kontrolleres, jf.
SEL § 32, stk. 1, af en afgiftspligtig omfattet af § 3 A,  

 stk. 1, anses for foretaget af den afgiftspligtige.
 Forannævnte bestemmelser finder tilsvarende anvendelse på afgiftspligtige,  

 som bliver fuldt skattepligtige efter en af de i § 3 A, stk. 1, nævnte  

 bestemmelser, såfremt de tidligere har været omfattet af en af disse  

 bestemmelser og inden for de sidste 5 år forud for den fulde skattepligts  

 genindtræden har foretaget indskud i en udenlandsk fond eller trust som nævnt  

 i stk. 1. Indskud anses i disse tilfælde for foretaget ved den fulde  

 skattepligts genindtræden.
 En udenlandsk fond eller trust anses tillige for beskattet væsentligt  

 lavere end efter danske regler, hvis der er indgået en aftale om skattesats  

 eller beskatningsgrundlag med skattemyndighederne i den stat, hvori den er  

 hjemmehørende, herunder efter bestemmelserne i en  

 dobbeltbeskatningsoverenskomst, eller hvis skattereglerne i den pågældende  

 stat er indrettet efter, hvor indskyderne er hjemmehørende.
 Indskudsafgiften forfalder til betaling, når indskuddet foretages.  

 Indskyderen skal samtidig give meddelelse til TSS om det afgiftspligtige  

 indskud.
Indbetalingen anses for rettidig, når den finder sted senest en måned  

 efter forfaldsdagen.
Såfremt der ikke indgives meddelelse, finder  

 straffebestemmelserne i kap. 10 (§§ 41-43) i BAL tilsvarende anvendelse.
Betales indskudsafgiften ikke rettidigt, skal der betales 1,3 pct. i  

 månedlig rente for hver påbegyndt måned fra den 1. i den måned, i hvilken  

 beløbet skal betales af indskyderen.* Der kan i øvrigt henvises til skm.  

 cirk. nr. 82 af 29. maj 1997 om international beskatning, pkt. 9. * S.H.15 Arv Arv, der tilfalder fonde, skal ikke medregnes ved indkomstopgørelsen, men  

 i visse tilfælde betales der boafgifter efter BAL.
Som udgangspunkt skal der betales en boafgift på 15 pct. af beløbet, samt  

 en tillægsboafgift på 25 pct.
Tillægsboafgiften beregnes efter fradrag af den  

 del af boafgiften på 15 pct., der forholdsmæssigt hviler på denne del af  

 arvebeholdningen.
Den effektive afgiftssats udgør således maksimalt 36 1/4  

 pct.
 Ifølge § 3, stk. 2, i BAL kan skatteministeren eller den, han bemyndiger  

 dertil, bevilge afgiftsfritagelse for arv, som tilfalder fonde og foreninger  

 med et almenvelgørende eller andet almennyttigt formål.
 Afgiftsfritagelsen bevilges af skifteretter og * bobestyrere, * når der er  

 tale om fonde og foreninger m.v., der er godkendt efter LL § 8 A.
Retningslinier for godkendelse af fonde og foreninger m.v. efter LL § 8 A  

 fremgår af * TSS-cirk. 1996-17. * Er der tale om fonde og foreninger m.v.,  

 der ikke er godkendt efter LL § 8 A, bevilges afgiftsfritagelsen af de lokale TSR på baggrund af en konkret vurdering.
De krav, som TSR stiller til  

 godkendelse, er lidt lempeligere end kravene til en godkendelse efter LL § 8  

 A.
Der er således i praksis godkendt foreninger m.v., der kun virker inden  

 for lokalområder.
* Reglerne i den nye DBSL §§ 36-38 om succession finder også anvendelse på  

 fonde m.v.
Reglerne har virkning fra og med den 1. jan. 1997, jf. lov nr.  

 1221 af 27. dec. 1996 om beskatning ved dødsfald (DBSL).
 DBSL §§ 36-38 er nærmere beskrevet i LVB B.B.4.3., hvortil der henvises.
Med hensyn til DBSL § 36, stk. 3, der er en særregel for bl.a. fonde og  

 foreninger m.v., bemærkes, at bestemmelsen indgår som en modifikation til ABL  

 § 4, stk. 6, 1. pkt.
Efter ABL § 4, stk. 6, 1. pkt., er fonde og foreninger  

 m.v. som udgangspunkt skattefri af gevinst ved aktieafståelse efter en  

 ejertid på 3 år eller mere, med mindre aktierne er erhvervet ved udlodning  

 med succession fra et dødsbo i henhold til DBSL § 36, stk. 3. Er aktierne  

 erhvervet ved udlodning med succession fra et dødsbo efter DBSL § 36, stk. 3,  

 skal fonde og foreninger m.v. derfor opgøre gevinst og tab ved afståelse af  

 sådanne aktier efter ABL § 4, stk. 1, 3 og 4. * S.H.16 Driftsomkostninger S.H.16.1 Generelle bemærkninger Henvisningen i § 3, stk. 1, til SEL's regler, medfører tillige, jf.
SEL §  

 8, at fonde og de i § 1, stk. 1, nr. 2, nævnte foreninger ved  

 indkomstopgørelsen kan fradrage driftsomkostninger, jf.
SL § 6 a.
S.H.16.2 Afgrænsningen mellem driftsomkostninger og uddelinger Det er på flere punkter nødvendigt at sondre mellem driftsomkostninger,  

 der kan fradrages efter § 3, stk. 1, og uddelinger, der kan fradrages efter §  

 4.
 Som forskelle på den skattemæssige behandling kan nævnes:
- Et driftsmæssigt underskud kan fremføres til modregning i det følgende  

 års overskud, jf.
LL § 15. Uddelinger, der overstiger årets nettoindkomst  

 opgjort efter sædvanlige regler, kan ikke fradrages i det følgende år.
 - Uddelinger til almennyttige formål giver ret til konsolideringsfradrag,  

 jf. § 5, stk. 1.
- Uddelinger anses efter § 6 for foretaget forlods af visse skattefrie  

 indtægter.
Driftsomkostninger fragår i den skattepligtige indkomst.
- Ikke almennyttige uddelinger kan alene fradrages, hvis modtager er  

 skattepligtig heraf.
Dette gælder dog ikke, hvis udgiften er at anse for en  

 driftsomkostning.
 - Bundfradrag ydes i den ikke-erhvervsmæssige indkomst inden fradrag for  

 uddelinger.
 - Underskud fra tidligere år skal fradrages før årets uddelinger  

 fradrages.
 Det vil kunne forekomme, at udgifter, der efter fast praksis ikke anses  

 for at vedrøre indkomstopgørelsen, og som derfor hverken kan fradrages som  

 driftsomkostninger eller gøres til genstand for skattemæssige afskrivninger,  

 vil kunne fradrages som uddelinger.
 Som driftsomkostninger anses udgifter, hvorved fonden m.v. bringes i stand  

 til at varetage sine formål ifølge vedtægterne, jf. nærmere nedenfor.
 Ved uddelinger forstås ydelser, som fonden eller foreningen afholder med  

 henblik på at realisere de formål, der fremgår af vedtægterne.
Fonde kan både foretage eksterne og interne uddelinger, jf.
S.H.21.1.
Ved eksterne uddelinger forstås f.eks. legater, stipendier eller ydelser  

 til formål, som fonden ikke selv udfører.
Eksterne uddelinger kan beskrives  

 som fondes vedtægtsbestemte anvendelse af nettoindkomsten, der sker uden  

 forventning om en modydelse.
Ved interne uddelinger forstås f.eks. udgifter til forbedring eller  

 udvidelse af en stiftelses bygninger, en forskningsfonds udgifter til  

 forskning i eget regie eller et museums indkøb til egne udstillinger.
Ved  

 interne uddelinger påregner fonden således en modydelse bestående af et aktiv  

 (en forskningsindsats, en forbedring, en kunstgenstand etc.), som fonden har  

 en vedtægtsmæssig adgang eller forpligtelse til at erhverve.
Ved afgørelsen af, hvorledes en given udgift skattemæssigt skal behandles,  

 er det nødvendigt at afgøre, om en udgift er fradragsberettiget, og efter  

 hvilke regler udgiften i givet fald skal fradrages.
Almindelige forbedringer  

 af en bygning, som tilhører en fond eller en forening, kan ikke anses for en  

 uddeling, medmindre fondens formål ifølge vedtægterne netop er at drive og  

 vedligeholde bygningen.
Rene formuedispositioner, der foretages uden  

 tilknytning til fondens eller foreningens formål, men som alene tjener som  

 placering af frie midler i f.eks. aktier, obligationer m.v. eller fast  

 ejendom, ændrer ikke fondens eller foreningens status og kvalificerer derfor  

 ikke til fradrag, hverken som driftsomkostning eller uddeling.
En udgift, der er afholdt som et led i driften af fonden eller foreningen,  

 vil normalt kunne fradrages som en driftsomkostning eller kunne gøres til  

 genstand for skattemæssige afskrivninger.
Nedenfor i S.H.16.3. er det omtalt,  

 at det generelle driftsomkostningsbegreb i relation til fonde eller  

 foreninger må udvides fra alene at omfatte udgifter forbundet med  

 erhvervsmæssig virksomhed til også at omfatte udgifter, der er nødvendige at  

 afholde af hensyn til fondens eller foreningens øvrige virksomhed. (Det  

 udvidede driftsomkostningsbegreb).
 I en række tilfælde vil det ikke entydigt kunne afgøres, om der foreligger  

 en udgift, der vil kunne fradrages som en driftsomkostning eller gøres til  

 genstand for skattemæssige afskrivninger, eller om der foreligger en  

 uddeling, der kan fradrages efter § 4. Det gælder særligt i tilfælde, hvor  

 fonden eller foreningen i eget regie afholder udgifter til opfyldelse af  

 formålet.
Som eksempel herpå kan nævnes en stiftelses vedligeholdelse af bygninger,  

 en videnskabelig fonds omkostninger til aflønning af forskere ansat i fonden  

 eller et museums udgifter til anskaffelse og vedligeholdelse m.v. af de  

 udstillede genstande.
Sådanne udgifter vil efter omstændighederne kunne anses  

 for interne uddelinger.
Om der i stedet kan blive tale om at fradrage de  

 nævnte udgifter som driftsomkostninger eller foretage afskrivninger derpå,  

 afhænger af skattelovgivningens almindelige regler herom, jf. dog nedenfor  

 under S.H.16.3. om det særlige udvidede driftsomkostningsbegreb for fonde og  

 foreninger omfattet af FBL.
Det er nødvendigt, at fonden eller foreningen på anskaffelsestidspunktet  

 tager stilling til udgiftens karakter.
I visse tilfælde vil der være mulighed  

 for, at en del af udgiften kan fradrages som en uddeling, mens den resterende  

 del af udgiften vil kunne gøres til genstand for skattemæssig afskrivning.  

 Fonden må i disse tilfælde foretage en opdeling.
Det skal dog påses, at  

 udgifter, der fradrages som uddelinger, ikke tillige fradrages ved  

 indkomstopgørelsen som driftsomkostninger eller medregnes ved opgørelsen af  

 grundlaget for skattemæssige afskrivninger.
 Uddelinger skal endvidere afgrænses over for rene formuedispositioner, jf.  

 nedenfor under S.H.21.1.
S.H.16.3 Det udvidede driftsomkostningsbegreb Afgrænsningen af, hvilke udgifter der som driftsomkostninger kan fradrages  

 ved opgørelsen af indkomsten efter § 3, skal som udgangspunkt foretages efter  

 de retningslinier, der er gældende ved opgørelsen af aktieselskabers  

 skattepligtige indkomst.
 Imidlertid kan der forekomme udgifter, som er nødvendige at afholde af  

 hensyn til fondens eller foreningens virksomhed, uden at udgiften kan anses  

 for direkte at vedrøre indkomsterhvervelsen eller har karakter af en  

 uddeling.
Udgifter, der direkte knytter sig til fondens eller foreningens  

 virksomhed, vil normalt kunne fradrages, uanset om udgiften afholdes af  

 hensyn til indkomst-erhvervelsen.
Udover sædvanlige erhvervsmæssige udgifter  

 vil således også udgifter forbundet med fonds- eller foreningsvirksomheden  

 kunne fradrages.
Som eksempler kan nævnes en stiftelses udgifter til drift af  

 stiftelsens friboliger eller en ikke-erhvervsdrivende forenings omkostninger  

 til kontorhold.
 Rejseudgifter ved afholdelse af bestyrelsesmøder i udlandet kan ikke  

 godkendes som driftsomkostninger.
 Rejseudgifter i forbindelse med besøg i Danmark af en fondsstifter er  

 derimod godkendt, idet stifterens aktivitet i Danmark havde nær tilknytning  

 til fondens indtægtserhvervelse ved gaver.
 Erhvervsdrivende fonde kan fradrage årsafgiften til Erhvervs- og  

 Selskabsstyrelsen ved opgørelsen af den ikke-erhvervsmæssige indkomst.  

 Registreringsafgiften kan fradrages med hjemmel i LL § 8 J.
Afgrænsningen af afskrivningsberettigede udgifter må ligeledes ses i lyset  

 af de særlige investeringer, der foretages af hensyn til fonds- eller  

 foreningsvirksomheden.
Dette gælder, selv om denne virksomhed kan  

 karakteriseres som erhvervsmæssig.
Hvad bygningsafskrivninger angår, er det  

 dog en forudsætning for skattemæssige afskrivninger, at der er tale om en  

 afskrivningsberettiget bygning, jf.
AL § 18.
S.H.17 Bundfradrag Efter § 3, stk. 2 - og den tilsvarende bestemmelse for  

 arbejdsmarkedssammen-slutninger i § 8, stk. 3 - kan fonde og foreninger ved  

 opgørelsen af indkomsten før særlige fradrag for uddelinger og hensættelser  

 foretage et bundfradrag.
Bundfradraget foretages i den samlede indkomst eksklusiv indkomst fra  

 erhvervsmæssig virksomhed.
Det er således alene de samlede  

 ikke-erhvervsmæssige nettorenteindtægter, nettokursgevinster og  

 nettoaktieavancer samt skattepligtige udbytter, gaver og ejendomsavancer  

 m.v., der reduceres med bundfradraget.
Afgiftspligtige gaver indgår derimod  

 ikke i den indkomst, der reduceres med bundfradraget.
Erhvervsmæssig indkomst  

 afgrænses i relation til beregningen af bundfradraget efter de  

 retningslinier, der findes i SEL § 1, stk. 4. Vejledende i denne forbindelse  

 er således den praksis, der findes vedrørende institutioner omfattet af SEL §  

 1, stk. 1, nr. 6. Opmærksomheden henledes dog på, at SEL § 1, stk. 5, ikke er  

 gældende for foreninger omfattet af FBL.
Denne bestemmelse er således også  

 uden betydning ved beregningen af bundfradraget efter § 3, stk. 2.
 Bundfradraget udgør 25.000 kr. for fonde, mens fradraget for foreninger  

 udgør 200.000 kr.
Bundfradraget foretages inden fradrag efter §§ 4 og 5. Der kan derfor ikke  

 ske fremførsel af et underskud svarende til bundfradraget, såfremt der  

 foretages uddelinger eller hensættelser af samme størrelse som indkomsten  

 opgjort efter § 3. Dette svarer til, at underskud, der fremkommer ved, at  

 uddelinger og hensættelser overstiger den efter § 3 opgjorte indkomst, ikke  

 kan fremføres.
I § 3, stk. 2, 4. og 5. pkt. findes dog en særregel vedrørende  

 fradragsberettiget nettotab efter KGL.
Der kan henvises til S.H.19.
 En ikke-udnyttet del af et bundfradrag, der skyldes, at den  

 ikke-erhvervsmæssige indkomst er mindre end 25.000 kr., respektive 200.000  

 kr., kan ikke modregnes i eventuel positiv erhvervsmæssig indkomst.
S.H.18 Arbejdsmarkedssammenslutningers indkomstopgørelse S.H.18.1 Indtægter Arbejdsmarkedssammenslutninger som nævnt i § 1, stk. 1, nr. 3, skal ved  

 indkomstopgørelsen med en række undtagelser medregne de samme arter af  

 indtægter som fonde og øvrige foreninger, jf. § 8, stk. 1, sidste pkt.
I § 8, stk. 1, foretages en positiv afgrænsning af de indtægtsarter, som  

 arbejdsmarkedssammenslutninger skal medregne til den skattepligtige indkomst.  

 Efter § 8, stk. 1, skal arbejdsmarkedssammenslutninger således medregne  

 indtægter ved erhvervsmæssig virksomhed, renteindtægter, udbytteindtægter  

 efter LL § 16 A, skattepligtige ejendomsavancer, skattepligtige aktieavancer  

 og indkomst efter KGL, jf. ovenfor under S.H.13.2. -13.4, til den  

 skattepligtige indkomst.
Til den skattepligtige indkomst medregnes desuden  

 fortjeneste og tab på ombygnings- og forbedringsudgifter, særindretninger  

 m.v. indvundet ved afståelse af lejede lokaler, jf.
LL § 14 J, og fortjeneste  

 og tab ved afståelse m.v. af goodwill, tidsbegrænsede rettigheder m.m., jf.  

 LL § 16 E.
LL § 16 B om afståelse af aktier til det udstedende selskab samt de under  

 S.H.12 omtalte regler i §§ 10 og 11, finder tilsvarende anvendelse for  

 arbejdsmarkedssammenslutninger.
Med virkning fra og med indkomståret 1996  

 medregnes også beløb omfattet af LL § 16 G (afløsning af bortfald af visse  

 pensionsordninger) og indkomst som nævnt i AL §§ 6, 29, 29 S og § 13, stk. §  

 6, jf. lov nr. 313 af 17. maj 1995 om ophævelse af lov om særlig indkomstskat  

 m.v.
 Den skattepligtige indkomst opgøres under ét efter sædvanlige  

 regler med de undtagelser, der følger af §§ 8 og 9.
 Gaver, løbende ydelser og kontingenter medregnes derimod ikke til  

 arbejdsmarkedssammenslutningers skattepligtige indkomst, jf. § 8, stk. 1.
 Herved adskiller arbejdsmarkedssammenslutningers indkomstopgørelse sig fra  

 indkomstopgørelsen for andre foreninger omfattet af FBL.
 Såfremt arbejdsmarkedssammenslutningen har foretaget opdeling af  

 kontingentet i henholdsvis en ikke-erhvervsmæssig og en erhvervsmæssig del,  

 jf. pkt. 14.16 i skm. cirk. nr. 72 af 17. april 1996 om LL samt SD-cirk.  

 1989.2, medregnes den erhvervsmæssige del af kontingentet dog til den  

 skattepligtige indkomst.
S.H.18.2 Udgifter Arbejdsmarkedssammenslutninger kan ved indkomstopgørelsen efter § 8, stk.  

 2, 1. pkt., foretage fradrag for driftsudgifter, der vedrører indkomstkilder,  

 hvis indtægter er skattepligtige.
 Vejledende ved afgørelsen af, om en driftsomkostning vedrører  

 indkomstkilder, hvis indtægter er skattepligtige, er princippet bag SEL § 9,  

 stk. 1.
 Udgifter, der alene afholdes med henblik på ikke-erhvervsmæssig  

 kontingentopkrævning m.v., kan herefter ikke fradrages ved  

 indkomstopgørelsen.
Udgifter, der både vedrører erhvervelsen af skattefri indtægter og  

 erhvervelsen af skattepligtige indtægter, skal - såfremt der ikke er andre  

 holdepunkter - fordeles efter forholdet mellem den skattepligtige og den  

 skattefrie indtægt.
Tilsvarende gælder ved en blandet benyttelse af  

 afskrivningsberettigede aktiver.
I en afgørelse, jf.
TfS 1992,589, har LSR taget stilling til spørgsmålet  

 om fordeling af en arbejdsmarkedssammenslutnings udgifter, som ikke kunne  

 henføres til bestemte indkomstgrupper.
Problemet i sagen var, om  

 skattemyndighederne havde været berettiget til skønsmæssigt at henføre en del  

 af udgifterne til den skattepligtige indkomst, i stedet for - som påstået af  

 klageren - at fordele udgifterne efter forholdet mellem den skattepligtige og  

 den skattefri indkomst.
Arbejdsmarkedssammenslutningens indkomst bestod dels  

 af skattefri kontingentindtægter, dels af skattepligtige rente- og  

 udbytteindtægter, hvorfor en række udgifter skulle fordeles på de to  

 indkomstgrupper, jf.
FBL § 8, stk. 2, hvorefter der alene kan fradrages  

 udgifter, som vedrører skattepligtige indtægter.
Udgifterne til  

 formueadministration var imidlertid af en sådan karakter, at de ikke direkte  

 kunne fordeles på den skattepligtige og ikke skattepligtige indkomst.
LSR  

 fandt, at det under de foreliggende omstændigheder var i overensstemmelse med  

 FBL-cirk. at udøve et skøn over, hvad formueadministrationen af den  

 skattepligtige indkomst havde kostet, således at alene den del af udgifterne,  

 der efter denne skønsmæssige vurdering var medgået til formueadministration  

 af den skattepligtige indkomst (rente- og udbytteindtægterne), kunne  

 fratrækkes som driftsudgifter.
Udgifter, der afholdes i forbindelse med en erhvervsvirksomhed, som  

 arbejdsmarkedssammenslutningen driver under normale vilkår, er fuldt  

 fradragsberettigede.
Overstiger udgiften i et år indtægten fra virksomheden,  

 kan underskuddet fradrages i den øvrige skattepligtige indkomst opgjort efter  

 § 8. Imidlertid vil udgifter ved visse aktiviteter, der må anses for at være  

 af erhvervsmæssig art, på trods heraf ikke kunne fradrages ved  

 indkomstopgørelsen, fordi aktiviteten skal henføres til den skattemæssigt  

 uvedkommende del af foreningens virke, der finansieres af skattefri  

 kontingenter.
En arbejdsmarkedssammenslutning vil ofte drive eksempelvis  

 undervisnings-, forlags-, informations- eller konsulentvirksomhed.
I det  

 omfang sådanne aktiviteter i overvejende grad stilles til rådighed for  

 sammenslutningens medlemmer, vil aktiviteten som hovedregel være  

 underskudsgivende.
Et sådant underskud vil i almindelighed ikke kunne  

 fradrages ved indkomstopgørelsen, medmindre underskuddet må anses for  

 enkeltstående, idet driften må anses for erhvervsmæssigt anlagt.
LSR har, jf.  

 TfS 1995,240, taget stilling til en arbejdsmarkeds-sammenslutnings  

 fradragsret for en udgift af ovennævnte karakter.
I sagen kunne  

 arbejdsmarkedssammenslutningen ikke antages at drive erhvervsmæssig  

 virksomhed ved udgivelse af et fagblad, der tilsendtes medlemmerne gratis i  

 kraft af deres medlemskab.
Det underskud, som fremkom ved udgivelsen, var  

 derfor ikke fradragsberettiget.
Afgrænsningen af hvilke udgifter der som driftsomkostninger kan fradrages  

 af arbejdsmarkedssammenslutninger, må i øvrigt foretages efter de foran under  

 S.H.16.3. angivne retningslinier.
Herefter kan udgifter, der afholdes i  

 forbindelse med den skattemæssigt relevante del af foreningsvirksomheden,  

 fradrages ved indkomstopgørelsen, såfremt de almindelige betingelser herfor  

 er opfyldt.
I lighed med fonde og foreninger omfattet af § 1, stk. 1, nr. 1  

 og 2, kan også arbejdsmarkedssammenslutninger være nødsaget til at afholde  

 udgifter, der ikke kan henføres til det skattemæssige  

 driftsomkostningsbegreb.
Det udvidede driftsomkostningsbegreb finder som  

 udgangspunkt således også anvendelse for arbejdsmarkedssammenslutninger.
Det  

 er dog en betingelse, at udgiften er afholdt indenfor den skattemæssige  

 relevante del af foreningens virksomhed.
Da en arbejdsmarkedssammenslutnings  

 virke imidlertid må antages i alt overvejende grad at være baseret på  

 skattefrie kontingentindtægter, har det udvidede driftsomkostningsbegreb i  

 praksis formentlig kun meget begrænset betydning for  

 arbejdsmarkedssammenslutningerne.
Efter FBL § 8, stk. 2, 2. pkt., kan  

 renteudgifter fradrages fuldt ud uden hensyn til lånets art eller benyttelse.  

 Med virkning fra og med indkomståret 1996 kan også kurstabsfradrag i  

 forbindelse med omlægning af kontantlån, jf.
LL § 6, fradrages fuldt ud, selv  

 om tabene ikke vedrører skattepligtige indtægter, jf. lov nr. 399 af 22. maj  

 1996. Der kan i øvrigt henvises til pkt. 9 i skm. cirk. nr. 233 af 19. dec.  

 1996.
 Arbejdsmarkedssammenslutningers rente- og udbytteindtægter samt  

 skattepligtige avancer m.v. reduceres med et 200.000 kr.'s bundfradrag efter  

 samme regler, som gælder for de i § 1, stk. 1, nr. 2, nævnte foreninger.
S.H.19 Fremførsel af underskud Ved opgørelsen af indkomst efter §§ 3 og 8, d.v.s. ved opgørelsen af  

 nettoindkomsten inden fradrag for uddelinger og hensættelser, kan underskud  

 fremført efter LL § 15 fradrages.
Underskud fra tidligere år skal fradrages,  

 før årets uddelinger fradrages.
Også underskud, der vedrører erhvervsmæssig  

 virksomhed i indkomstår forud for indtræden af skattepligten efter FBL, vil  

 kunne fremføres til modregning i den efter §§ 3 og 8 opgjorte indkomst.
 Modregning med tidligere års underskud sker i den samlede indkomst opgjort  

 efter §§ 3 og 8 eventuelt efter reduktion med bundfradrag i  

 ikke-erhvervsmæssig indkomst.
 Tilsvarende kan underskud, der fremkommer ved opgørelse af indkomsten  

 efter §§ 3 eller 8, fremføres til modregning i følgende års positive  

 indkomst.
Et underskud, der fremkommer ved, at uddelinger og hensættelser som nævnt  

 i §§ 4 og 5, jf. § 9, stk. 1, overstiger den efter §§ 3 og 8 opgjorte  

 indkomst, kan derimod ikke fremføres til de følgende indkomstår.
Det er  

 således ikke muligt for fonden m.v. at uddele sig til - eller ved hjælp af  

 hensættelser at opnå - et skattemæssigt underskud.
I henhold til § 3, stk. 2, 4. og 5. pkt., kan fonde og foreninger omfattet  

 af § 1, stk. 1, nr. 1 og 2, dog i visse tilfælde fremføre et underskud, der  

 først fremkommer, efter at der er taget højde for fradrag for uddelinger og  

 hensættelser i henhold til § 4. Dette kan ske, i det omfang underskuddet  

 hidrører fra et fradragsberettiget nettotab efter KGL.
I så fald er det den  

 del af underskuddet, som svarer til det fradragsberettigede nettotab, der kan  

 fremføres.
* Betegnelsen "underskud" i § 3, stk. 2, 4. pkt., skal forstås i  

 overensstemmelse med skattelovgivningens almindelige anvendelse af dette  

 begreb, og en negativ indkomst efter § 3, stk. 2, 1.-3. pkt., skal derfor  

 medregnes ved opgørelsen af underskuddet efter 4. pkt. * Ved opgørelsen af underskuddet skal der tages højde for  

 prioriteringsreglen i § 6, således at fradrag for uddelinger og hensættelser  

 i henhold til § 4 reduceres med bundfradrag og eventuelle skattefri  

 udbytteindtægter.
I denne forbindelse anses de skattefri indtægter for  

 primært at være anvendt til uddelinger og hensættelser i henhold til § 4, jf.  

 TOLD-SKAT Nyt 1992.15.-449 (TfS 1992,409) (Dep.).
 Det er omtalt ovenfor under S.H.17, at bundfradraget efter § 3, stk. 2,  

 eller § 8, stk. 3, skal foretages inden uddelinger og hensættelser.  

 Overstiger uddelingerne og hensættelserne tilsammen med bundfradraget den  

 efter §§ 3 eller 8 opgjorte indkomst, kan det overskydende beløb ikke  

 fremføres til modregning i følgende års indkomst.
 Overstiger bundfradraget de samlede rente-, udbytte- og avanceindtægter  

 m.v., kan det overskydende beløb hverken modregnes i den erhvervsmæssige  

 indkomst eller fremføres til følgende år.
LL § 15, stk. 2 og 3, omhandler den skattemæssige behandling af underskud  

 ved tvangsakkord og frivillig akkord.
Uudnyttede, fradragsberettigede  

 underskud fra det pågældende og tidligere indkomstår nedsættes herefter med  

 det beløb, som gælden formindskes med ved akkorden.
 S.H.20 Sambeskatning, fusion m.v.
S.H.20.1 Sambeskatning Skattepligtige efter FBL kan ikke opnå tilladelse til sambeskatning  

 hverken indbyrdes eller med aktieselskaber m.v.
Med FBL § 12, som er indsat ved lov nr. 487 af 12. juni 1996  

 (international beskatning), er reglerne i SEL § 32 om tvungen sambeskatning  

 for selskaber dog gjort tilsvarende anvendelige på fonde m.v.
Efter § 12 skal  

 fonde m.v., der er skattepligtige efter § 1, derfor beskattes af den  

 finansielle indkomst, som optjenes i lavtbeskattede udenlandske selskaber,  

 der kontrolleres af den danske fond.
Reglerne om tvungen sambeskatning finder  

 kun anvendelse, såfremt fonden ejer mere end 50 pct. af aktierne eller  

 besidder mere end 50 pct. af stemmerne i det udenlandske selskab.
Hvis den  

 danske fond ikke besidder alle aktier i det udenlandske selskab, skal den dog  

 kun medregne en forholdsmæssig del af indkomsten i det udenlandske selskab  

 til den skattepligtige indkomst.
Ligesom selskaber er det kun de finansielle  

 indtægter i det udenlandske selskab, som fonden skal medregne til den danske  

 indkomst. § 12 har virkning fra og med indkomståret 1996. Var indkomståret  

 1996 påbegyndt før den 6. dec. 1995, har bestemmelsen dog først virkning fra  

 og med indkomståret 1997. Hvis fonden m.v. den 6. dec. 1995 opfyldte  

 betingelserne i FBL § 12, jf.
SEL § 32, har reglen dog først virkning fra og  

 med indkomståret 1998. Var indkomståret 1996 i givet fald påbegyndt før den  

 6. dec 1995, dog først fra og med indkomståret 1999.
* Reglerne om tvungen sambeskatning for selskaber og fonde er nærmere  

 omtalt i skm. cirk. nr. 82 af 29. maj 1997 om international beskatning, pkt.  

 7, hvortil der henvises. * S.H.20.2 Skattefri fusion Fonde og foreninger kan under visse betingelser fusionere skattefrit.
 Ifølge FUL § 14 c, finder bestemmelserne i FUL kap. 1, i det omfang de er  

 anvendelige, tilsvarende anvendelse:
 1) Ved fusion af fonde omfattet af FBL.
 2) Når en fond omfattet af FBL fusionerer med et datterselskab, der er  

 omfattet af SEL § 1, stk. 1, nr. 1, og den modtagende fond besidder samtlige  

 aktier eller anparter i det indskydende selskab.
 3) Ved fusion af foreninger omfattet af FBL § 1, stk. 1, nr. 2 eller 3.
 For så vidt angår fusion af fonde omfattet af FBL sondres der ikke mellem  

 fonde omfattet af FBL § 1, stk. 1, nr. 1, og fonde omfattet af § 1, stk. 1,  

 nr. 4. Der sondres heller ikke mellem erhvervsdrivende fonde og  

 ikke-erhvervsdrivende fonde.
 Vedrørende FUL kap. 1 og § 14 c henvises til skm. cirk. nr. 31 af 22. feb.  

 1996 om FUL, henholdsvis afsnit 1.1.1.-1.11. og 2.6.1.
 FL §§ 32 og 33 og EFL §§ 48-50 indeholder de materielle regler om fusion  

 af fonde.
En fusion forudsætter vedtægtsændringer, der skal godkendes af  

 fondsmyndigheden.
Reglerne om ændringer af fondes vedtægter indholdes i FL  

 kap. 9 og i EFL kap. 9.
 Ved fusion af erhvervsdrivende fonde finder reglerne i Erhvervs- og  

 Selskabsstyrelsens bek. nr. 359 af 7. juni 1993 om opløsning af  

 erhversdrivende fonde, som senest er ændret ved bek. nr. 984 af 14. dec.  

 1995, anvendelse.
Det følger af bek's § 13, at en fond kan opløses uden likvidation ved  

 overdragelse af fondens aktiver og gæld som helhed til en bestående fond  

 eller ved sammenslutning af flere fonde til en ny fond.
Bek. tillader også,  

 jf. § 17, stk. 1, at en moderfond kan overtage et datterselskab (aktie- eller  

 anpartsselskab) på betingelse af, at fonden, der overtager aktiver og gæld,  

 som helhed er den modtagende (fortsættende) enhed.
Ved fusion af en erhvervsdrivende og en ikke-erhvervsdrivende fond finder  

 ovennævnte bek. ikke umiddelbart anvendelse, dvs. at fondsmyndigheden  

 fastsætter betingelserne for fusionen.
Ofte aftales det mellem  

 fondsmyndighederne at anvende principperne i bek.
I en afgørelse, jf.
TfS  

 1994,320 (BF), har LR behandlet spørgsmålet, om en fusion af to fonde i  

 henhold til FUL § 14, stk. 1, nr. 1, kunne gennemføres uden beskatning, selv  

 om fusionen efter tilladelse fra fondsmyndighederne skulle gennemføres ved,  

 at den indskydende fonds egenkapital - d.v.s. både den disponible og bundne  

 kapital - overførtes til den disponible kapital i den modtagende fond.
Det  

 var oplyst, at den indskydende fond ikke havde modtaget gaver til udvidelse  

 af den bundne kapital og derfor ikke havde fået fritagelse for beskatning af  

 gaver efter FBL's regler.
LR bemærkede, at det grundlæggende spørgsmål om  

 placering af den indskydende fonds egenkapital bør fastlægges af  

 fondsmyndighederne i forbindelse med disse myndigheders godkendelse af  

 sammenlægningen.
LR fandt, at en evt. tilladelse fra fondsmyndighederne til,  

 at den bundne del af den indskydende fonds kapital overføres til den  

 modtagende fonds disponible kapital, ikke var til hinder for anvendelse af  

 FUL's regler, idet overførslen ikke havde skattemæssig betydning.
 Der kan ske skattefri fusion af brancheforeninger og af  

 arbejdsmarkedssammenslutninger og mellem brancheforeninger og  

 arbejdsmarkedssammenslutninger.
Fusion af faglige foreninger kræver ikke godkendelse.
Vedtægtsændringer  

 skal dog indsendes sammen med selvangivelsen, jf.
FL § 48, stk. 2.
Det følger af FUL § 14 c, at reglerne i samme lovs kap. 1 skal finde  

 anvendelse, hvis de er anvendelige.
Bestemmelserne i FUL §§ 2, 9 og 11 vil  

 ikke være anvendelige ved fusion af fonde og ved fusion af en fond og et  

 datterselskab.
Disse bestemmelser kan derimod være relevante ved fusioner  

 mellem foreninger omfattet af FBL.
Visse fusioner vil fortsat alene kunne gennemføres som skattepligtige  

 fusioner.
Fonde, der ikke er omfattet af FBL, fordi de ikke opfylder FL's  

 kapitalkrav, kan ikke benytte reglerne i FUL.
Fonde, der generelt eller efter  

 særlig bestemmelse er undtaget fra FL, jf.
FL § 1, stk. 2 og 3, og EFL § 1,  

 stk. 4 og 5, kan heller ikke benytte reglerne i FUL.
Er den ene af de  

 fusionerende enheder eller begge skattepligtige efter SEL § 1, stk. 1, nr. 6,  

 kan fusion alene gennemføres som en skattepligtig fusion.
 Der kan ikke ske skattefri fusion af en fond og en forening.
S.H.20.3 Skattepligtig fusion Det er ovenfor nævnt, at visse fusioner kun kan gennemføres som  

 skattepligtige fusioner.
Foretager en fond eller en forening en ikke skattefri fusion, skal den  

 ophørende fond eller forening skattemæssigt behandles som i  

 opløsningstilfældet.
Den ophørende fond kan dog uddele sine aktiver til den  

 modtagende fond, og den ophørende fond har således fradragsret for  

 uddelingerne efter § 4, stk. 1 eller 2. Den formuefordel, som tilflyder den  

 modtagende fond eller forening ved fusionen, må sidestilles med en gave.  

 Spørgsmålet om, hvorvidt fonden er skattepligtig af et sådant gavebeløb,  

 afgøres efter § 3, stk. 3. Der henvises til S.H.14.1.
S.H.20.4 Fission Fonde og foreninger kan ikke anvende FUL's regler om spaltning og  

 tilførsel af aktiver.
Ved fission (spaltning) af fonde eller foreninger finder  

 skattelovgivningens almindelige regler anvendelse.
Der skal således ske  

 ophørsbeskatning.
Er der tale om en opdeling af en eksisterende fond eller  

 forening i to eller flere selvstændige enheder, og der ikke tilføres fondene  

 ny kapital i forbindelse med fissionen, betragtes kapitalindskuddet som en  

 gave til den fortsættende fond.
Om fonden er skattepligtig af denne gave afhænger af, hvorvidt  

 betingelserne for skattefrihed i § 3, stk. 3, er opfyldt, jf.
S.H.14.1.
Afsnit D.
Særlige fradragsregler S.H.21 Uddelinger S.H.21.1 Generelle bemærkninger Fonde, brancheforeninger og i et vist omfang  

 arbejdsmarkedssammenslutninger kan ved opgørelsen af den skattepligtige  

 indkomst foretage fradrag for uddelinger.
Om afgrænsningen mellem  

 driftsomkostninger, uddelinger og rene formuedispositioner, der ikke kan  

 fradrages, henvises til S.H.16.2. samt nedenfor.
 Reglerne i § 4, der efter § 9, stk. 1, til en vis grad også gælder for  

 arbejdsmarkedssammenslutninger, har til formål at sikre, at fonde og  

 foreninger, der er omfattet af FBL, har mulighed for at varetage de særlige  

 formål og interesser, som vedtægterne pålægger dem.
Fradragsretten for uddelinger til almenvelgørende eller almennyttige  

 formål omfatter såvel eksterne som interne uddelinger.
Eksterne uddelinger  

 kan bestå i ydelser af legater eller gaver, i afkald på indtægter, f.eks.  

 renteindtægter af et lån, lejeindtægter ved ydelse af fribolig eller i  

 afholdelse af udgifter, der ikke kan henføres til driftsomkostningerne.
Eksterne uddelinger er uddelinger til subjekter uden for fonden, hvor  

 fonden ikke har nogen forventning om en modydelse, jf.
S.H.16.2.
Interne uddelinger er derimod karakteriseret ved, at fonden får en  

 modydelse for uddelingen.
Udgifter til forbedring eller udvidelse af en  

 stiftelses bygninger, en forskningsfonds udgifter til forskning i eget regie  

 eller et museums indkøb til egne udstillinger, kan således karakteriseres som  

 en intern uddeling.
En intern uddeling kan også bestå i, at fonden - i  

 overensstemmelse med sit vedtægtsmæssige formål - afholder udgifter til  

 erhvervelse af et materielt eller immaterielt aktiv.
Derudover vil en fonds  

 afholdelse af udgifter, f.eks. lønudgifter, forskningsudgifter m.v., efter  

 omstændighederne kunne anses for en intern uddeling.
 Udlån, kaution eller anden sikkerhedsstillelse anses ikke for en uddeling.
Derimod kan tab på udlån, f.eks. ved eftergivelse af lån, efter  

 omstændighederne anses for en uddeling.
Rene formuedispositioner, der  

 foretages uden tilknytning til fondens eller foreningens formål, men som  

 alene tjener som placering af frie midler i f.eks. aktier, obligationer m.v.  

 eller fast ejendom, ændrer ikke fondens eller foreningens økonomiske status  

 og kvalificerer derfor ikke til fradrag, hverken som driftsomkostning eller  

 uddeling.
 Almindelige forbedringer af en bygning, som tilhører en fond eller en  

 forening, kan således heller ikke anses for en uddeling, medmindre fondens  

 formål ifølge vedtægterne netop er at drive og vedligeholde bygningen.
Afdrag på lån, der er optaget til finansiering af en anskaffelse eller  

 forbedring m.v., der direkte tjener til fondens formål, og som derfor må  

 betragtes som en (intern) uddeling, kan fradrages.
Se nærmere Skat 1987.1.59  

 (TfS 1987,11) (SKD) og Skat 1988.10.619 (TfS 1988,544) (SD) samt SO 1988.263  

 (SKD). Det må dog påses, at beløbet ikke tillige fradrages som  

 driftsomkostning eller gøres til genstand for skattemæssige afskrivninger.
S.H.21.2 Fradragsrettens indtræden Uddelingen anses for foretaget, når der foreligger en retsgyldig  

 forpligtelse for fonden til at præstere uddelingen, dvs. når modtageren får  

 kendskab til uddelingen.
Fradragsretten indtræder på det tidspunkt, hvor fonden bliver retligt  

 forpligtet til at præstere uddelingen, uanset om betaling eller overgivelse  

 af uddelingen først finder sted i det efterfølgende indkomstår.
Fonden vil  

 således kunne fradrage en uddeling på det tidspunkt, hvor der er afgivet  

 bindende tilsagn om ydelsen, Skat 1987.11.808 (TfS 1987,566) (SKD) og Skat  

 1990.5.380 (TfS 1990,240) (LSR).
Fradragsretten og dermed den retlige forpligtelse til at præstere  

 uddelingen anses for indtrådt, uanset at uddelingen endnu ikke kan fastsættes  

 beløbsmæssigt.
Det er dog et krav, at uddelingens størrelse kan opgøres efter  

 objektive kriterier, og at giver eller modtager ikke har mulighed for at  

 påvirke størrelsen af uddelingen.
Uddelinger af nettokursgevinster efter FL § 9, stk. 2, vil først kunne ske  

 efter regnskabsårets udløb.
Fonden vil kunne få fradrag for uddelingen af  

 nettokursgevinsten, uanset at denne først kan opgøres beløbsmæssigt efter  

 indkomstårets udgang.
Det er dog en betingelse, at fonden ved den foretagne  

 uddeling må anses for endeligt at have forpligtet sig til uddeling.  

 Forpligtelsen skal være endeligt påtaget inden indkomstårets udløb.
Det er  

 dog et krav, at uddelingens størrelse kan opgøres efter objektive kriterier,  

 og at giver eller modtager ikke har mulighed for at påvirke størrelsen af  

 uddelingen.
 Ved successive uddelinger, der udstrækker sig over flere indkomstår, er  

 udgangspunktet ligeledes, at fradragsretten for uddelingerne indtræder på det  

 tidspunkt, hvor fonden bliver retligt forpligtet til at præstere uddelingen.
Fonden kan dog vælge at fradrage uddelingen på forfaldstidspunktet, når  

 der er tale om på forhånd fastsatte årlige beløb, jf.
Skat 1988.5.302 (TfS  

 1988,253) (BF), hvor LR efter omstændighederne har fraveget princippet om  

 retserhvervelsestidspunktet til fordel for forfaldstidspunktet.
Afgørelsen  

 relaterede sig til flerårige jubilæumsprojektbevillinger (1985-1988), som  

 skulle gives for et år ad gangen.
Jubilæumsbevillingerne blev vedtaget og  

 meddelt modtagerne i juni 1985, hvorved modtagerne fik tilsagn om støtte med  

 et bestemt beløb til udbetaling over den nævnte årrække.
Der var ikke taget  

 forbehold om en ny- eller omvurdering af støtten undervejs.
LR udtalte, at  

 retserhvervelsen måtte anses for sket ved meddelelsen til modtagerne i juni  

 1985, men at Rådet dog ikke havde bemærkninger til, at fradrag for uddelinger  

 - i overensstemmelse med hvad der gælder for løbende ydelser og lignende -  

 foretages på forfaldstidspunktet, når uddelingen strækker sig over en  

 årrække.
Eventuel beskatning hos modtageren samt indberetningspligten  

 udskydes tilsvarende.
 Har fonden valgt at anvende forfaldsprincippet for en uddeling i stedet  

 for retserhvervelsestidspunktet, kan dette ikke ændres for den konkrete  

 uddeling.
 Fonden er dog ikke bundet til samme princip ved forskellige løbende  

 uddelinger.
Tilbageføres overskydende midler fra en klausuleret uddeling til en fond,  

 skal det konkret afgøres, om fondens skatteansættelse for udbetalings- eller  

 fradragsåret bør genoptages, jf.
Skat 1988.5.302 (TfS 1988,253) (BF). Ved  

 denne afgørelse bør henses til, om fonden som følge af tilbageførslen under  

 forkerte forudsætninger har foretaget fradrag efter § 4, stk. 1 og 2, eller  

 efter § 5, stk. 1. Der bør endvidere henses til, om uddelingen er foretaget  

 af en hensættelse, således at der ved en tilbageførsel bør foretages en  

 efterbeskatning i henhold til § 4, stk. 5, for genoptagelsesåret.
 Ved en flerårig uddeling må en tilbageførsel af en uddeling fortrinsvis  

 anses for at vedrøre det eller de seneste uddelingsår.
 Medfører disse hensyn ikke, at en genoptagelse er påkrævet, kan  

 tilbageførslen indtægtsføres i fonden i tilbageførselsåret, medmindre andet  

 taler imod.
 Fradrag for uddelinger og hensættelser skal ikke foretages i nogen bestemt  

 rækkefølge.
S.H.21.3 Uddelinger til almenvelgørende eller almennyttige formål I henhold til § 4, stk. 1, og § 9, stk. 1, kan fonde og foreninger -  

 herunder arbejdsmarkedssammenslutninger - fradrage uddelinger til  

 almenvelgørende eller på anden måde almennyttige formål, jf. dog  

 prioriteringsreglen i § 6, jf.
S.H.24. Fradrag finder sted i den efter §§ 3  

 og 8 opgjorte indkomst, dvs. efter bundfradrag og fradrag for  

 driftsomkostninger og for fremført underskud fra tidligere år.
Begrænsningen til almenvelgørende eller på anden måde almennyttige formål  

 administreres i overensstemmelse med de retningslinier, der er lagt til grund  

 ved administrationen af bestemmelserne i LL § 8 A, § 3, stk. 2, i BAL og SEL  

 § 3, stk. 2. Det forhold at en forening m.v. ikke kan godkendes som værende  

 almenvelgørende eller på anden måde almennyttig efter LL § 8 A, idet  

 foreningen f.eks. ikke kan opfylde kravet til antal gavegivere, er ikke  

 nødvendigvis ensbetydende med, at foreningen ikke kan betragtes som  

 almenvelgørende eller på anden måde almennyttig efter f.eks.
BAL.
For at et formål kan anses for almenvelgørende eller på anden måde  

 almennyttigt, kræves, at den kreds af personer eller institutioner, der kan  

 komme i betragtning ved uddelinger, er afgrænset efter retningslinier af et  

 objektivt præg.
Formålet må således komme en vis videre kreds til gode.
 For at et formål kan anses for almenvelgørende, er det en forudsætning, at  

 støtten ydes personer indenfor en videre kreds, der er i økonomisk trang.
Almennyttige formål foreligger, når formålet ud fra en almindelig  

 fremherskende opfattelse kan karakteriseres som nyttigt.
Blandt sådanne  

 almennyttige formål kan nævnes sociale, kunstneriske og andre kulturelle  

 formål, miljømæssige, videnskabelige - herunder forskningsmæssige eller  

 sygdomsbekæmpende - humanitære, undervisningsmæssige, religiøse eller  

 nationale øjemed.
Også idrætsforeninger og dyreværnsorganisationer vil kunne  

 anses for almennyttige.
Derimod vil organisationer, der varetager politiske,  

 økonomiske eller erhvervsmæssige interesser, ikke kunne anses for  

 almennyttige, se f.eks.
Skat 1989.11.873 (TfS 1989,657) (LSR). Bidrag til  

 sådanne organisationer vil derfor kun kunne fradrages, såfremt fradragsretten  

 kan støttes på LL § 13, eller der er tale om en driftsomkostning, eller om en  

 vedtægtsmæssig uddeling, der er skattepligtig for modtager, jf. § 4, stk. 2.
 Fonde, der er godkendt efter LL § 7, litra z, dvs. fonde, der er godkendt  

 af socialministeren, og hvis formål er at varetage et socialt eller  

 sygdomsbekæmpende arbejde, betragtes i relation til FBL som almennyttige.
Fonde, der tillige har til formål at støtte andre formål end socialt og  

 sygdomsbekæmpende arbejde kan opnå en delvis godkendelse af socialministeren.  

 I så fald skal fonden foretage en regnskabsmæssig opdeling af ydelserne, og  

 de ydelser, som gives til andre formål er ikke omfattet af  

 skattefritagelsesbestemmelsen i ligningslovens § 7, litra z.
I sådanne  

 "blandede fonde" betragtes kun den godkendte del som almennyttig.
Fra et fondsretligt synspunkt må der stilles krav om, at det  

 almenvelgørende eller almennyttige formål skal fremgå af den uddelende fonds  

 vedtægter.
Det følger af FL § 6, stk. 1, nr. 3 og 8, at der i fondens vedtægt  

 skal optages bestemmelse om fondens formål og overskudsanvendelse, ligesom  

 det efter FL § 29, stk. 1, påhviler fondsbestyrelsen at anvende overskuddet  

 til de formål, der er fastsat i vedtægten.
Der er således et fondsretligt  

 forbud imod at foretage uddelinger til ikke-vedtægtsmæssige formål.
Dette  

 krav kan dog ikke opretholdes for så vidt angår  

 arbejdsmarkedssammenslutninger omfattet af § 1, stk. 1, nr. 3, eller  

 brancheforeninger omfattet af § 1, stk. 1, nr. 2, jf.
Told-Skat Nyt  

 1993.24.1138 (TfS 1993,587) (LSR), hvor en arbejdsmarkedssammenslutning,  

 omfattet af FBL § 1, stk. 1, nr. 3, blev anset for berettiget til fradrag for  

 uddelinger til almenvelgørende eller almennyttige formål efter FBL § 4, stk.  

 1, uanset at sådanne formål ikke var hjemlet i sammenslutningens vedtægter,  

 For foreninger omfattet af § 1, stk. 1, nr. 2 eller 3 er der i øvrigt ikke  

 noget krav om, at stifteren uigenkaldeligt skal afskære sig fra at disponere  

 over midlerne, og foreningens medlemmer kan derfor beholde råderetten  

 herover.
Der er således ingen fondsretlige krav om, at foreningens vedtægter  

 skal indeholde nærmere regler om overskudsanvendelse, hvorfor der ej heller  

 skatteretligt kan opstilles krav herom.
Uanset om der er tale om en fond  

 eller en forening skal skattemyndighederne dog foretage en selvstændig  

 vurdering af, hvorvidt formålet må anses for almenvelgørende eller  

 almennyttigt, ligesom der skal foretages en vurdering af de enkelte  

 uddelinger (TfS 1994,404). Det er i almindelighed uden betydning for  

 spørgsmålet, om et formål kan anses for almenvelgørende eller på anden måde  

 almennyttigt, om det udøves her i landet eller i udlandet.
Det er dog en  

 betingelse, at administrationen af de midler, der kommer formålet til gode,  

 finder sted her i landet.
Hvis beslutningen om hvilke formål midler fra en  

 fond eller forening omfattet af FBL skal tjene, ligger i en udenlandsk  

 organisation, kan støtten i almindelighed ikke anses for ydet til et  

 almenvelgørende eller almennyttigt formål.
Er der tale om midler til en  

 udenlandsk organisation, og hvor myndighederne i det pågældende land skønner,  

 at organisationens midler forvaltes forsvarligt, kan det være uden betydning,  

 at administrationen ligger i udlandet.
En fond, der efter sin fundats havde  

 til formål at erhverve og bevare et bestemt slot, kunne ikke generelt anses  

 som almenvelgørende eller på anden måde almennyttig, hvilket ikke udelukkede,  

 at nærmere angivne uddelinger kunne have denne karakter.
Skat 1988.10.619  

 (TfS 1988,554) (SD). Stadfæstet af LSR.
En fond, der havde til formål at yde støtte til forsknings- og  

 uddannelsesaktiviteter i tilknytning til en læreanstalt kunne ikke fradrage  

 købesummen for en ejerlejlighed, der skulle stilles til rådighed for  

 gæsteprofessorer, som en uddeling i medfør af FBL § 4, stk. 1. Derimod ansås  

 udgifterne vedrørende ejerlejligheden i den periode, hvor en gæsteprofessor  

 havde lejligheden til rådighed, som en fradragsberettiget uddeling, jf.
FBL §  

 4, stk. 1, se Skat 1990.6.482 (TfS 1990,278) (BF). En  

 arbejdsmarkedsorganisation havde organiseret en hjælpefond, en  

 dispositionsfond og en uddannelsesfond.
Da fondene ikke var egentlige fonde,  

 skulle uddelinger fra disse derfor opfylde betingelserne i FBL § 4, stk. 1,  

 jf. § 9, stk. 1, om fradragsret for almenvelgørende eller almennyttige  

 uddelinger.
Da en ubestemt videre kreds ikke kunne komme i betragtning som  

 modtagere af uddelinger fra hjælpefonden og uddannelsesfonden, og da  

 udbetalingerne havde nær sammenhæng med fagforeningsmæssige formål, kunne  

 uddelingerne fra disse fonde ikke fradrages ved indkomstopgørelsen, jf TfS  

 1996,314 (HRD). Se tillige TfS 1996,511 (LSR).
S.H.21.4 Andre vedtægtsmæssige uddelinger, hvor modtageren er  

 skattepligtig Fonde og de i § 1, stk. 1, nr. 2, nævnte foreninger kan ved opgørelsen af  

 indkomsten efter § 3 desuden fradrage uddelinger til andre vedtægtsmæssige  

 formål end almenvelgørende eller på anden måde almennyttige formål, jf. § 4,  

 stk. 2. Denne fradragsret findes derimod ikke for  

 arbejdsmarkedssammenslutninger, jf. § 9, stk. l.
En betingelse for at foretage fradrag efter § 4, stk. 2, er, at modtageren  

 af uddelingen er skattepligtig deraf.
Der kan enten være tale om skattepligt  

 efter KSL §§ 1 eller 2, efter SEL §§ 1 eller 2 eller efter FBL § 1, stk. 1,  

 nr. 1, 2 eller 4. Uddelinger til arbejdsmarkedssammenslutninger kan derimod  

 ikke fradrages.
Det skyldes, at uddelingen er skattefri for  

 arbejdsmarkedssammenslutningen.
Såfremt uddelingen består af en gave til en anden fond, og gaven ikke  

 medregnes til den modtagende fonds skattepligtige indkomst, jf. § 3, stk. 3,  

 har den uddelende fond alligevel fradragsret for uddelingen, jf. § 4, stk. 2,  

 2. pkt.
Dette gælder dog ikke, såfremt der foreligger gensidige gaver mellem  

 fondene, jf.
S.H.14.1.
Til godtgørelse af, at modtager er skattepligtig af uddelingen, fordres  

 ingen særlig dokumentation.
Det er desuden ikke en betingelse at modtager  

 rent faktisk beskattes af uddelingen.
Skattefrihed for uddelingen kan f. eks.  

 skyldes modtagers indtægtsforhold eller andre særlige fradragsregler m.v.
 Skattepligt hos modtager anses at foreligge i de tilfælde, hvor en for  

 modtager skattefri ydelse medfører bortfald af en fradragsberettiget udgift.
Et tilfælde af denne art foreligger f.eks., hvor en forening som nævnt i §  

 1, stk. 1, nr. 2, vederlagsfrit tilbyder en konsulenttjeneste, som modtager  

 kunne have fradraget udgiften til.
LSR har, jf.
TfS 1995,14, statueret, at  

 det er modtagerens nærmere bestemte subjektive skattepligt, som er afgørende  

 for, hvorvidt fonden har fradragsret for uddelingen.
Der var med andre ord  

 ikke hjemmel til at nægte fradrag efter § 4, stk. 2, selv om modtagerfonden  

 opnåede skattefritagelse efter § 3, stk. 3.
 LR fandt, at et sumbeløb, der afløste en løbende ydelse fra en fond,  

 skulle beskattes hos de berettigede, der til gengæld kunne fradrage beløbet  

 efter PBL § 18. Fonden havde fradrag for afløsningssummen efter FBL § 4, stk.  

 2. (TfS 1994,137 - BF).
 Om fastlæggelse af begrebet uddeling henvises til S.H.16.2.
S.H.22 Hensættelser til almenvelgørende eller almennyttige formål S.H.22.1 Krav til hensættelserne Efter § 4, stk. 3, og § 9, stk. l, kan fonde og foreninger, herunder  

 arbejdsmarkedssammenslutninger, desuden fradrage hensættelser til opfyldelse  

 af almenvelgørende eller på anden måde almennyttige formål.
Formålet med denne bestemmelse er at give en fond eller forening, hvis  

 økonomi ikke magter at realisere et projekt med en enkeltstående uddeling,  

 mulighed for gennem hensættelser at samle midler til projektets  

 gennemførelse.
Det er dog ingen betingelse, at fondens økonomi skal hindre,  

 at formålet realiseres under ét gennem en uddeling.
 Hensættelsen skal i sin helhed være anvendt til det almenvelgørende eller  

 almennyttige formål inden 5 år efter udløbet af hensættelsesåret, jf. § 4,  

 stk. 4.
 Bek. nr. 649 af 26. juli 1995 om fondsbeskatning indeholder bestemmelser  

 om regnskabsmæssige krav m.v. til hensættelser som nævnt i § 4, stk. 3.
Hensættelserne skal fremgå af selvangivelsen for det pågældende  

 indkomstår.
Som følge heraf er det tilstrækkeligt, at hensættelsen foretages  

 efter indkomstårets udløb.
Den skal blot foretages inden fristen for  

 indgivelse af selvangivelse.
 Indestår der den sidste dag i regnskabsperioden ikke-benyttede  

 hensættelser fra tidligere indkomstår, skal hensættelsesåret for disse poster  

 fortsat angives.
 Er der ikke truffet særskilt beslutning herom, medregnes afkast af  

 hensatte beløb til fondens eller foreningens skattepligtige indkomst.  

 Hensættelser af afkast anses for en selvstændig hensættelse, der skal opfylde  

 de angivne krav.
 Der stilles ikke særlige placeringskrav til hensættelserne.
S.H.22.2 Efterbeskatning Hensættelser skal benyttes inden 5 år efter udløbet af det regnskabsår,  

 hvor hensættelsen blev foretaget, medmindre der meddeles dispensation, jf.  

 nedenfor.
Er der ikke meddelt en sådan dispensation, skal hensatte beløb  

 efterbeskattes, såfremt beløbene ikke er benyttet inden 5 år efter udløbet af  

 det regnskabsår, hvori hensættelsen blev foretaget (hensættelsesåret). De  

 hensatte beløb medregnes i den skattepligtige indkomst for hensættelsesåret  

 med tillæg af 5 pct. for hvert år fra hensættelsesårets udløb og indtil  

 udløbet af det indkomstår, hvori fristen er udløbet.
Efterbeskatningen  

 gennemføres ved, at der på den senest udsendte selvangivelse angives de  

 beløb, der skal efterbeskattes, med angivelse af, i hvilket år beløbene har  

 været hensat.
Ved udsendelse af den normale opkrævning, medtages  

 efterbeskatningsbeløbet inklusive tillæg på 5 pct. for hvert år på  

 opgørelsen.
Såfremt efterbeskatningen resulterer i en restskat, skal denne restskat  

 tillægges 11 3/4 pct., jf.
SEL § 29 B, stk. 4.
 Beløb, der er hensat, men som på grund af den i S.H.24 omtalte  

 prioriteringsregel i § 6, ikke har kunnet fradrages ved indkomstopgørelsen,  

 skal ikke efterbeskattes, jf. § 4, stk. 5, sidste pkt.
 Fradraget for uddelinger anses for foretaget før fradraget for  

 hensættelser.
 § 22 fastsætter, hvorledes der skal forholdes med hensyn til henlæggelser,  

 som fonde og foreninger omfattet af FBL, har foretaget efter reglerne i SEL §  

 3, stk. 3, jf. samme lovs § 3, stk. 2, og § 1, stk. 1, nr. 6. Ifølge  

 bestemmelsen skal disse henlæggelser være fuldt ud benyttet til et  

 almenvelgørende eller på anden måde almennyttigt formål inden 5 år efter  

 udløbet af det indkomstår, der er grundlaget for den første skatteansættelse  

 efter FBL.
Efterbeskatning i tilfælde, hvor beløbet ikke er anvendt inden 5 års  

 periodens udløb, finder sted efter § 4, stk. 5. Ved beregningen af tillæggene  

 i henhold til denne bestemmelse anses hensættelsesåret at være det år, hvori  

 fonden eller foreningen overgik til fondsbeskatning.
I perioden forud herfor  

 sker efterbeskatning efter SEL's regler.
 Ifølge bek. nr. 649 af 26. juli 1995 om fondsbeskatning, § 4, stk. 2,  

 anses henlæggelser efter FBL § 4, stk. 3, for anvendt til det konkrete formål  

 forud for hensættelser efter SEL § 3, stk. 3, med mindre der udtrykkeligt er  

 truffet bestemmelse om det modsatte.
S.H.22.3 Dispensationsmulighed Efter § 4, stk. 6, kan skatteministeren i særlige tilfælde tillade, at en  

 hensættelse efter § 4 stk. 3, kan henstå i en periode, der overstiger 5 år.
Bemyndigelsen er udlagt til de kommunale skattemyndigheder, jf. § 3, stk.  

 1, nr. 5, i bek. nr. * 653 af 14. aug. 1997 om sagsudlægning. * De kommunale  

 skattemyndigheders afgørelse kan påklages til TSR.
Afgørelser truffet af TSR  

 som klageinstans kan ikke indbringes for anden administrativ myndighed, jf.  

 bek.'s § 12.
Dispensation efter § 4, stk. 6, er afhængig af, at det sandsynliggøres, at  

 det ikke er muligt eller rimeligt at gennemføre det oprindelige projekt,  

 eller at gennemføre projektet inden for den fastsatte tidsramme.
Det skal  

 desuden skyldes ændringer, der ikke var forudsigelige på  

 hensættelsestidspunktet.
Ved afgørelsen kan der lægges vægt på, om der er tale om en beskeden  

 forlængelse af fristen for anvendelse af hensatte beløb.
Der kan også lægges  

 vægt på, om hensættelsen ønskes anvendt til formål, der er nært beslægtet med  

 det oprindeligt angivne.
S.H.22.4 Hensættelser til kulturelle formål - dispensationsmulighed § 4, stk. 7, indeholder en særlig dispensationsmulighed for fonde for så  

 vidt angår hensættelser til kulturelle formål.
Foreninger har dog ikke  

 mulighed for at opnå en sådan dispensation efter FBL § 4, stk. 7.
Hensættelsesadgangen efter § 4, stk. 7, er en undtagelse i forhold til den  

 generelle hensættelsesadgang.
Efter bestemmelsen kan skatteministeren, eller  

 den han bemyndiger dertil, dispensere fra betingelsen om, at hensættelsen kun  

 kan indestå i en periode på 5 år.
Dispensation kan dog ikke gives for en  

 periode på over 15 år.
 Bemyndigelsen er udlagt til de kommunale skattemyndigheder, jf. § 3, stk.  

 1, nr. 5, i bek. nr. * 653 af 14. aug. 1997 om sagsudlægning. * De kommunale  

 skattemyndigheders afgørelse kan indbringes for TSR.
 Afgørelsen fra TSR kan ikke indbringes for anden administrativ myndighed,  

 jf. bek.'s § 12.
Dispensation efter § 4, stk. 7, er betinget af, at hensættelsen sker til  

 fyldestgørelse af kulturelle formål.
Forholdet kan enten være, at fonden m.v.  

 selv driver kulturel virksomhed - f.eks. museumsvirksomhed - eller at fonden  

 støtter drift af og anskaffelser til museer m.v., eller at fonden støtter  

 kunstnere eller opførelse eller udstilling af kulturelle frembringelser m.v.,  

 jf. i øvrigt TOLD-SKAT Nyt 1993.7.331 (TfS 1993,179) (Dep.).
Dispensation efter § 4, stk. 7, kan meddeles forud for hensættelsen.
Den  

 skal indeholde en angivelse af fristen for anvendelse af hensatte beløb.
 Hensættelserne skal opfylde samme regnskabsmæssige krav som hensættelser  

 efter § 4, stk. 3, jf. ovenfor under S.H.22.1. Eventuel efterbeskatning i  

 tilfælde, hvor hensættelserne ikke er anvendt inden den udvidede frists udløb  

 eller anvendt til ikke-kulturelle formål, finder sted efter reglerne i § 4,  

 stk. 5, jf. ovenfor under S.H.22.2.
S.H.22.5 Efterfølgende ændringer i tidligere foretagne hensættelser Ifølge § 4, stk. 8, kan LR give tilladelse til, at fonden efter fristen  

 for indgivelse af selvangivelsen foretager ændringer i tidligere foretagne  

 hensættelser.
Hovedsigtet med bestemmelsen er de tilfælde, hvor  

 ligningsmyndigheden påtænker at forhøje den selvangivne eller ansatte  

 indkomst.
I disse tilfælde har fonden - via større hensættelser - mulighed  

 for at udligne den påtænkte forhøjelse.
I sådanne situationer er kompetencen  

 udlagt til kommunerne, jf.
TSS-cirk. 1995-17.
S.H.23 Konsolideringshensættelser S.H.23.1 Generelle bemærkninger § 5 indeholder en række bestemmelser om fradrag for visse henlæggelser til  

 konsolidering af fonds- eller foreningsformuen.
§ 5, stk. 1, indeholder en almindelig konsolideringsbestemmelse, hvorefter  

 henlæggelsen beregnes på grundlag af de i indkomståret foretagne uddelinger  

 til almenvelgørende eller almennyttige formål. § 5, stk. 2, indeholder  

 derimod en særlig dispensationsbestemmelse for visse kongeligt konfirmerede  

 fonde.
For foreninger, herunder arbejdsmarkedssammenslutninger, findes  

 reglerne om fradrag for hensættelser til konsolidering i § 5, stk. 3 og 4,  

 jf. § 9, stk. 1. I lighed med hvad der gælder for uddelinger og hensættelser  

 efter FBL § 4, kan fradrag efter FBL § 5 kun foretages under iagttagelse af  

 prioriteringsreglen i FBL § 6, jf.
S.H.24.
Konsolideringsfradraget efter FBL § 5 er en ren skattemæssig postering til  

 brug for indkomstopgørelsen.
Der kræves ikke nogen faktisk hensættelse.
 Skat 1988.4.235 (TfS 1988,224) (SKD).
 Ligesom uddelinger og hensættelser efter § 4 kan  

 konsolideringshensættelser efter § 5 ikke medføre et skattemæssigt underskud,  

 der kan fremføres til modregning i følgende års indkomst.
 S.H.23.2 Fonde - konsolideringshensættelser efter § 5, stk. 1.
 Fonde kan efter § 5, stk. 1, foretage fradrag for hensættelser til  

 konsolidering af fondskapitalen med 25 pct. af de i indkomståret foretagne  

 uddelinger til fyldestgørelse af almennyttige eller almenvelgørende formål.  

 Vedtægtsmæssige uddelinger efter FBL § 4, stk. 2, kvalificerer ikke til  

 fradrag efter § 5, stk. 1. Se TOLD-SKAT Nyt 1991.23.1365 (TfS 1991,572), hvor  

 en hjælpefond for personalet i en virksomhed ikke blev anset for berettiget  

 til fradrag for hensættelse til en jubilæumsfest samt nægtet  

 konsolideringsfradrag vedrørende udgifter til julefrokost.
 Beregningen af størrelsen af fradraget efter § 5, stk. 1, sker alene på  

 grundlag af de i løbet af indkomståret faktisk foretagne uddelinger, jf.  

 lovens § 4, stk. 1. Hensættelser efter § 4, stk. 3, kan derimod først medføre  

 adgang til fradrag for konsolideringshensættelse i det indkomstår, hvori  

 hensættelserne uddeles.
Ved selvangivelsen skal fonden anføre beregningsgrundlaget for  

 hensættelsen.
Endvidere skal angives de samlede foretagne uddelinger og de  

 samlede beløb af tidligere indkomstårs hensættelser til almenvelgørende eller  

 på anden måde almennyttige formål.
Den anvendte procent til beregning af  

 konsolideringshensættelsen skal ligeledes anføres, jf. § 26, stk. 1, i bek.  

 nr. 141 af 26. feb. 1992 om skattemæssige krav til regnskabsgrundlaget og  

 årsregnskabet.
 S.H.23.3 Kongeligt konfirmerede fonde - konsolideringshensættelser efter §  

 5, stk. 2.
Ved § 3, stk. 1, nr. 5, i bek. nr. * 653 af 14. aug. 1997 * om  

 sagsudlægning er de kommunale skattemyndigheder tillagt kompetencen til efter  

 lovens § 5, stk. 2, at tillade fonde at foretage fradrag for andre  

 hensættelser.
Der er tale om konsolideringshensættelser, men i modsætning til  

 konsolideringshensættel-serne efter § 5, stk. 1, foretages de ikke på  

 baggrund af foretagne uddelinger.
Det er derimod en betingelse for  

 dispensation efter § 5, stk. 2, at der i en kongeligt konfirmeret fundats  

 findes særlige forpligtelser til at foretage konsolidering.
Det er desuden en  

 betingelse, at det af fundatsen fremgår, hvad der er begrundelsen for den  

 særlige konsolideringsforpligtelse.
Det er ikke tilstrækkelig begrundelse for fradrag for ekstraordinære  

 konsolideringshensættelser, at der i fundatsen er mulighed for at foretage  

 opsparing i ekstraordinært omfang.
Et kvalificeret formål med den  

 ekstraordinære konsolidering er derimod efter praksis, at fonden ellers ikke  

 som krævet i fundatsen vil kunne fastholde kontrollen over et aktieselskab  

 el. lign.
De materielle fondslove regulerer i et vist omfang fondens mulighed for og  

 pligt til at foretage konsolidering, jf.
FL § 29 og EFL §§ 40-42. Afgørelse  

 om dispensation efter § 5, stk. 2, kan på denne baggrund træffes efter  

 forudgående høring af fondsmyndigheden.
 Idet der både i § 5, stk. 1 og 2, er tale om fradrag for konsolidering,  

 skal det i dispensationen udtrykkeligt nævnes, at der ikke kan foretages  

 fradrag for hensættelser til konsolidering efter § 5, stk. 1, ved siden af  

 fradrag for hensættelser efter § 5, stk. 2. I dispensationen bør det  

 endvidere nævnes, at såfremt der forekommer tilfælde, hvor fonden foretager  

 meget store uddelinger, således at fradraget i medfør af stk. 1 overstiger  

 det tilladte fradrag efter stk. 2, vil fonden kunne vælge at foretage fradrag  

 efter stk. 1 i stedet for efter stk. 2.
S.H.23.4 Foreninger Foreninger som nævnt i § 1, stk. 1, nr. 2 eller 3, dvs. alle foreninger  

 omfattet af FBL, kan efter § 5, stk. 3, jf. § 9, stk. 1, foretage fradrag for  

 hensættelser til konsolidering af foreningsformuen.
Fradraget kan højst  

 udgøre en andel af foreningsformuen svarende til den procent, hvormed  

 reguleringstallet for indkomståret efter PSL § 20 er ændret i forhold til  

 reguleringstallet for det foregående indkomstår.
Procenten beregnes med en  

 decimal.
Konsolideringsfradraget efter § 5, stk. 3, udgør for 1997 0,6 pct. af  

 foreningsformuen, jf.
TfS 1997,60. * Konsolideringsfradraget for 1998 udgør  

 2,7 pct. af foreningsformuen, jf.
TfS 1997, 719.
Ved beregningen af konsolideringsfradraget efter § 5, stk. 3, skal værdien  

 af foreningsformuen fra og med indkomståret 1997 opgøres efter SEL § 14, stk.  

 2, 1. og 2. pkt., og stk. 3-7, jf.
FBL § 5, stk. 4, som affattet ved lov nr.  

 1219 af 27. dec. 1996 (ændringer som følge af afskaffelse af formueskatten  

 m.v.). SEL § 14, stk. 2-7, der også er affattet ved lov nr. 1219 af 27. dec.  

 1996, har ligeledes virkning fra og med indkomståret 1997.
Efter FBL § 5, stk. 4, udgør foreningsformuen efter SEL § 14, stk. 2, 1.  

 og 2. pkt., og stk. 3-7, foreningens aktiver og passiver med nogle nærmere  

 angivne undtagelser.
Ved formueopgørelsen medregnes foreningens aktiver og  

 passiver til handelsværdier på opgørelsesdagen, med mindre andet fremgår af  

 SEL § 14, stk. 4-7. Af SEL § 14, stk. 7 fremgår, at aktier som nævnt i denne  

 bestemmelse skal medregnes med mindst 80 pct. af handelsværdien.
Stk. 7 finder også anvendelse for anparter i anpartsselskaber.
SEL § 14,  

 stk. 7, hjemler mulighed for, at de pågældende aktier medregnes med en andel  

 mellem 80 til 100 pct. af handelsværdien.
Denne forståelse af SEL § 14, stk.  

 7, finder tilsvarende anvendelse ved opgørelsen af foreningsformuen efter FBL  

 § 5, stk. 4. Der henvises i øvrigt til bemærkningerne til §§ 4 og 17 i  

 forslag til lov nr. 1219 af 27. dec. 1996 (L 88/1996-97). * Ved selvangivelsen skal foreningen oplyse det anvendte reguleringstal, jf.  

 § 26, stk. 2, i bek. nr. 141 af 26. feb. 1992 om skattemæssige krav til  

 regnskabsgrundlaget og årsregnskabet.
I 1997 er reguleringstallet 128,7, jf.  

 TfS 1997,60. * I 1998 er reguleringstallet 132,2, jf.
TfS 1997,719.* S.H.24 Prioriteringsreglen Ifølge § 6 anses rente- og udbytteindtægter, jf. § 3, stk. 2, og § 8, stk.  

 3, samt udbytter, jf. § 10, som ikke skal medregnes til den skattepligtige  

 indkomst, for uddelt eller hensat før nogen anden del af den skattepligtige  

 indkomst.
 Dette indebærer, at fonde og foreninger ved indkomstopgørelsen alene kan  

 foretage fradrag for uddelinger og hensættelser som nævnt i §§ 4 og 5, jf. §  

 9, stk. 1, i det omfang disse uddelinger m.v. tilsammen overstiger de nævnte  

 skattefritagne indtægtsarter.
Denne prioriteringsregel omfatter alene indtægter, der ikke medregnes til  

 den skattepligtige indkomst i henhold til § 3, stk. 2, § 8, stk. 3, og § 10,  

 herunder de 34 pct. af udbytte fra minoritetsaktier, der i medfør af § 10,  

 stk. 3 og 4, ikke skal medregnes ved indkomstopgørelsen.
Skattefri avancer  

 m.v., gaver, der ikke medregnes ved opgørelsen af den skattepligtige  

 indkomst, jf. § 3, stk. 3, og ikke-erhvervsmæssige kontingenter m.v., der  

 tilfalder arbejdsmarkedssammenslutninger, skal ikke anses for uddelt før  

 nogen anden del af indkomsten.
Det er desuden alene fradrag efter §§ 4 og 5,  

 der skal reduceres med de nævnte skattefri indtægter.
Fradrag for  

 driftsomkostninger og fremført underskud skal derimod ikke reduceres.
 Medfører prioriteringsreglen, at der ikke er fradragsret for en  

 hensættelse som nævnt i § 4, stk. 3, eller at fradraget er begrænset, skal  

 der ikke foretages efterbeskatning for den del af hensættelsen, der ikke  

 medførte fradrag, jf. § 4, stk. 5, sidste pkt.
Der skal tages højde for prioriteringsreglen ved opgørelse af et  

 fradragsberettiget nettokurstab efter FBL § 3, stk. 2, 4. pkt., jf.
TOLD-SKAT  

 Nyt 1992.15.449 (TfS 1992,409) (Skm.). Se tillige S.H.19.
Afsnit E.
Ligning, selvangivelse og opkrævning S.H.25 Generelle bemærkninger Ifølge § 15, stk. 1, finder SEL's regler om ligning og opkrævning  

 tilsvarende anvendelse på fonde og foreninger omfattet af FBL.
Bestemmelserne  

 herom findes i SEL afsnit V (§§ 24-30A). Reglerne om selvangivelse findes i  

 SKL afsnit I (§§ 1-5). Ifølge FBL § 14, stk. 1, er skattekommunen den  

 kommune, hvor fonden eller foreningen ifølge vedtægten har hjemsted.  

 Udenlandske fonde og andre selvejende institutioner omfattet af § 1, stk. 1,  

 nr. 4, sættes dog i skat i den kommune, hvor ledelsen har sæde, jf. § 14,  

 stk. 2. Ifølge SEL § 24, stk. 3, 1. pkt. afgør skatteministeren i  

 tvivlstilfælde spørgsmålet om, i hvilken kommune et selskab eller en forening  

 m.v. skal skatteansættes.
 Skatteministerens kompetence er udlagt til TSR, hvis afgørelser kan  

 påklages til TSS, jf. bek. nr. * 653 af 14. aug. 1997 * om sagsudlægning.
 Fonde og foreninger er ligeledes omfattet af bek. nr. 141 af 26. feb. 1992  

 om skattemæssige krav til regnskabsgrundlaget og årsregnskabet.
 Fristen for indsendelse af selvangivelse er angivet på selvangivelsen.
Denne frist gælder også ved indgivelse af erklæring, jf. nedenfor.
Den  

 omstændighed, at en fond eller en forening ikke får selvangivelsesskema  

 tilsendt, fritager ikke for pligten til at indgive selvangivelse eller for  

 retsvirkningerne af manglende selvangivelse.
Den skat, der efter § 13 udredes til kommunerne, omfatter ikke den afgift,  

 der opkræves efter § 3, stk. 3, 3. pkt.
Denne afgift opkræves sammen med  

 skatten pr. 1. nov.
Fonde og foreninger er omfattet af acontoskatteordningen, jf.
SEL § 30 A.
Acontoskatten skal indbetales i 2 rater henholdsvis senest pr. 20. mar. og  

 20. nov. i indkomståret.
Acontoskatten beregnes som 50 pct. af gennemsnittet  

 af de seneste tre indkomstårs indkomstskatter.
 Acontoskatteordningen er obligatorisk for fonde og foreninger m.v., hvis  

 første indkomstår er påbegyndt den 29. jan. 1992 eller senere.
Fonde og foreninger, som eksisterede før dette tidspunkt, kan vælge at  

 overgå til acontoskatteordningen.
Har fonden eller foreningen én gang  

 valgt at følge acontoskatteordningen, kan fonden eller foreningen ikke senere  

 udtræde af ordningen.
* I en række tilfælde er acontoskatteordningen dog obligatorisk for fonde  

 og foreninger, selv om indkomståret er påbegyndt før den 29. jan. 1992. Det  

 gælder, når en fond eller forening, der hidtil ikke har været skattepligtig,  

 overgår til skattepligtig virksomhed, jf.
SEL § 30 A, stk. 4, og når der  

 indtræder en sådan ændring for en skattepligtig fond eller forening, at den  

 overgår fra beskatning efter FBL til beskatning efter SEL eller omvendt, jf.  

 SEL § 30 A, stk. 5. Acontoskatteordningen er desuden obligatorisk i de  

 tilfælde, hvor et eller flere af de fonde m.v., som indgår i en skattefri  

 fusion efter FUL § 14 c, jf.
S.H.20.2. ovenfor, allerede betaler acontoskat,  

 idet den modtagende fond m.v. i så fald også skal betale acontoskat, jf.
SEL  

 § 30 A, stk. 6.
Fonde og foreninger, som er omfattet af SEL § 30 A, stk. 4-6, skal for de  

 første to indkomstår, hvor de skal betale acontoskat, betale acontoskatten  

 som en frivillig indbetaling, jf.
SEL § 30 A, stk. 8. * S.H.26 Erklæringsordningen S.H.26.1 Foreninger Efter § 15, stk. 2, kan foreninger omfattet af lovens § 1, stk. 1, nr. 2  

 eller 3, i stedet for selvangivelse indgive erklæring, såfremt de ikke  

 oppebærer rente- og udbytteindkomst ud over 200.000 kr.
Oppebærer foreningen  

 erhvervsmæssig indkomst, skal der dog altid indgives selvangivelse for denne  

 indkomst.
Foreninger, der ikke oppebærer samlet rente- og udbytteindkomst på 200.000  

 kr. kan således indgive erklæring herom.
Såfremt foreningen ikke har rente-  

 og udbytteindtægter på over 200.000 kr., er foreningen derfor ikke forpligtet  

 til at indsende en selvangivelse.
Dette gælder uafhængigt af størrelsen af  

 evt. ikke-erhvervsmæssige indtægter, f.eks. skattepligtige  

 ikke-erhvervsmæssige kontingentindtægter.
En brancheforening opfyldte  

 betingelserne i FBL § 15, stk. 2, om i stedet for selvangivelse at indsende  

 en erklæring.
Der var derfor ikke hjemmel til, at skattemyndighederne kunne  

 kræve selvangivelse og foretage en skatteansættelse, jf.
TfS 1996,12 (LSR).
 Såfremt foreningen har foretaget en opdeling af kontingentet i en  

 erhvervsmæssig og en ikke-erhvervsmæssig del, skal den erhvervsmæssige del af  

 kontingentet selvangives.
 Det er desuden en betingelse, at foreningen ikke i årets løb har oppebåret  

 væsentlige ekstraordinære indtægter - såsom skattepligtige avancer el.lign.
- eller tidligere har hensat beløb til uddelinger, som ikke er anvendt  

 eller beskattet.
I så fald skal der indgives sædvanlig selvangivelse.  

 Erklæringen skal vedlægges årsregnskabet og skal som selvangivelsen indsendes  

 til den kommunale skattemyndighed.
S.H.26.2 Fonde Efter § 15, stk. 3, nr. 1, kan visse fonde i stedet for selvangivelse  

 indgive erklæring.
Fonde med en indkomst, der ikke overstiger 25.000 kr. efter fradrag af  

 renteudgifter og administrationsudgifter, kan indgive erklæring i stedet for  

 selvangivelse.
Skattefrit datterselskabsudbytte skal i den forbindelse  

 medregnes til indkomsten.
Det er endvidere en betingelse, at fonden ikke har  

 indkomst ved erhvervsmæssig virksomhed.
Har fonden erhvervsmæssig indkomst,  

 kan erklæringsordningen derfor ikke anvendes, uanset at den samlede indkomst  

 ikke overstiger 25.000 kr.
Vurderingen af, om en fond har erhvervsmæssig indkomst, skal foretages i  

 overensstemmelse med skattelovgivningens almindelige regler herom.
Den  

 omstændighed, at en fond er registreret som ikke-erhvervsdrivende, er ikke  

 nødvendigvis ensbetydende med, at den ud fra en skattemæssig vurdering er  

 uden erhvervsmæssig indkomst, jf.
S.H.2.2.
Efter § 15, stk. 3, nr. 2, kan fonde, der driver offentligt tilgængelige  

 museer, indgive erklæring om, at overskuddet i sin helhed anvendes til  

 museets drift.
Det er dog en forudsætning, at fonden har fået tilladelse til  

 at foretage hensættelser til almennyttige formål efter reglerne i § 4, stk.  

 7.
 Endelig indeholder § 15, stk. 3, nr. 3, en dispensationsregel, således at  

 visse andre fonde kan indgive erklæring i stedet for selvangivelse.
Ifølge § 3, stk. 1, nr. 5, i bek. nr. * 653 af 14. aug. 1997 * om  

 sagsudlægning er det de kommunale skattemyndigheder, der efter anmodning  

 træffer afgørelse herom.
Afgørelsen kan påklages til TSR.
 Afgørelsen fra TSR kan ikke indbringes for anden administrativ myndighed,  

 jf. bek. § 12, stk. 4.
Dispensationsadgangen administreres restriktivt.
Der kan ikke gives  

 tilladelse til fonde, der vedtægtsmæssigt helt eller delvis tillægger  

 medlemmer af bestemte familier en fortrinsret til uddelinger, eller til at  

 indtage særlige stillinger m.v. (familiefonde). Fonde, der ikke udelukkende  

 varetager almenvelgørende eller på anden måde almennyttige formål, bør i  

 almindelighed ikke kunne opnå tilladelse til at afgive erklæring i stedet for  

 selvangivelse.
Omvendt vil det forhold, at en fond varetager almennyttige  

 eller på anden måde almenvelgørende formål ikke i sig selv kunne begrunde en  

 tilladelse.
Det er ikke en betingelse for at opnå tilladelse, at fonden ikke  

 har indtægt ved erhvervsmæssig virksomhed.
 En tilladelse gives som stående tilladelse, og gælder således indtil  

 forudsætningerne for tilladelsen ændres.
Afsnit F.
Overgangsregler og ikrafttrædelse S.H.27 Overgangsreglernes anvendelsesområde FBL indeholder i §§ 16 - 21 C en række regler, der finder anvendelse ved  

 fondes og foreningers overgang til beskatning efter lovens regler.
Overgangsreglerne finder anvendelse fra og med det indkomstår, hvori  

 fonden eller foreningen første gang beskattes efter FBL's regler.
Overgangen  

 til den udvidede beskatning kan skyldes en organisatorisk ændring, der  

 bevirker, at fonden eller foreningen bliver omfattet af FL og dermed af FBL.
Overgangen kan også skyldes, at aktivmassen overstiger den beløbsmæssige  

 grænse i FL på 250.000 kr., jf.
S.H.6.
S.H.28 Afskrivninger S.H.28.1 Maskiner, inventar og lignende driftsmidler Lovens bestemmelser om fastsættelse af indgangsværdier for opgørelse af  

 skattemæssige afskrivninger m.v. finder alene anvendelse, hvis fonden eller  

 foreningen ikke efter de hidtil gældende regler har kunnet foretage  

 skattemæssige afskrivninger på det pågældende aktiv.
 I det omfang fonden eller foreningen efter SEL § 9 allerede foretager  

 skattemæssige afskrivninger efter AL, skal disse afskrivninger således  

 videreføres.
Maskiner, inventar og lignende driftsmidler samt skibe, som fonden eller  

 foreningen ejer forud for det indkomstår, der ligger til grund for den første  

 skatteansættelse, og hvorpå der ikke tidligere har været afskrevet, kan gøres  

 til genstand for afskrivning efter afskrivningslovens almindelige regler for  

 driftsmidler.
Dette betyder, at det er aktivets saldoværdi, der danner  

 grundlag for afskrivningerne.
Ifølge § 17 fastsættes saldoværdien til  

 handelsværdien.
 Handelsværdien ansættes som udgangspunkt efter anskaffelsesværdien ved  

 afskrivning over fysisk levetid.
 Anvendelsen af saldoprincippet betyder, at der såvel i det år, som ligger  

 til grund for den første skatteansættelse, som senere, i overensstemmelse med  

 afskrivningslovens regler, skal føres en fælles saldo for alle driftsmidler,  

 der udelukkende benyttes erhvervsmæssigt i virksomheden.
Driftsmidler, der er anskaffet forud for det indkomstår, der ligger til  

 grund for den første skatteansættelse, anses for anskaffet i året før dette  

 år.
Det gælder alle de nævnte driftsmidler, selv om det faktiske  

 anskaffelsestidspunkt kan ligge længere tilbage.
Det indebærer, at alle  

 driftsmidler samles på én saldo.
 Der henvises i øvrigt til reglerne i AL.
S.H.28.2 Bygninger og installationer Bygninger, der er afskrivningsberettigede efter AL, samt installationer i  

 sådanne bygninger, kan afskrives, når bygningen eller installationen er  

 anskaffet eller fuldført af fonden eller foreningen forud for det indkomstår,  

 der ligger til grund for den første skatteansættelse.
De årlige afskrivninger  

 kan ske med procentdele af den afskrivningsberettigede værdi efter de  

 almindelige regler i AL.
I relation til AL anses bygninger eller installationer for anskaffet på  

 det faktiske anskaffelsestidspunkt.
Afskrivning foretages på grundlag af den  

 værdi, som bygningen eller installationen indgår med i den kontante  

 ejendomsværdi ved den seneste vurdering forud for det indkomstår, der ligger  

 til grund for den første skatteansættelse.
Dette gælder, hvadenten bygningen  

 eller installationen er anskaffet før eller efter den 1. jan. 1982.
Fonden eller foreningen kan dog i stedet vælge at afskrive på grundlag af  

 anskaffelsessummen tillagt eventuelle ombygnings- eller forbedringsudgifter,  

 hvis summen af disse kan dokumenteres at være højere end det beløb, hvormed  

 bygningen eller installationen indgår i ejendomsværdien.
Er bygningen eller  

 installationen anskaffet den 1. jan. 1982 eller senere, skal  

 anskaffelsessummen omregnes til kontantværdi.
 Efter bestemmelserne i § 18, stk. 2 og 3, kan summen af de anvendte  

 afskrivningsprocenter ikke overstige 100 (incl. afskrivning for tiden forud  

 for det indkomstår, som ligger til grund for den første skatteansættelse).  

 Det gælder, uanset hvornår bygningen eller installationen er anskaffet eller  

 fuldført, og uanset hvilket afskrivningsgrundlag, der er benyttet.
 Dette betyder, at man for at finde frem til den afskrivning, der fremover  

 vil kunne foretages, skal reducere den samlede afskrivning med de  

 afskrivninger, der i alt kunne være foretaget i tiden forud for det  

 indkomstår, der ligger til grund for den første skatteansættelse, såfremt der  

 fuldt ud var normalafskrevet på bygningen eller installationen siden  

 anskaffelsesåret.
For de i AL § 18, stk. 1, litra a, nævnte bygninger regnes der med en  

 afskrivning på 2 pct. årligt.
For bygninger, omfattet af AL § 18, stk. 1,  

 litra b, regnes med 1 pct. årligt.
For særlige installationer i disse  

 bygninger regnes med 4 pct. årligt.
S.H.28.2.1 Bygninger anskaffet før den 1. jan. 1982 Bygninger, der kan afskrives efter AL § 18, stk. 1, litra a, og som er  

 anskaffet før den 1. jan. 1982, kan i anskaffelsesåret og hvert af de nærmest  

 følgende 9 indkomstår afskrives med indtil 6 pct. årligt.
Disse forhøjede  

 begyndelsesafskrivninger på indtil 6 pct. årligt er bundne.
De kan derfor  

 alene udnyttes indenfor 10 års perioden.
For bygninger, der er anskaffet i  

 1981 eller tidligere, og for hvilke 10 års perioden nu er udløbet inden det  

 indkomstår, der ligger til grund for det indkomstår, der er grundlaget for  

 den første skatteansættelse, kan der herefter alene foretages  

 normalafskrivninger.
Normalafskrivningerne for bygninger omfattet af AL § 18, stk. 1, litra a  

 eller b, er henholdsvis 2 og 1 pct. årligt.
De samlede mulige afskrivninger  

 for en bygning, der er anskaffet før den 1. jan. 1982, kan illustreres ved  

 følgende eksempel:
Eksempel For en bygning, der kan afskrives efter AL § 18, stk. 1, litra a, og som  

 er anskaffet i 1980, vil der i 1995 restere afskrivninger med i alt 100 pct.  

 - 15 års afskrivninger á 2 pct. (15 x 2 pct.) = 70 pct.
Da bygningen  

 er anskaffet før 1982, kan forhøjede begyndelsesafskrivninger ikke anvendes  

 efter udløbet af 10 års perioden.
De resterende 70 pct. kan frit afskrives  

 over det ønskede antal indkomstår med indtil 2 pct. årligt.
S.H.28.2.2 Bygninger anskaffet den 1. jan. 1982 eller senere Bygninger, der kan afskrives efter AL § 18, stk. 1, litra a og som er  

 anskaffet den 1. jan. 1982 eller senere, kan fra og med anskaffelsesåret  

 afskrives med indtil 6 pct. årligt.
De forhøjede begyndelsesafskrivninger er  

 ubundne.
De kan derfor frit foretages indtil det indkomstår, hvori summen af  

 de anvendte afskrivningsprocenter overstiger 60. Normalafskrivningerne for  

 disse bygninger udgør efter AL § 22, stk. 1, indtil 2 pct. årligt.
 De samlede mulige afskrivninger, der herefter kan foretages såvel for så  

 vidt angår forhøjede begyndelsesafskrivninger som normalafskrivninger, kan  

 illustreres ved følgende eksempel:
Eksempel For en bygning, der er anskaffet i 1982, vil der i 1995 restere  

 afskrivninger med i alt 100 pct. - 13 års afskrivninger á 2 pct. (13 x  

 2 pct.) = 74 pct.
Da bygningen er anskaffet i 1982, kan 34 pct. foretages som  

 forhøjede begyndelsesafskrivninger á maksimalt 6 pct. årligt.
Dette  

 følger af, at forhøjede begyndelsesafskrivninger kan foretages, indtil summen  

 af afskrivningsprocenterne overstiger 60. Der er alene anvendt 26 pct. (13 x  

 2 pct.). De resterende forhøjede begyndelsesafskrivninger (34 pct.) kan frit  

 afskrives over det ønskede antal indkomstår.
For bygninger, der kan afskrives efter AL § 18, stk. 1, litra b og som er  

 anskaffet den 1. jan. 1982 eller senere, foretages en tilsvarende opgørelse  

 af de samlede mulige begyndelsesafskrivninger og normalafskrivninger.
De  

 forhøjede begyndelsesafskrivninger kan dog for disse bygninger højst udgøre  

 indtil 4 pct. årligt og kan frit foretages indtil det indkomstår, hvori  

 summen af de anvendte afskrivningsprocenter overstiger 40.  

 Normalafskrivningerne udgør 1 pct. årligt for disse bygninger, jf.
AL § 22,  

 stk. 3.
 De samlede mulige afskrivninger for en bygning, der er anskaffet efter den  

 1. jan. 1982 kan illustreres ved følgende eksempel:
Eksempel For en bygning, der er anskaffet i 1984, vil der i 1995 restere  

 afskrivninger med i alt 100 pct. - 11 års afskrivninger á 1 pct. (11 x  

 1 pct.) = 89 pct.
Da bygningen er anskaffet efter 1. jan. 1982, kan 29 pct.  

 (40 pct. - 11 pct.) foretages som forhøjede begyndelsesafskrivninger á  

 maksimalt 4 pct. årligt.
 De resterende forhøjede begyndelsesafskrivninger (29 pct.) kan frit  

 afskrives over det ønskede antal indkomstår.
S.H.28.2.3 Særlige installationer i afskrivningsberettigede bygninger  

 anskaffet før den 1. jan. 1982 Særlige installationer i bygninger, der er afskrivningsberettigede efter  

 AL § 18, og som er anskaffet før 1. jan. 1982, kan i anskaffelsesåret og  

 hvert af de nærmeste følgende 9 indkomstår afskrives med indtil 8 pct.  

 årligt.
De forhøjede begyndelsesafskrivninger er bundne.
De kan derfor alene  

 udnyttes indenfor 10 års perioden.
De maksimale begyndelsesafskrivninger er  

 således 80 pct.
Normalafskrivningerne for disse installationer udgør indtil 4  

 pct. årligt.
 For særlige installationer, der er anskaffet i 1981 eller tidligere, og  

 for hvilke 10 års perioden nu er udløbet inden det indkomstår, der ligger til  

 grund for den første skatteansættelse, kan der herefter alene foretages  

 normalafskrivninger.
S.H.28.2.4 Særlige installationer i afskrivningsberettigede bygninger  

 anskaffet den 1. jan. 1982 eller senere Særlige installationer i afskrivningsberettigede bygninger, som er  

 anskaffet den 1. jan. 1982 eller senere, kan fra og med anskaffelsesåret  

 afskrives med indtil 8 pct. årligt.
De forhøjede begyndelsesafskrivninger er  

 ubundne.
De kan derfor frit foretages indtil det indkomstår, hvori summen af  

 de anvendte afskrivningsprocenter overskrider 80. Normalafskrivningerne for  

 disse installationer udgør indtil 4 pct. årligt.
Der foretages herefter en  

 lignende opgørelse som beskrevet ovenfor i S.H.28.2.2. for bygninger, der er  

 anskaffet den 1. jan. 1982 eller senere.
S.H.28.2.5 Installationer i ikke-afskrivningsberettiede bygninger På særlige installationer i andre bygninger end bygninger, hvorpå der kan  

 afskrives efter AL § 18, kan der afskrives med 4 pct. årligt, jf.
AL § 23,  

 stk. 2 og 3. Afskrivningerne på disse installationer er bundne.
Hvis installationen er erhvervet forud for begyndelsen af det indkomstår,  

 der ligger til grund for den første skatteansættelse, beregnes afskrivningen  

 af den værdi, hvormed installationen skønnes at indgå i ejendomsværdien ved  

 den seneste vurdering forud for indkomståret.
Fonden eller foreningen kan dog  

 i stedet vælge at beregne afskrivningen på grundlag af den faktiske  

 anskaffelsessum tillagt eventuelle forbedringsudgifter, hvis summen af disse  

 beløb kan dokumenteres at være højere end det beløb, hvormed installationen  

 indgår i den nævnte ejendomsværdi.
 Den samlede afskrivning reduceres med et beløb, der svarer til forholdet  

 mellem den tid, der er forløbet siden anskaffelsen, og den samlede normale  

 afskrivningsperiode, her 25 år.
Ved denne opgørelse regnes kun med hele år.
Det indkomstår, hvori  

 anskaffelsen har fundet sted, regnes med.
Der bortses derimod fra det  

 indkomstår, der ligger til grund for den første skatteansættelse.
 Det kan illustreres ved følgende eksempel:
Eksempel Installationen er foretaget i en bygning, hvorpå der ikke kan afskrives  

 efter reglerne i AL.
 Installationen indgår i ejendomsværdien med 60.000 kr. og er erhvervet i  

 1983. Der kan fra og med indkomståret 1995 afskrives indtil 4 pct. årligt på  

 de 60.000 kr.
 Den samlede afskrivning skal reduceres i det omfang, som svarer til  

 forholdet mellem den forløbne tid siden installationens anskaffelse og den  

 afskrivningsperiode, der svarer til en årlig afskrivning med 4 pct. eller 25  

 år.
Der skal herefter ske reduktion med Således at der i alt kan afskrives 60.000 kr. - 28.800 kr. = 31.200 kr.
S.H.29 Opgørelse af kapitalgevinster S.H.29.1 Fast ejendom I § 20 er fastsat hvorledes avanceopgørelsen af fortjeneste ved afståelse  

 af fast ejendom skal foretages.
Avanceopgørelsen i § 20 vedrører ejendomme,  

 som fonden eller foreningen har erhvervet inden overgangen til  

 fondsbeskatning.
S.H.29.1.1 Anskaffelsessum, danske ejendomme erhvervet før den 19. maj  

 1999 Det følger af reglerne i § 20, stk. 1, at fonden eller foreningen som  

 anskaffelsessum ved opgørelse af fortjeneste efter EBL kan vælge enten at  

 anvende ejendomsværdien ved den ejendomsvurdering, der er foretaget før det  

 indkomstår, som ligger til grund for den første skatteansættelse, eller at  

 anvende den faktiske anskaffelsessum, såfremt denne er højere.
 Hvis ejendommen er erhvervet før den 19. maj 1993, skal fonden eller  

 foreningen opgøre anskaffelsessummen efter reglerne i EBL § 4, stk. 3,  

 medmindre den seneste vurdering forud for det indkomstår, der er grundlaget  

 for den første skatteansættelse, ligger senere end den 19. maj 1993.
 Efter EBL § 4, stk. 3, opgøres den skattepligtige anskaffelsessum som en  

 af følgende værdier:
a) Den ansatte ejendomsværdi pr. 1. jan. 1993 (handelsværdien) med et  

 tillæg af 10 pct., eller b) ejendomsværdien i henhold til en vurdering efter vurderingslovens § 4  

 B.
Nyvurdering kan dog kun lægges til grund, såfremt vurdering er begæret  

 inden den 31. dec. 1993, eller c) den oprindelige kontantomregnede anskaffelsessum med tillæg af  

 vedligeholdelses- og forbedringsudgifter, der er afholdt inden den 1. jan.  

 1993, hvis denne er højere end værdien efter pkt. a eller pkt. b.
*Ændringer vedrørende EBL § 4, stk. 3 og 4 d) ved § 3, jf. § 12, i lov nr. 440 af 10. juni 1997 (konsekvensændringer  

 m.v. i anledning af lovrevision af KGL) er EBL § 4, stk. 3 og 4 ændret og  

 stk. 5 ophævet med virkning fra og med den 1. jan 1998. Reglerne i ovennævnte  

 lovs § 3 kan dog anvendes ved afståelse af ejendomme, der afstås i perioden  

 fra den 13. mar. 1997 til den 1. jan. 1998, hvis reglerne fører til en lavere  

 beskatning end de hidtil gældende bestemmelser.
Der henvises i øvrigt til  

 loven og bemærkningerne til lovforslaget (L 195/1996-97). * Der henvises i øvrigt til pkt. 4.4. i skm. cirk. nr. 166 af 12. sep. 1994  

 om EBL.
S.H.29.1.2 Anskaffelsessum, udenlandske ejendomme erhvervet før den 19.  

 maj 1993 For ejendomme, der er erhvervet før den 19. maj 1993, og som er beliggende  

 i udlandet, opgøres anskaffelsessummen, som en af følgende værdier, jf.
 EBL § 4, stk. 3,:
a) Handelsværdien pr. 19. maj 1993, eller b) den faktiske kontantomregnede anskaffelsessum med tillæg af afholdte  

 vedligeholdelses- og forbedringsudgifter inden den 1. jan. 1993, såfremt  

 denne værdi er højere end handelsværdien pr. 19. maj 1993.
Fastsættelse af handelsværdien for udenlandske ejendomme, sker efter  

 danske regler.
Der henvises til pkt. 4.4.2 i skm. cirk. nr. 166 af 12. sep.  

 1994 om EBL.
Se tillige S.H.29.1.1.
S.H.29.1.3 Ejendomme erhvervet efter den 19. maj 1993 For så vidt angår ejendomme erhvervet efter den 19. maj 1993 reguleres  

 anskaffelsessummen i overensstemmelse med de i EBL §§ 4 og 5 fastsatte  

 regler, jf. dog S.H.29.1.1. I § 4 er det således bestemt, at fortjeneste ved  

 afståelse af fast ejendom opgøres som forskellen mellem på den ene side  

 afståelsessummen omregnet til kontantværdi, og på den anden side  

 anskaffelsessummen omregnet til kontantværdi og reguleret i overensstemmelse  

 med § 5. Efter denne bestemmelse forhøjes anskaffelsessummen med et fast  

 årligt tillæg på 10.000 kr.
Endvidere forhøjes anskaffelsessummen med  

 afholdte udgifter til vedligeholdelse eller forbedring, i det omfang disse  

 har oversteget 10.000 kr.
 Ved opgørelse af tillæggene efter EBL § 5 betragtes de af § 20, stk. 1,  

 omfattede ejendomme som erhvervet ved begyndelsen af det indkomstår, som  

 ligger til grund for den første skatteansættelse.
S.H.29.1.4 Tidligere skattepligt efter SEL Fonde og foreninger, som allerede efter SEL's regler har været  

 skattepligtige af fortjeneste ved afståelse af fast ejendom, er tillige  

 omfattet af FBL § 20, stk. 2.
Det betyder, at der både skal opgøres en fortjeneste for perioden forud  

 for det indkomstår, der ligger til grund for den første skatteansættelse ( §  

 20, stk. 2), samt en fortjeneste for perioden fra det indkomstår, der ligger  

 til grund for den første skatteansættelse efter FBL til ejendommens afståelse  

 (§ 20, stk. 1). I dette tilfælde anvendes den efter § 20, stk. 1, opgjorte  

 anskaffelsessum som afståelsessum.
Hvis ejendommen er erhvervet efter den 19.  

 maj 1993 reguleres efter EBL § 4, stk. 3, jf. ovenfor S.H.29.1.1.
S.H.29.2 Aktier Efter § 21 opgøres fondes og foreningers fortjeneste og tab ved afståelse  

 af aktier, der er erhvervet inden indtræden af skattepligt efter FBL på  

 grundlag af kursværdien på det tidspunkt, hvor skattepligten efter FBL  

 indtræder.
Er den faktiske anskaffelsessum højere end kursværdien på  

 tidspunktet for skattepligtens indtræden, kan fonden eller foreningen vælge  

 at lægge anskaffelsessummen til grund ved opgørelsen af avancen.
Om en  

 eventuel fortjeneste er skattepligtig, eller om et eventuelt tab kan  

 fradrages, afgøres efter reglerne i ABL.
I denne forbindelse tages der  

 udgangspunkt i det faktiske anskaffelsestidspunkt.
Der henvises til skm.  

 cirk. nr. 137 af 19. juli 1994 om beskatning ved afståelse af aktier m.v.
S.H.29.3 Goodwill og andre immaterielle rettigheder Efter § 21 A skal fonde og foreninger som indgangsværdi for formuegoder  

 omfattet af LL § 16 E (goodwill og andre immaterielle rettigheder), der er  

 erhvervet inden indtræden af skattepligt efter FBL, anvende den oprindelige  

 kontantomregnede anskaffelsessum reduceret med de afskrivninger, der kunne  

 have været foretaget efter LL § 16 F.
S.H.29.4 Genvundne afskrivninger og avancer efter LL § 14 J Efter § 21 B skal fonde og foreninger som indgangsværdi ved beskatning af  

 genvundne afskrivninger og avancer på ombygningsudgifter m.v. i lejede  

 lokaler i henhold til LL § 14 J, anvende de oprindelige udgifter til  

 anskaffelse, forbedring m.v. med fradrag af de afskrivninger, der i alt kunne  

 have været foretaget fra anskaffelsen og indtil skattepligtens indtræden.
S.H.29.5 Kursgevinster Efter § 21 C kan fonde og foreninger som indgangsværdi for fordringer og  

 gæld, som er erhvervet henholdsvis påtaget inden tidspunktet for indtræden af  

 skattepligt efter FBL, vælge mellem at anvende handelsværdien af fordringer  

 og forpligtelser på tidspunktet for indtræden af skattepligt efter FBL eller  

 at anvende anskaffelsessummen for beholdningen.
Valget skal træffes samlet  

 for samtlige fordringer og forpligtelser under ét.
