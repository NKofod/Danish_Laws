Bekendtgørelse af  

 lov om de erhvervsgymnasiale uddannelser til højere handelseksamen og  

 højere teknisk eksamen Herved bekendtgøres lov om de erhvervsgymnasiale uddannelser til  

 højere handelseksamen og højere teknisk eksamen, jf.  

 lovbekendtgørelse nr. 495 af 10. juni 1994, med de ændringer,  

 der følger af § 4 i lov nr. 489 af 1. juli 1998, § 3 i lov  

 nr. 234 af 21. april 1999 og § 2 i lov nr. 404 af 2. juni 1999.  

 Lovbekendtgørelsen gælder først i sin helhed fra 1.  

 januar 2001, da ændringerne, som følger af § 3 i lov nr.  

 234 af 21. april 1999 og § 2 i lov nr. 404 af 2. juni 1999, først  

 har virkning fra 1. januar 2001.
Kapitel 1 Almindelige bestemmelser § 1. Undervisningsministeren tilrettelægger  

 merkantile og tekniske erhvervsgymnasiale uddannelser.
 Stk. 2. Uddannelserne tilrettelægges således, at  

 de giver egnede unge en erhvervsgymnasial uddannelse, der giver grundlag for  

 videregående uddannelse, og som bidrager til de unges personlige  

 udvikling og til deres forståelse af samfundet og dets udvikling med  

 særlig vægt på erhvervslivets forhold.
 Stk. 3. Undervisningsministeren fastsætter regler om de  

 erhvervsgymnasiale uddannelser efter indstilling fra  

 Erhvervsuddannelsesrådet eller udvalget for hver af de  

 erhvervsgymnasiale uddannelser, jf. §§ 16-18.
 § 2. Uddannelserne udbydes af erhvervsskoler, der  

 af undervisningsministeren er godkendt hertil, jf. stk. 2.
 Stk. 2. Uddannelserne varer 3 år, jf. dog stk. 4.  

 Den indledende del indeholder gymnasial undervisning og undervisning, der  

 skal give forudsætninger for, at eleven kan fortsætte i en  

 erhvervsuddannelses hovedforløb efter nærmere regler fastsat i  

 henhold til § 1, stk. 3.
 Stk. 3. Undervisningsministeren kan godkende, at skoler, som  

 ikke er erhvervsskoler, kan udbyde uddannelser efter denne lov, hvis de  

 gennemfører grundforløb i henhold til lov om  

 erhvervsuddannelser.
 Stk. 4. Den erhvervsgymnasiale uddannelse til højere  

 handelseksamen kan tilrettelægges som etårig for elever, der har  

 gennemført en anden gymnasial uddannelse.
 § 3. En uddannelse gennemføres enten inden  

 for det merkantile område eller inden for det tekniske område,  

 jf. dog stk. 2.
Stk. 2. Der kan tilrettelægges erhvervsgymnasial  

 enkeltfagsundervisning for unge med henblik på, at elever individuelt  

 kan sammensætte en uddannelse af elementer fra forskellige gymnasiale  

 uddannelser.
Undervisningsministeren kan fastsætte regler herom.
 Stk. 3. Undervisningsministeren kan fastsætte regler om  

 anden erhvervsgymnasial enkeltfagsundervisning, herunder regler for  

 enkeltfagenes niveau, indhold og prøver.
Kapitel 2 Adgang til uddannelserne § 4. Ophævet.
 § 5. Ansøgere, der har afsluttet 9.  

 klassetrin i grundskolen, og som opfylder de i medfør af stk. 3  

 fastsatte krav til forudgående undervisning og prøver, optages i  

 en erhvervsgymnasial uddannelse, medmindre den hidtidige skole i tilknytning  

 til ansøgerens uddannelsesplan har indstillet ansøgeren til  

 optagelsesprøve.
 Stk. 2. Øvrige ansøgere kan, eventuelt på  

 grundlag af en optagelsesprøve, optages efter nærmere regler  

 fastsat af undervisningsministeren, jf. stk. 3.
Stk. 3. Undervisningsministeren fastsætter efter  

 udtalelse fra udvalget for hver uddannelse nærmere regler om optagelsen  

 af elever til en erhvervsgymnasial uddannelse, herunder om senere optagelse,  

 om krav til forudgående undervisning og prøver, om skolens  

 individuelle vurdering af ansøgere, herunder om en eventuel  

 optagelsesprøve, og regler om i hvilke tilfælde ansøgere  

 efter stk. 2 og efter § 6, stk. 3, kan optages.1) § 6. Elever, der efter lov om erhvervsuddannelser  

 har gennemført et grundforløb i en erhvervsuddannelse, og som  

 opfylder de i medfør af § 5, stk. 3 fastsatte krav til  

 forudgående undervisning og prøver, optages i en  

 erhvervsgymnasial uddannelse efter den indledende del.2) Stk. 2. Skolen kan gøre optagelse efter stk. 1  

 betinget af, at eleven følger bestemte valgfag eller  

 gennemfører supplerende undervisning, så målene med de  

 gymnasiale fag nås.
Stk. 3. Øvrige ansøgere kan, eventuelt efter en  

 optagelsesprøve, optages til en erhvervsgymnasial uddannelse efter den  

 indledende del efter nærmere regler fastsat af undervisningsministeren,  

 jf. § 5, stk. 3.3) § 6 a.
Elever, der har gennemført en anden  

 gymnasial uddannelse eller har tilsvarende, gymnasiale forudsætninger,  

 optages efter ansøgning til den etårige uddannelse til  

 højere handelseksamen.4) § 7. Ophævet5) § 8. Ansøgere optages på den skole,  

 de ønsker, såfremt der er plads.
 Stk. 2. Undervisningsministeren kan fastsætte regler om  

 samarbejde mellem skolerne om fordeling af eleverne.
 Stk. 3. Undervisningsministeren kan i særlige  

 tilfælde pålægge en skole at etablere erhvervsgymnasial  

 uddannelse eller at optage et bestemt antal elever.
Kapitel 3 Indholdet af uddannelserne § 9. De erhvervsgymnasiale uddannelser indeholder  

 fag fra en erhvervsgymnasial fagrække, der er godkendt af  

 undervisningsministeren efter indstilling fra begge udvalgene for de  

 erhvervsgymnasiale uddannelser, fag fra erhvervsuddannelserne og eventuelt  

 fag fra andre ungdomsuddannelser.
Stk. 2. Uddannelsernes gymnasiale fag fastsættes efter  

 udtalelse fra udvalget for uddannelsen.
Den indledende del af den  

 erhvervsgymnasiale uddannelse tilrettelægges af skolen inden for de  

 rammer, der fastsættes i reglerne for den erhvervsgymnasiale  

 uddannelse, jf. § 1, stk. 3.
Stk. 3. En væsentlig del af fagene fra den  

 erhvervsgymnasiale fagrække udbydes på flere niveauer.
Eleverne  

 skal vælge mindst to fag på højt niveau.
 § 10. De obligatoriske fag er fag fra den  

 erhvervsgymnasiale fagrække.
Stk. 2. Valgfagene er 1)	fag, der er overbygningsfag på obligatoriske fag, 2)	andre fag fra den erhvervsgymnasiale fagrække og 3)	fag, der kan tilgodese elevernes særlige  

 interesseområder og behov.
 Stk. 3. Eleven kan inden for de efter § 11, stk. l,  

 fastsatte regler vælge valgfag blandt fag, der tilbydes af en anden  

 gymnasial uddannelsesinstitution.
 § 11. Undervisningsministeren fastsætter  

 efter udtalelse fra udvalget for uddannelsen regler om skolernes udbud af  

 valgfag, om elevernes sammensætning af valgfag og om, at visse  

 kombinationer af valgfag giver ret til særlige betegnelser på  

 eksamensbeviset.
 § 12. Til handicappede elever gives der  

 specialundervisning eller anden specialpædagogisk bistand.  

 Undervisningsministeren fastsætter regler herom.
 Stk. 2. Der tilbydes eleverne individuel uddannelses- og  

 erhvervsvejledning efter regler, der fastsættes af  

 undervisningsministeren efter indstilling fra  

 Erhvervsuddannelsesrådet.
Kapitel 4 Eksamen § 13. Elever, der har gennemført  

 uddannelsen inden for det merkantile område, afslutter uddannelsen med  

 højere handelseksamen.
Elever, der har gennemført uddannelsen  

 inden for det tekniske område, afslutter uddannelsen med højere  

 teknisk eksamen.
 Stk. 2. Undervisningsministeren fastsætter efter  

 indstilling fra udvalget for hver uddannelse nærmere regler om  

 højere handelseksamen og højere teknisk eksamen, herunder om  

 prøver, eksamensopgaver, censorer, karakterer, eksamensbeviser m.v.,  

 jf. § 18.
Kapitel 5 Tilskud § 14. Staten yder tilskud til dækning af de  

 direkte undervisningsudgifter, fraregnet indtægter ved uddannelserne.  

 Tilskuddet til undervisningsudgifter bestemmes ud fra antal årselever  

 ved uddannelserne og et gennemsnitligt tilskud pr. årselev fastlagt i  

 de årlige finanslove.
 Stk. 2. Undervisningsministeren kan fastsætte  

 særlige tilskudsregler i forbindelse med uddannelsesforsøg, for  

 elever i enkeltfagsundervisning og for skoler med lille elevtilgang, hvis det  

 ud fra regionale hensyn er vigtigt at bevare uddannelsen det  

 pågældende sted.
 § 15. Undervisningen er vederlagsfri.
Stk. 2. En skole kan opkræve betaling fra elever for  

 deltagelse i ekskursioner m.v., der indgår som en del af  

 undervisningen.
Der kan dog ikke kræves betaling for udgifter, der  

 vedrører undervisningen eller lærernes deltagelse.
Rabat ydet i  

 form af frirejser eller lignende skal komme samtlige deltagere til gode.
Stk. 3. Ekskursioner m.v. med en deltagerbetaling, der alene  

 vedrører forplejning og højst udgør 50 kr. pr.  

 påbegyndt døgn pr. deltager, er omfattet af den almindelige  

 mødepligt.
En elev kan ikke udelukkes fra deltagelse heri på  

 grund af manglende erlæggelse af deltagerbetaling.
 Stk. 4. Deltagelse i ekskursioner m.v. med en  

 deltagerbetaling, der vedrører andet end forplejning eller  

 udgør mere end 50 kr. pr. døgn pr. deltager, er frivillig for  

 den enkelte elev, og skolen skal tilbyde alternativ undervisning til elever,  

 der ikke deltager.
Stk. 5. Det i stk. 3 og 4 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen giver anledning til  

 en forhøjelse eller nedsættelse af beløbet,  

 bekendtgøres dette af undervisningsministeren.
 Stk. 6. De undervisningsmidler, der er nødvendige for  

 undervisningen, skal af skolen stilles til rådighed for eleverne uden  

 betaling, jf. dog stk. 7.
Stk. 7. Undervisningsministeren kan bestemme, at eleverne i  

 begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en  

 gennemsnitsbetaling for skolens elever eller for grupper af elever på  

 skolen.
 Stk. 8. Undervisningsministeren kan delegere sine  

 beføjelser efter stk. 7 til skolerne.
 Stk. 9. En skole, der udbyder erhvervsgymnasiale uddannelser i  

 medfør af § 2, stk. 3, kan uanset bestemmelserne i  

 stk. 1-7 opkræve betaling for deltagelse i undervisningen m.v.  

 Dette gælder dog kun, hvis skolen ikke modtager samme tilskud fra  

 staten som en godkendt erhvervsskole.
Kapitel 6 Rådgivning m.v.
 § 16. Erhvervsuddannelsesrådet, der er  

 nedsat efter lov om erhvervsuddannelser, er rådgivende for  

 undervisningsministeren i spørgsmål om de erhvervsgymnasiale  

 uddannelser i almindelighed, herunder om uddannelsernes sammenhæng med  

 erhvervsuddannelserne og om koordinering af de erhvervsgymnasiale  

 uddannelser.
 § 17. Erhvervsuddannelsesrådet  

 nedsætter et udvalg for uddannelsen til højere handelseksamen og  

 et udvalg for uddannelsen til højere teknisk eksamen.
 Stk. 2. Udvalgene sammensættes med repræsentation  

 for arbejdsmarkedet, for de videregående uddannelser, for de  

 institutioner, der gennemfører uddannelserne, herunder for  

 lærernes og elevernes organisationer inden for de erhvervsgymnasiale  

 områder, og for undervisningsministeren.
Stk. 3. I hvert udvalgs forretningsorden fastsættes  

 antallet af medlemmer og tilforordnede, samt hvem der udpeger medlemmerne og  

 de tilforordnede.
Udvalgenes forretningsorden godkendes af  

 undervisningsministeren efter indstilling fra  

 Erhvervsuddannelsesrådet.
 Stk. 4. Udvalgenes sekretariatsfunktion varetages af  

 Undervisningsministeriet.
 § 18. Udvalget for hver uddannelse afgiver  

 udtalelse til undervisningsministeren om uddannelsens formål, struktur,  

 adgangskrav, optagelsesforhold, sammensætning, fagmål og  

 eksamensforhold.
 Stk. 2. Udvalgene bistår Erhvervsuddannelsesrådet  

 i spørgsmål, der vedrører uddannelserne.
§ 18 a.
Bestyrelsen for hver skole skal  

 træffe afgørelse om, hvorvidt der skal etableres en lokal  

 rådgivning ved skolen, og hvordan den i givet fald skal indrettes.
Kapitel 7 Forskellige bestemmelser § 19. Undervisningsministeren fastsætter  

 regler om lærernes undervisningskompetence.
Stk. 2. Lærere skal senest 2 år efter  

 ansættelsen bestå en af undervisningsministeren godkendt  

 pædagogisk prøve.
Undervisningsministeren kan i særlige  

 tilfælde gøre undtagelse fra dette krav.
 § 20. Undervisningsministeren har det overordnede  

 ansvar for og fører tilsyn med skolernes undervisning og eksamen i  

 henhold til denne lov.
 Stk. 2. Undervisningsministeren kan give skolerne  

 pålæg i pædagogiske anliggender samt fastsætte regler  

 om klage over og omgørelse af trufne afgørelser i forbindelse  

 med eksamen.
 Stk. 3. Undervisningsministeren kan tilbagekalde godkendelsen  

 af, at skolen kan udbyde erhvervsgymnasial uddannelse.
 § 21. Undervisningsministeren kan i særlige  

 tilfælde gøre undtagelser fra loven, hvis det sker for at fremme  

 uddannelsesforsøg, eller hvor ganske særlige tilfælde  

 gør det påkrævet for den enkelte elev.
§ 22. Loven om arbejdsskadeforsikring finder  

 tilsvarende anvendelse for så vidt angår elevers eventuelle  

 skader under uddannelserne, der skyldes undervisning under  

 arbejdspladslignende forhold.
Risikoen med hensyn til disse skader  

 påhviler staten.
 § 23. Efter nærmere regler fastsat af  

 undervisningsministeren kan klager over en skoles afgørelser  

 indbringes for ministeren.
 § 24. Tilskud til befordring ydes i henhold til  

 § 28 i lov om gymnasiet m.v.
Kapitel 8 Ikrafttrædelses- og overgangsbestemmelser § 25. Loven træder i kraft 1. januar  

 1991.
 Stk. 2. §§ 16-18 og § 20 træder dog i kraft  

 dagen efter bekendtgørelsen i Lovtidende.
 Stk. 3. Når udvalgene for de erhvervsgymnasiale  

 uddannelser er nedsat, overgår kompetencen til under de hidtil  

 gældende regler at rådgive vedrørende uddannelserne til  

 Erhvervsuddannelsesrådet og udvalgene for de erhvervsgymnasiale  

 uddannelser efter denne lovs bestemmelser.
 Stk. 4. Godkendelse efter de hidtil gældende regler af,  

 at en skole gennemfører kursus til højere handelseksamen eller  

 uddannelse til højere teknisk eksamen, gælder som godkendelse  

 efter denne lovs § 2.
 Stk. 5. Undervisningsministeren fastsætter, i hvilket  

 omfang loven finder anvendelse på de uddannelser, der er  

 påbegyndt før lovens ikrafttræden, herunder for de elever,  

 der er begyndt på en erhvervsfaglig basisuddannelse før lovens  

 ikrafttræden.
 § 26. Loven gælder ikke for  

 Færøerne og Grønland.
 Lov nr. 352 af 14. maj 1992, hvis § 2 indsatte  

 § 2, stk. 3, og § 15, stk. 5, trådte i kraft den  

 15. juni 1992, jf. bekendtgørelse nr. 441 af 2. juni 1992.
 Lov nr. 456 af 1. juni 1994 indeholder følgende  

 ikrafttrædelsesbestemmelse:
§ 2 Stk. 1. Loven træder i kraft den 1. juli 1994.
Stk. 2. Undervisningsministeren fastsætter  

 overgangsregler for elever, der allerede er optaget i uddannelserne inden  

 lovens ikrafttræden, og regler for, hvornår der sidste gang kan  

 optages elever i uddannelserne efter de hidtil gældende regler.
De  

 hidtil gældende regler finder anvendelse for elever, der har begyndt  

 deres erhvervsgymnasiale uddannelse, jf. den hidtil gældende § 46)  inden den 1. juli 1994, og som  

 følger uddannelsens normale forløb.
 Lov nr. 489 af 1. juli 1998, hvis § 4 indsatte  

 § 15, stk. 2 - 5, har følgende bestemmelser om  

 ikrafttræden:
§ 6 Stk. 1. Loven træder i kraft den 1. august 1998.
 Stk. 2. Ydelser, som elever m.fl. før lovens  

 ikrafttræden gyldigt har erlagt eller afgivet tilsagn om at ville  

 erlægge, kan anvendes som aftalt til ekskursioner m.v.
 Lov nr. 234 af 21. april 1999, hvis § 3 ændrede  

 affattelsen af § 2, stk. 1, § 2, stk. 2 og 3, og  

 § 6, stk. 1, samt ophævede § 9, stk. 2, 3. pkt.,  

 indeholder følgende bestemmelser om ikrafttræden:
§ 4 Stk. 1. Loven træder i kraft den 1. juli 1999 og har  

 virkning for uddannelser, der begynder den 1. januar 2001 og senere.
Stk. 2. (Udeladt) Stk. 3. (Udeladt) Stk. 4. (Udeladt) Lov nr. 404 af 2. juni 1999, hvis § 2 ændrede  

 affattelsen af § 5, § 6, stk. 1, og § 6a, indsatte  

 § 6, stk. 3, samt ophævede § 7, indeholder  

 følgende bestemmelse om ikrafttræden:
§ 4 Loven træder i kraft den 1. august 2000 og har virkning for optaget  

 til de gymnasiale uddannelser fra den 1. januar 2001.
Undervisningsministeriet, den 4. november  

 1999 Margrethe Vestager /Jette Skovbjerg 1)   § 5 er ændret ved § 2 i lov nr.  

 404 af 2. juni 1999, der først har virkning fra 1. januar 2001.  

 Optagelse sker i 1999 og 2000 efter bestemmelserne i bekendtgørelse  

 nr. 495 af 10. juni 1994 af lov om de erhvervsgymnasiale uddannelser til  

 højere handelseksamen og højere teknisk eksamen.
 2)   § 6, stk. 1 er ændret ved § 3 i  

 lov nr. 234 af 21. april 1999 og ved § 2 i lov nr. 404 af 2. juni 1999, der  

 først har virkning fra 1. januar 2001. Se note til § 5 angående  

 optagelse i 1999 og 2000.
 3)   § 6, stk. 3 er indsat ved § 2 i lov  

 nr. 404 af 2. juni 1999, der først har virkning fra 1. januar 2001. Se  

 note til § 5 angående optagelse i 1999 og 2000.
 4)   § 6 a er ændret ved § 2 i lov  

 nr. 404 af 2. juni 1999, der først har virkning fra 1. januar 2001. Se  

 note til § 5 angående optagelse i 1999 og 2000.
 5)   § 7 er ophævet ved § 2 i lov nr.  

 404 af 2. juni 1999, der først har virkning fra 1. januar 2001. Se  

 note til § 5 angående optagelse i 1999 og 2000.
 6)   § 4  

 ophæves ved § 1, nr. 6.
