Nr BTL 252 Betænkning over Forslag til lov om ændring af lov om registreringsafgift  

 af motorkøretøjer m.v. og lov om vægtafgift af motorkøretøjer m.v. (Omlægning  

 af varebilbeskatningen m.v.)   

 Nr L 252 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokaterne Vestagervej, Andresen, Bo, Odense NØ, Danmarks Automobilforhandler Forening, Danmarks Motor Union, Dansk Automobil Sports Union, Dansk Brugtbilhandler Forening, Dansk Familielandbrug, Dansk Industri, Dansk Sejlunion, Danske Biludlejere, Danske Sælgere, De Danske Bilimportører, De danske Landboforeninger, Elinstallatørernes Landsforening, Ernst & Young, FDM, Ford Motor Company A/S, Foreningen af Statsautoriserede Revisorer, Hansen, Leif, Hasmark Strand, Iveco North Europe, Jensen, Kim Skov, Frederiksberg C, Mini Trans A/S, Mose-Nielsen, Palle, Roskilde, Møller, T.
K., Charlottenlund, Nielsen, Michael Pilgaard, Århus, NOAH-TRAFIK, Pedersen, Carsten, Roskilde, Petersen, Niels Anker, Ruds Vedby og Rudbæk, Rolf, København.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de af skatteministeren stillede  

 ændringsforslag.
Et andet mindretal (Venstres, Det Konservative Folkepartis,  

 Centrum-Demokraternes og Dansk Folkepartis medlemmer af udvalget) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
 Et flertal inden for flertallet (Venstres og Det Konservative Folkepartis  

 medlemmer af udvalget) bemærker, at regeringens afgiftsbuket er begrundet i  

 to hensyn: dels hensynet til udviklingen i privatforbruget, dels hensynet til  

 miljøet.
Partierne er - ligesom en række fremtrædende økonomer - af den opfattelse,  

 at det ikke er udviklingen i privatforbruget, der truer dansk økonomi.
Det er  

 derimod det offentlige forbrug, der er løbet løbsk.
Partierne vil derfor ikke  

 være med til at stramme skatteskruen yderligere om bil- og boligejerne, når  

 det, der i virkeligheden er behov for, er en stramning af de offentlige  

 udgifter.
Hensynet til miljøet har høj prioritet hos partierne, og partierne har  

 aldrig været afvisende over for en omlægning af bilbeskatningen, så de biler,  

 der forurener mest, også afgiftsmæssigt belastes mest.
Men partierne vil ikke  

 være med til - i miljøbeskyttelsens hellige navn - at skærpe beskatningen af  

 bilejerne yderligere, og det er det, regeringen gør.
Regeringens afgiftspakke  

 er ikke grønne afgifter, men røde skatter.
Og så er det i øvrigt heller ikke entydigt, at kollektiv trafik er  

 miljømæssigt bedre.
Der er således flere eksempler på, at bus- og toglinjer i  

 landområderne kører med meget få passagerer og dermed belaster miljøet mere,  

 end hvis passagererne havde kørt i egen bil.
Det er senest blevet  

 dokumenteret i en ny rapport fra Trafikministeriet, der viser, at tog og  

 traditionelle busruter i landområderne oftest bruger mere energi og derfor  

 forurener mere pr. passager, end personbiler gør.
Partierne vil heller ikke være med til at gøre det i forvejen skæve  

 Danmark skævere.
Allerede i dag betaler de, der bor på landet, 20 pct. mere i  

 grønne afgifter end dem, der bor i byerne.
Med regeringens ny afgiftsbuket  

 føjes der endnu et slag til den i forvejen hårdt belastede landbefolkning, og  

 det vil partierne ikke være med til.
 Partierne kan heller ikke støtte passagerafgiften på indenrigsflyvning.  

 Den er helt uden begrundelse og kan kun betragtes som indirekte statsstøtte  

 til DSB, og man risikerer at give dødsstødet til en eller flere  

 provinslufthavne.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for ændringsforslag nr. 1, 2, 4 og 5. Mindretallet vil stemme imod  

 ændringsforslag nr. 3.
Ændringsforslag Til § 1Af skatteministeren, tiltrådt af et flertal (S, SF,  

 RV, FP og EL):
 1) I den under nr. 3 foreslåede affattelse af § 5, stk.  

 2, indsættes efter 1. pkt. som nyt punktum:
»For biler over 3 t kan afgiften dog højst udgøre 50.000 kr.« 2) I den under nr. 3 foreslåede affattelse af § 5, stk.  

 5, indsættes efter 2. pkt. som nyt punktum:
»For biler over 3 t kan nedsættelsen dog højst udgøre 50.000  

 kr.« Af skatteministeren, tiltrådt af et mindretal (S, SF, RV og  

 EL):
 3) Nr. 6 affattes således:
 »6. § 9, stk. 2, 3. pkt., affattes således:
»Køretøjet kan ikke afgiftsberigtiges på grundlag af en lavere pris  

 end den anmeldte, medmindre det kan godtgøres, at den lavere pris indeholder  

 de elementer, som efter § 8, stk. 1 og 2, indgår i den afgiftspligtige  

 værdi.«» Af skatteministeren, tiltrådt af et flertal (S, SF, RV, FP  

 og EL):
 Til § 3 4) Stk. 3 affattes således:
»Stk. 3. Biler omfattet af registreringsafgiftslovens § 5,  

 stk. 2, som affattet ved denne lovs § 1, nr. 3, der efter  

 registreringsafgiftslovens hidtil gældende regler afgiftsberigtiges med  

 stykafgift og er købt af, eller hvorom der er indgået bindende kontrakt om  

 køb med slutbrugeren, inden den 6. maj 1997, og som inden udgangen af  

 december måned 1997 afgiftsberigtiges efter reglerne i § 15 og § 19, stk. 1,  

 i registreringsafgiftsloven, kan afgiftsberigtiges efter de hidtil gældende  

 regler i registreringsafgiftsloven, såfremt dette medfører en lempeligere  

 afgiftsmæssig stilling.
For varebiler med tilladt totalvægt over 2 t og  

 indtil 3 t omfattet af registreringsafgiftslovens § 5, stk. 2, som affattet  

 ved denne lovs § 1, nr. 3, der efter registreringsafgiftslovens hidtil  

 gældende regler afgiftsberigtiges med stykafgift, og som inden udgangen af  

 december måned 1997 afgiftsberigtiges efter reglerne i § 15 og § 19, stk. 1,  

 udgør afgiften højst 50.000 kr.
Nye værdiafgiftspligtige køretøjer, der er  

 købt, eller hvorom der er indgået kontrakt om køb inden den 6. maj 1997, kan  

 indtil udgangen af december måned 1997 afgiftsberigtiges efter den gældende  

 lovs § 9, stk. 2. Dokumentation for køb af køretøjer omfattet af 1.-3. pkt.  

 skal være indgivet til de statslige told- og skattemyndigheder inden udgangen  

 af oktober måned 1997.« 5) I stk. 4 indsættes efter 1. pkt. som nye punktummer:
»Tillægget for privat anvendelse af varebiler til og med en tilladt  

 totalvægt på 2.000 kg opkræves ikke i 1998 og 1999 og opkræves med 50 pct. i  

 årene 2000 og 2001, hvis bilens første indregistrering ligger før 1. januar  

 1991 og bilen ikke har skiftet ejer efter den 6. maj 1997. Tillægget for  

 privat anvendelse af varebiler med tilladt totalvægt mellem 2.001 kg og 4.000  

 kg opkræves med 20 pct. i 1998, 40 pct. i 1999, 60 pct. i år 2000 og 80 pct.  

 i år 2001, hvis bilens første indregistrering ligger før 1. januar 1991 og  

 bilen ikke har skiftet ejer efter den 6. maj 1997.« Bemærkninger Til nr. 1 og 2 Det foreslås, at der indføres en overgrænse på 50.000 kr.  

 for afgiften af større varebiler med en tilladt totalvægt mellem 3 og 4 t.  

 Som konsekvens heraf foreslås afgiftsnedsættelsen ved efterberigtigelse af  

 disse biler ligeledes begrænset til 50.000 kr.
Til nr. 3 Det foreslås præciseret, at den nedsatte pris stadig skal  

 indeholde de elementer, der efter § 8 indgår i den afgiftspligtige værdi.  

 Præciseringen vedrører primært forhandleravancen, som godt kan nedsættes til  

 under 5 pct.
Der skal dog altid være indregnet afgift af mindst 5 pct.'s  

 forhandleravance.
 Til nr. 4 Den foreslåede ændring præciserer, at den lempelige  

 overgangsregel for større varebiler, der er købt eller hvorom der er indgået  

 bindende kontrakt om køb inden 6. maj 1997, alene vedrører slutbrugeres køb.  

 Samtidig indføres en overgrænse for registreringsafgiften af varebiler med  

 tilladt totalvægt mellem 2-3 t på 50.000 kr. til udgangen af 1997.
 Til nr. 5 For varebiler indregistreret før 1. januar 1991, der ikke har  

 skiftet ejer efter 6. maj 1997, foreslås en gradvis indfasning af  

 tillægsafgiften.
Provenutabet ved ændringsforslagene kan forsigtigt anslås til 200 mio. kr.  

 i 1998, mens der de efterfølgende år vil være nogenlunde provenuneutralitet.  

 Jacob Buksti (S) nfmd.
Lis Greibe (S) Klaus Hækkerup (S) Anna-Marie Hansen  

 (S) Per Kaalund (S) Jes Lunde (SF) Elisabeth Arnold (RV) Frank Aaen (EL)  

 Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Kristian Thulesen Dahl (DF) Kim Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget skriftlige henvendelser fra:
Andersen Motors A/S, Andresen, Bo, Odense NØ, Bang, Lars, Valby, Bevægehandicaporganisationerne, Dansk Brugtbilhandler Forening, Fiat Automobiler Danmark, Hansen, Leif, Hasmark Strand, Iveco North Europe og Motorhistorisk Samråd.
 Herefter indstiller et flertal (Venstres, Det Konservative  

 Folkepartis, Fremskridtspartiets, Centrum-Demokraternes og Dansk Folkepartis  

 medlemmer af udvalget) lovforslaget til forkastelse.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse i den affattelse, hvori det foreligger  

 efter 2. behandling.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Kristian  

 Thulesen Dahl (DF) Jens Løgstrup Madsen (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Ændringsforslag Af skatteministeren:
 Til § 1 1) Nr. 1 og 2 udgår.
 2) I den under nr. 3 foreslåede affattelse af § 5  

 affattes stk. 3 således:
»Stk. 3. Den afgiftspligtige værdi efter stk. 1 forhøjes med  

 7.450 kr. for nye køretøjer, der ikke er forsynet med sikkerhedspude, og med  

 3.725 kr. for nye køretøjer, der er forsynet med kun en sikkerhedspude.« 3) Efter nr. 4 indsættes som nyt nummer:
 »01. I § 8 indsættes som stk. 6 og 7:
 »Stk. 6. For nye køretøjer, der er forsynet med blokeringsfri  

 bremser, nedsættes den afgiftspligtige værdi med 4.165 kr., og for nye biler,  

 der er forsynet med en eller flere sikkerhedspuder, nedsættes den  

 afgiftspligtige værdi med 1.280 kr. pr. pude for indtil 4 puder.
Stk. 7. De i stk. 6 nævnte fradrag i den afgiftspligtige værdi er  

 betinget af, at udstyrsgenstandene er monteret af fabrikations- eller  

 importørvirksomheden.«» 4) I nr. 6 indsættes efter den foreslåede affattelse af §  

 9, stk. 2, 3. pkt., som nyt punktum:
»Såfremt forhandleravancen nedsættes til under 5 pct., forhøjes den  

 afgiftspligtige værdi med 25 pct. af forskellen mellem en beregnet  

 forhandleravance på 5 pct. og den faktiske forhandleravance.« Til § 2 5) Nr. 6 affattes således:
 »6. § 15, stk. 3, affattes således:
»Stk. 3. Når der er forløbet 35 år fra et køretøjs 1.  

 registrering, skal der fra den følgende afgiftsperiode kun betales vægtafgift  

 og udligningsafgift med 1/4 af satserne i § 3, stk. 1, og § 4, stk. 1. Fra  

 samme tidspunkt betales ikke tillæg for privat anvendelse efter § 4, stk. 1.  

 Det er en betingelse, at køretøjet fremtræder som ved 1.  

 registrering.«» Bemærkninger Til nr. 1 Fradraget i registreringsafgiften for blokeringsfri bremser  

 omlægges til et fradrag i den afgiftspligtige værdi af køretøjerne.
 Fradrag for trafiksikkerhedsfremmende foranstaltninger har ellers været  

 fastsat til afgiften af den værdi, som foranstaltningerne skønnedes at øge  

 værdien af køretøjerne med.
Den foreslåede ændring betyder bl.a., at der vil være et fradragsbeløb for  

 hver type trafiksikkerhedsfremmende foranstaltning, uanset om den konkrete  

 køretøjskategori har en afgiftssats på 20 pct, 30 pct., 60 pct., 95 pct.  

 eller 180 pct. (marginalt). Det skyldes, at udstyrets værdi er den samme  

 uanset køretøjets afgiftssats.
Fradragets værdi i forhold til  

 registreringsafgiften vil herefter variere med den marginale afgiftssats.
Til nr. 2 Med henblik på at reducere afgiftsstigningerne for biler uden  

 eller med en sikkerhedspude foreslås de foreslåede tillæg til  

 registreringsafgiften for disse biler omlagt til en forhøjelse af den  

 afgiftspligtige værdi.
Forhøjelsen foreslås fastsat til 7.450 kr. for biler  

 uden sikkerhedspude og til 3.725 kr. for biler med kun en sikkerhedspude.
Til nr. 3 Det foreslåede fradrag i registreringsafgiften for blokeringsfri  

 bremser foreslås omlagt til et fradrag i den afgiftspligtige værdi.
Fradraget  

 foreslås fastsat til 4.165 kr.
Også fradraget for sikkerhedspuder foreslås omlagt til et fradrag i den  

 afgiftspligtige værdi.
Fradraget foreslås fastsat til 1.280 kr. pr. pude for  

 indtil 4 puder og reducerer således registreringsafgiften for personbiler med  

 105 pct. af 1.280 kr. (1.344 kr.) henholdsvis 180 pct. af 1.280 kr. (2.304  

 kr.) for hver sikkerhedspude afhængig af den afgiftspligtige værdi af bilen.
 Eksempelvis vil afgiftsberegningen for to personbiler med en  

 afgiftspligtig værdi på henholdsvis 42.000 kr. og uden sikkerhedspuder og  

 90.000 kr. og med såvel sikkerhedspuder som ABS-bremser ændres i forhold til  

 de fradrag i registreringsafgiften, der er foreslået med L 252 som vedtaget  

 ved 2. behandling.
 Som det fremgår af eksemplet, vil ændringen være prisneutral for  

 almindelige personbiler, mens den prisbillige personbil uden sikkerhedspuder  

 vil blive billigere, fordi tillægget for de manglende sikkerhedspuder for  

 størstedelens vedkommende kun belastes med skalaens lave sats på 105 pct.
Til nr. 4 Med ændringsforslaget præciseres, at der ikke er noget forbud  

 mod, at forhandleren nedsætter sin avance til under 5 pct.
Da køretøjet ikke  

 kan afgiftsberigtiges på grundlag af en pris, som ikke indeholder mindst 5  

 pct. i beregnet forhandleravance, får nedsættelser af avancen fra 5 pct. og  

 nedefter kun virkning for momsen.
Momsen indgår imidlertid i det grundlag,  

 som registreringsafgiften beregnes af, og en nedsættelse af avancen med deraf  

 følgende momsnedsættelse vil derfor medføre en reduktion af  

 registreringsafgiften svarende til 180 pct. af momsnedsættelsen.
Hvis avancen  

 eksempelvis nedsættes med 2.000 kr., udløser det en momsnedsættelse på 500  

 kr., og registreringsafgiften ville dermed blive reduceret med 180 pct. af  

 500 kr. svarende til 900 kr.
For at fastholde en uændret registreringsafgift  

 skal der i disse tilfælde ske en forhøjelse af afgiftsgrundlaget for  

 registreringsafgiften med 25 pct. af det beløb, som forhandleravancen er  

 nedsat med - i eksemplet (25 pct. af 2.000 kr.) 500 kr.
Det understreges, at  

 denne forhøjelse ikke har karakter af pålæggelse af moms, men blot sikrer, at  

 registreringsafgiften bliver den samme, uanset om den faktiske avance er 5  

 pct. eller lavere.
 Til nr. 5 Det foreslås, at der ikke betales tillægsafgift for privat  

 anvendelse af veteranvarebiler.
