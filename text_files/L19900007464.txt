Den 30. maj 1990 undertegnedes i Warszawa en overenskomst mellem Danmark og Polen om konsolidering af Polens statsgaranterede gæld til Danmark.
Overenskomsten er i overensstemmelse med de retningslinier for restrukturering af Polens gæld (Agreed Minute on the Consolidation of the Debt of the Republic of Poland), om hvilke der blev tilvejebragt enighed under multilaterale forhandlinger, som fandt sted i Paris den 14., 15. og 16. februar 1990.
 Konsolideringsperioden omfatter tidsrummet 1. januar 1990 til 31. marts  

 1991, og alle beløb, som forfalder i denne periode, omfatter tidligere  

 omlagte beløb (Previous Rescheduled Debt: PRD) fra de fire  

 konsolideringsaftaler med Polen, der går tilbage til den første aftale af 13.  

 juli 1981. Tilbagebetalingerne skal ske i 12 lige store halvårlige betalinger  

 fra 30. juni 1999 til 31. december 2004. Konsolideringen på 100 % omfatter  

 også alle forfaldne, ubetalte beløb (arrears) pr. 31. december 1989, som  

 bliver kapitaliseret på denne dato, og hvor tilbagebetalingerne ligeledes  

 skal ske i 12 lige store halvårlige betalinger fra 31. december 1997 til 30.  

 juni 2003. Endvidere blev alle påløbne moratorierenter fra 1. januar 1990 til  

 31. marts 1991 kapitaliseret på sidstnævnte dato. 30 % skal erlægges efter  

 31. december 1990 og ikke senere end 31. marts 1991 og 70 % tilbagebetales i  

 årlige afdrag fra 31. december 1993 med sidste afdrag den 31. december 2002.
Alle krav i henhold til de tidligere fire aftaler med Polen er denomineret  

 til CHF og andrager i nærværende aftale knap 80 mio.
CHF.
Fra 1. januar 1990  

 til 31. marts 1991 er renten aftalt til 9,125 % p.a., og fra 1. april 1991  

 blev der aftalt en variabel 6 måneders LIBOR (London Inter Bank Offered Rate)  

 plus 0,375 % med et renteloft på 10,375 %.
