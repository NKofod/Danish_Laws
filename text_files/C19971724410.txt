Cirkulæreskrivelse om meddelelse om  

 ingen dagpengegodtgørelse ved vikararbejde på fast nedsat  

 tid Kommentar m.v.:
En vikar blev anset for at arbejde på fast nedsat  

 tid, selvom arbejdstidens placering ifølge en enkelt af  

 jobbekræftelserne var angivet med cirka-tider, og vikaren ikke var  

 omfattet af et opsigelsesvarsel.
Vikaren skulle derfor ikke have  

 dagpengegodtgørelse ved ledighed ind imellem arbejdsdagene.
 Meddelelse om afgørelsen:
Et medlem var tilknyttet et vikarbureau som vikar.  

 Vikarbureaet udbetalte løn på baggrund af timesedler, ligesom  

 bureauet udbetalte feriepenge, ATP, AUD og sygedagpenge.
Vikaren var ikke  

 omfattet af et opsigelsesvarsel.
I forbindelse med et vikariat blev der udstedt  

 jobbekræftelser.
Jobbekræftelserne var med faste tidsangivelser,  

 men en enkelt angav den daglige arbejdstids placering, den ugentlige  

 arbejdstid og vikariatets forventede varighed med cirka-angivelser.
 Medlemmets arbejdsløshedskasse var af den  

 opfattelse, at medlemmet måtte betragtes som vikar ansat fra dag til  

 dag og henviste til, at hverken omfanget af arbejdsforpligtelsen eller  

 arbejdstidens placering var fastlagt på forhånd, men alene  

 angivet med cirka-angivelser.
 Arbejdsgiveren afslog betaling af  

 dagpengegodtgørelse til medlemmet med den begrundelse, at der var tale  

 om en vikaransættelse med aftalt fast nedsat ugentlig arbejdstid.
 Arbejdsmarkedets Ankenævn traf afgørelse om,  

 at medlemmet ikke var berettiget til dagpengegodtgørelse for 1. og 2.  

 ledighedsdag under vikariatet, da medlemmet måtte anses for at have  

 arbejdet på fast nedsat tid.
 Ankenævnet lagde herved vægt på, at den  

 daglige arbejdstids placering og den ugentlige arbejdstid fremgik af  

 jobbekræftelserne, og at medlemmet havde oplyst, at der ikke blev  

 ændret i timetal og placering i den tid, hun arbejdede i det  

 pågældende vikariat.
