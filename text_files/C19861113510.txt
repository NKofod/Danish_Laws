 I fortsættelse af justitsministeriets cirkulærskrivelse af 18. december  

 1985 om ændringer i domstolenes kontoplan for året 1986 meddeles følgende:
1. Som følge af planlægningen vedrørende nye  

 kasseterminaler og som følge af oprettelse af statens løninformationssystem  

 (L.I.F.) har justitsministeriet måttet revidere den i december måned udsendte  

 kontoplan.
En revideret kontoplan (udgave 2) vedlægges.
Den i december måned  

 fremsendte kontoplan må ikke anvendes, men skal udskiftes med den reviderede  

 kontoplan (udgave 2).
2. Konteringer, der er foretaget efter kontoplanen fra  

 december måned (udgave 1) skal omkonteres til den reviderede kontoplan  

 (udgave 2) til brug for regnskabsoversigten i januar måned.
Dette får særlig  

 betydning for konto 1200.70.7 og konto 1200.90.3.
3. Der må ikke længere udbetales lønninger fra  

 dommerkontorets kasse.
Lønninger skal altid anvises over SCL.
 Herefter kan alene foretages kontering på konto 0100 for så vidt angår  

 stævningsmænd og for så vidt angår refusioner.
 Betalinger af LG-bidrag og lignende til ATP konteres dog på 0102.81.3.
 Opmærksomheden henledes på, at kontiene 0103.01.5 og 0103.81.7 er  

 indtægtskonti, der alene anvendes ved refusioner i forbindelse med  

 barselorlov, sygdom samt refusion over bistandslovens §§ 42 og 91.
 For så vidt angår langtidsledige konteres disse over standard konto 5500  

 (regnskabsoversigtens side 24) refusionen hertil over konto 4801.20.1. Det  

 tilføjes, at også løn m.v. til langtidsledige bør anvises via SCL.
 For så vidt angår eventuelt behov for lønudbetaling under en SCL-kørsel  

 henvises til muligheden for forskudsudbetaling, der konteres på konto  

 9549.01.8 (regnskabsoversigtens side 30).
Af hensyn til løninformationssystemet (L.I.F.) skal der, såfremt der  

 konteres på 0100 og 0300, foretages særskilt indberetning til  

 justitsministeriet.
Cirkulærskrivelse herom vil snarest blive fremsendt.
 4. Kontonummeret for girokontoinstitutionskassen er  

 ændret til 9230.01.8.
 5. Vidnegodtgørelse herunder til vidner i fogedsager,  

 betaling til domsmænd og andre lægdommere m.v. konteres fremtidig på konto  

 1200.
6. Kontering på de konti, der er angivet på  

 kontoplanens side 27, 29a, 29b og 30a skal ikke finde sted forinden ny  

 kasseterminal er opstillet ved embedet.
Der vil i forbindelse med  

 undervisningen i brugen af ny kasseterminal blive givet supplerende  

 vejledning om de nævnte konti.
7. Rådighedsbeløb tildelt de enkelte embeder er  

 bortset fra præsidentretterne, jfr. særskilt cirkulærskrivelse, anført på  

 kontoplanen side 12, standardkonto 2000. Anskaffelse af materiel.
Beløbene er  

 anført excl. moms.
 Rådighedsbeløbet kan alene anvendes til anskaffelse i overensstemmelse med  

 cirkulæret af 17. maj 1965. Ønskes der under standardkonto 2000 indkøbt  

 materialer ud over rådighedsbeløbet, skal der ansøges om tilladelse hertil  

 fra justitsministeriet.
 8. I øvrigt henvises til justitsministeriets cirkulære  

 af 9. december 1983 til domstolene vedrørende overgang til SCR-kontoplanen.  

 Dette cirkulære er fortsat gældende.
 Justitsministeriets cirkulære af 18. december 1985 er herefter ikke  

 længere gældende.
 P.M.V.
 E.B.
