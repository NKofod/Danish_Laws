Skrivelse  

 med bekendtgørelse om pædagogiske læreplaner (Til alle kommuner m.fl.) Så er bekendtgørelsen om pædagogiske læreplaner kommet.
Formålet  

 med de pædagogiske læreplaner er at sikre, at alle dagtilbud arbejder  

 systematisk, synligt og kvalificeret med børns læring for derigennem at  

 bidrage  

 til at ruste alle børn til det videre liv.
 Bekendtgørelsen fastlægger principperne for arbejdet med de  

 pædagogiske læreplaner.
Denne bekendtgørelse kommer ikke til at stå alene.
Den vil  

 umiddelbart efter sommerferien blive fulgt op af flere initiativer, der dels  

 uddyber de forskellige temaer, dels understøtter det lokale arbejde med  

 implementering af de pædagogiske læreplaner.
-  

 	  

 En pjece til alle  

 dagtilbud, kommuner og forældre med børn i dagtilbud, der giver en let og  

 inspirerende  

 introduktion til de pædagogiske læreplaner.
Pjecen vil bl.a. indeholde  

 eksempler på overordnede mål indenfor hvert af de seks temaer fra  

 bekendtgørelsen og konkrete eksempler på læringssituationer.
Pjecen udsendes  

 i  

 sidste halvdel af august måned 2004 -  

 	  

 En række eksperter har  

 givet deres bud på, hvordan de seks temaer fra bekendtgørelsen kan foldes ud.  

 Eksperternes bidrag kan findes på Socialministeriets hjemmeside om  

 pædagogiske  

 læreplaner  se www.sm.dk/laereplaner.
 -  

 	  

 Kurser og temadage til  

 medarbejdere, nøglepersoner, forældrebestyrelser og kommunalbestyrelser, som  

 skal sikre, at alle relevante personer kommer i besiddelse af viden, som gør  

 dem i stand til at udarbejde pædagogiske læreplaner, arbejde med  

 læringsprocesser i hverdagen samt registrere og dokumentere effekter og  

 målopfyldelse.
-  

 	  

 Der vil blive igangsat  

 en central evaluering af forløbet de første tre år med de pædagogiske  

 læreplaner -  

 	  

 GULD-guide  en  

 publikation, der udkommer primo 2005 vil beskrive, hvordan der kan arbejdes  

 bevidst og systematisk med læring i dagtilbud samt give eksempler herpå.  

 GULD-guiden efterfølger den tidligere udkomne SØLV-guide, der udkom i  

 september  

 2003.
-  

 	  

 Endelig sker der en  

 løbende opfølgning af  

 Socialministeriet  

 s  

 hjemmeside om læring og læreplaner  se www.sm.dk/laereplaner I arbejdet med de pædagogiske læreplaner kan der i mange  

 tilfælde tages afsæt i de virksomhedsplaner, som de fleste dagtilbud allerede  

 arbejder med.
Hensigten er således ikke, at der skal udarbejdes mere papir,  

 men  

 at dagtilbuddene f.eks. konkretiserer, uddyber eller udvider  

 virksomhedsplanen  

 således, at det fremgår af den, hvordan man i det konkrete dagtilbud arbejder  

 med de temaer, den pædagogiske læreplan skal indeholde.
 Loven om pædagogiske læreplaner træder i kraft 1. august 2004.  

 Fra dette tidspunkt skal arbejdet med de pædagogiske læreplaner begynde.
Socialministeriet, den 29. juni 2004 Henriette Kjær /Kirsten á Rogvi Bilag 1 Bekendtgørelse om temaer og mål i pædagogiske  

 læreplaner I medfør af § 8 a i lov om social service, jf.  

 lovbekendtgørelse nr. 764 af 26. august 2003, fastsættes:
Kapitel 1 Formål og principper for læringen i dagtilbud § 1.  

  

 Ophold i dagtilbuddet skal bidrage til, at børns læring understøttes, jf.  

 lovens § 8. Det pædagogiske personale skal støtte, lede og udfordre  

 børns  

 læring, som børnene er medskabere af.
Læringen sker både gennem spontane  

 oplevelser og leg, samt ved at den voksne skaber eller understøtter  

 situationer, der giver børnene mulighed for fornyelse, fordybelse, forandring  

 og erfaring.
Stk. 2.  

  

 Det pædagogiske  

 personale skal sikre, at der i dagtilbuddet bliver sat fokus på alle barnets  

 potentialer og kompetencer for at ruste det enkelte barn til at begå sig i  

 livet.
I tilrettelæggelsen af læringsmiljøer skal der tages hensyn til børns  

 forskellige forudsætninger.
 Stk. 3.  

  

 Læringen i  

 dagtilbuddet skal bidrage til at sikre en harmonisk overgang til fritidsliv  

 og  

 skolen.
Kapitel 2 Temaer og mål i pædagogiske læreplaner § 2.  

  

 Der  

 skal i alle dagtilbud efter serviceloven udarbejdes en pædagogisk læreplan,  

 der  

 behandler temaerne:
 1)  

 	  

 Barnets alsidige personlige udvikling  

 (personlige kompetencer).
 2)  

 	  

 Sociale kompetencer.
 3)  

 	  

 Sprog.
 4)  

 	  

 Krop og bevægelse.
 5)  

 	  

 Naturen og naturfænomener.
 6)  

 	  

 Kulturelle udtryksformer og værdier.
Stk. 2.  

  

 Den pædagogiske  

 læreplan skal ikke nødvendigvis struktureres efter temaerne.
Der kan anvendes  

 andre inddelinger.
Kommunen og dagtilbuddet kan lokalt supplere med andre  

 temaer.
§ 3.  

  

 Den  

 pædagogiske læreplan skal indeholde mål og eventuelle delmål for, hvilke  

 kompetencer  

 og erfaringer den pædagogiske læringsproces skal give børn mulighed for at  

 tilegne  

 sig.
Det skal endvidere fremgå, hvilke overvejelser om læringsmål, metoder og  

 aktiviteter, der er i forhold til børn med særlige behov.
Stk. 2.  

  

 Målene i den  

 pædagogiske læreplan skal udarbejdes under hensyntagen til lokale forhold  

 såsom  

 dagtilbuddets geografiske placering, fysiske muligheder, børnegruppens  

 sammensætning (alder, køn, handicap, sociale og kulturelle baggrunde samt  

 sproglige forudsætninger m.v.), herunder aldersgrupperne fra ½ år til 2 år og  

 fra 3 år og til den alder, hvor børnene begynder i skole.
For  

 aldersintegrerede  

 dagtilbud kan der udarbejdes én læreplan, der tager hensyn til de to  

 aldersgrupper.
Stk. 3.  

  

 For dagplejen  

 udarbejdes den pædagogiske læreplan for alle dagplejehjem i kommunen eller  

 kommunens distrikter.
Dagplejelignende puljeordninger kan enten følge den  

 kommunale dagplejes pædagogiske læreplan, eller der kan udarbejdes en  

 pædagogisk læreplan for alle dagplejelignende puljeordninger i kommunen eller  

 kommunens distrikter.
 Stk. 4.  

  

 Det skal fremgå  

 af den pædagogiske læreplan, hvordan dagtilbuddet dokumenterer og følger op  

 på,  

 om den pædagogiske læringsproces leder frem imod de opstillede mål.
Kapitel 3 Ansvar for udarbejdelsen af den pædagogiske  

 læreplan, godkendelse, opfølgning og evaluering § 4.  

  

 Ledelsen i dagtilbuddet er over for forældrebestyrelsen og  

 kommunalbestyrelsen  

 ansvarlig for, at den pædagogiske læreplan bliver udarbejdet.
Den pædagogiske  

 læreplan skal beskrive, hvordan dagtilbuddet mere konkret vil arbejde med de  

 anførte indholdstemaer, og hvordan det leder frem mod målene.
 Stk. 2.  

  

 Dagtilbuddets  

 forældrebestyrelse samt kommunalbestyrelse godkender den pædagogiske  

 læreplan,  

 jf. lovens § 8 a, stk. 3, 1. punktum.
 Stk. 3.  

  

 Læreplanen skal  

 evalueres årligt af forældrebestyrelsen i dagtilbuddet med henblik på  

 eventuel  

 revision, jf. lovens § 8 a, stk. 3, 2. punktum.
Stk. 4.  

  

 I de tilfælde  

 hvor en selvejende daginstitution ikke har en forældrebestyrelse, er det  

 bestyrelsen,  

 som varetager godkendelsen og evalueringen.
I forhold til en puljeordning  

 uden  

 bestyrelse skal puljeordningen tage stilling til, hvordan forældrene  

 foretager  

 godkendelsen og den årlige evaluering.
Kapitel 4 Ikrafttrædelse § 5.  

  

 Bekendtgørelsen træder i kraft den 1. august 2004.
