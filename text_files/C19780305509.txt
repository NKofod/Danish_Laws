Arbejdsformidlingskontorerne De statsanerkendte arbejdsløshedskasser 1. I henhold til arbejdsløshedslovens § 20, stk. 2,  

 således som denne er affattet i lov nr. 160 af 12. april 1978 fastsættes  

 efter forhandling med landsarbejdsnævnet følgende retningelinier for  

 henvisning til samtale.
Der kan til stillinger, som kan indebære varig  

 ansættelse, eller hvortil der kræves særlige kvalifikationer, formidles  

 kontakt mellem arbejdsgiveren og een eller flere arbejdssøgende ved  

 henvisning.
 Baggrunden herfor er et ønske om i videst muligt omfang at give de  

 arbejdssøgende og arbejdsgiverne frihed til at vælge ud fra rimelige ønsker.  

 Dette indebærer dels, at de arbejdssøgende får mulighed for uden  

 forsikringsmæssige konsekvenser at gøre sig bekendt med flere arbejdstilbud,  

 dels, at arbejdsgiveren får mulighed for at tale med flere interesserede  

 ansøgere på samme måde som ved annoncering i presse og fagblade.
2. Ikke alle arbejdstilbud vil egne sig til besættelse ved henvisning til  

 samtale.
Kernen i henvisningsvirksomheden bør være arbejdstilbud, der skønnes  

 at indebære ansættelse af mere varig karakter og ansættelse i stillinger,  

 hvortil der kræves særlige kvalifikationer med hensyn til uddannelse eller  

 faglig ekspertice.
 Tilbud om løsarbejde eller kortvarige vikariater falder således helt uden  

 for det område, der vil være egnet til besættelse gennem henvisning til  

 samtale.
 Det må anses for meget væsentligt, at der i forbindelse med henvisning til  

 samtale findes en udførlig beskrivelse af jobbet og arbejdsvilkårene.
 Udfyldelse af pladsanmeldelsesblanketter (AR 245) for de enkelte job vil  

 være en hjælp i formidlingsarbejdet.
 Tilsvarende er det af afgørende betydning, at der opnås grundigt kendskab  

 til de arbejdssøgendes ønsker, personlige og faglige  kvalifikationer.  

 Udfyldelse af supplementskort (AR 224-28) bør derfor i videst muligt omfang  

 foretages.
 3. Når det skønnes, at et arbejdstilbud er egnet til  

 henvisning af en eller flere arbejdssøgende, må medarbejderne ved hjælp af  

 stamkortoplysninger og personligt kendskab til de arbejdssøgende finde frem  

 til de ledige, der kan komme på tale.
 Udfra en bedømmelse af arbejdstilbuddets karakter må det afgøres, hvor  

 mange arbejdssøgende der bør henvises til samtale.
 Arbejdsløshedskassernes og arbejdsformidlingens medarbejdere må fungere  

 som kontaktled imellem arbejdssøgende og arbejdsgiver og må i samarbejde med  

 arbejdsgiveren tilrettelægge tidspunkterne for de enkelte samtaler og meddele  

 de arbejdssøgende de aftalte tidspunkter.
De arbejdssøgende må til samtalen med arbejdsgiveren forsynes med et  

 introduktionskort fra arbejdsformidlingen (AR 234) eller fra den pågældende  

 kasse.
Herpå anføres sted og tidspunkt for samtalen samt oplysning om, hvem  

 den arbejdssøgende skal tale med.
 For at spare tid og ressourcer er det vigtigt, at arbejdsgiverne er  

 informerede om tilbagemeldingspligten i henhold til arbejdsløshedslovens § 20  

 a, stk. 1.
4. Hvis der ikke etableres et arbejdsforhold i  

 forbindelse med de første henvisninger, må medarbejderen drøfte med den  

 arbejdsgiver, der har afgivet arbejdstilbuddet, om der eventuelt er opstået  

 misforståelser med hensyn til kvalifikationskrav m.v.
Det kan her komme på  

 tale at inddrage arbejdssøgende uden for det lokale område eller søge jobbet  

 besat med arbejdssøgende, som ikke umiddelbart skønnes at opfylde  

 kvalifikationskravene.
 Henvisning til samtale er et tilbud om service for arbejdstagere og  

 arbejdsgivere, og et negativt udfald af en henvisning vil ikke umiddelbart  

 medføre forsikringsmæssige konsekvenser for den ledige.
 5. Ved henvisning til samtale må det over for de  

 arbejdssøgende tilkendegives, at arbejdsløshedsforsikringen hviler på et  

 princip om, at ledige medlemmer skal være til rådighed på arbejdsmarkedet;  

 som følge heraf kan arbejdsformidlingen til stadighed foretage anvisning med  

 hjemmel i arbejdsløshedslovens § 20, stk. 1.
