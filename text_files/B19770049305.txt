INDHOLD Side 1.  

 Definitioner...............................................1388 2. Anmeldelse og godkendelse af røntgenanlæg  

 .................1388 2.1. Anmeldelse.................................................1388 2.2. Godkendelse ...............................................1388 3.  

 Ansvarsforhold.............................................1388 3.1. Krav til røntgenanlæggets ansvarlige leder.................1388 3.2. Krav til røntgenanlæggets personale .......................1389 3.3. Krav til røntgenfirmaer, som udfører arbejder ved  

 røntgenapparater...........................................1389 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater ...........1390 4. Strålebeskyttelse under  

 arbejdet...........................1390 4.1. Strålebeskyttelse af patienterne...........................1390 4.2. Strålebeskyttelse af personalet ...........................1390 5. Teknisk udførelse af røntgenapparater  

 .....................1391 6. Afskærmning af lokaler, hvor der anvendes  

 røntgenapparater...........................................1391 6.1. Almindelige bestemmelser...................................1391 6.2. Lokaler på private tandklinikker, hvor der i gennemsnit ikke tages  

 over 25 optagelser om dagen .........................1392 6.3. Lokaler på skoletandklinikker og småbørnstandklinikker samt på  

 klinikker, hvor der i gennemsnit tages over 25 optagelser om dagen  

 .....................................................1392 7. Besigtigelse af røntgenanlæg ved  

 sundhedsstyrelsen.........1393 8.  

 Ikrafttrædelsesbestemmelse.................................1393 9.  

 Vejledninger...............................................1394 9.1. Vejledning for personalet .................................1394 9.2. Vejledning vedrørende afskærmning .........................1395 I medfør af indenrigsministeriets bekendtgørelse nr. 56 af 17. februar  

 1977 om brugen af røntgenanlæg m.v. fastsættes følgende:
 1. DEFINITIONER.
 I nærværende bekendtgørelse forstås ved følgende:
RØNTGENAPPARAT Det sammenhørende apparatur til udførelse af en dentalrøntgenundersøgelse,  

 normalt bestående af en røntgengenerator med røntgenrør, stativ, patientleje  

 og andet tilbehør, samt de evt. dertil hørende faste installationer.
RØNTGENANLÆG Røntgenapparat og de evt. dertil hørende bygningsdele (røntgen- og  

 betjeningsrummets vægge, loft, gulv, døre og vinduer incl. den heri  

 indbyggede stråleafskærmning).
BLYÆKVIVALENT En afskærmnings blyækvivalent er den blytykkelse, der giver samme  

 strålingssvækkelse som afskærmningen.
En afskærmnings blyækvivalent vil  

 variere med dens tykkelse, strålekvaliteten og feltstørrelsen.
Til  

 afskærmningsberegninger skal anvendes blyækvivalenter opgivet for en  

 feltstørrelse på min. 45 X 45 cm.
 2. ANMELDELSE OG GODKENDELSE AF RØNTGENANLÆG.
 2.1. Anmeldelse.
 2.1.1. Nye røntgenanlæg og ændringer af bestående røntgenanlæg, der kan  

 påvirke de strålebeskyttelsesmæssige forhold, skal anmeldes til  

 sundhedsstyrelsen før idriftsættelse må finde sted.
 Anmeldelsespligten påhviler det røntgenfirma, der har forestået arbejdet  

 (jfr. pkt. 3.3.1.).
Anmeldelsesskema, der kan rekvireres fra sundhedsstyrelsen, skal foruden  

 af røntgenfirmaets tekniske leder være underskrevet af røntgenanlæggets  

 ansvarlige leder, 2.2. Godkendelse.
 2.2.1. Godkendelse gives på grundlag af den skete anmeldelse og efter at  

 besigtigelse har fundet sted.
 Godkendelsen kan inddrages, hvis anlægget ikke længere opfylder de af  

 sundhedsstyrelsen fastsatte bestemmelser.
 3. ANSVARSFORHOLD.
 3.1. Krav til røntgenanlæggets ansvarlige leder.
 3.1.1. Ethvert røntgenanlæg skal have en ansvarlig leder, hvis navn og  

 kvalifikationer skal meddeles sundhedsstyrelsen.
 Som ansvarlig leder af røntgenanlæg kan kun godkendes personer, der efter  

 sundhedsstyrelsens skøn har den fornødne uddannelse og erfaring med hensyn  

 til drift af røntgenanlæg og strålerisiko m.v.
 Sundhedsstyrelsen kan fastsaætte bestemmelser, hvorefter personer, der har  

 gennemgået en af sundhedsstyrelsen godkendt uddannelse, kan anses for  

 kvalificerede.
 Hvis den ansvarlige leder fratræder, skal navnet på den nye ansvarlige  

 leder straks meddeles sundhedsstyrelsen.
3.1.2. Det er lederens pligt at sørge for, at der ved arbejde med anlægget  

 kun beskæftiges personer, som er gjort bekendt med nærværende bekendtgørelse,  

 navnlig pkt. 3.2. »KRAV TIL RØNTGENANLÆGGETS PERSONALE.« Lederen skal drage omsorg for, at der ved anlægget kun arbejder personer,  

 der er nøje instrueret om apparaternes indretning og brug og om den fare, der  

 er forbundet med arbejdet, og de sikkerhedsforanstaltninger, der skal træffes  

 til forebyggelse af en sådan fare, og derved har opnået tilstrækkelig  

 kyndighed.
 3.1.3. Lederen skal sørge for, at der til patienter og personale anskaffes  

 tilstrækkelige strålebeskyttelsesmidler og påse, at disse anvendes som  

 foreskrevet under pkt. 4.1. og 4.2.
 3.1.4. Lederen skal straks underrette sundhedsstyrelsen om indtrufne  

 uheld, som kan have medført utilsigtet stråleudsættelse af patienter eller  

 personale.
 3.1.5. Lederen skal sørge for, at røntgenanlægget holdes i god og ryddelig  

 stand.
 3.1.6. Lederen skal sørge for, at anlægget stadig er i overensstemmelse  

 med de i denne bekendtgørelses pkt. 5 og 6 givne bestemmelser og at alle  

 under driften observerede fejl og mangler snarest muligt afhjælpes.
 Den ansvarlige leder skal mindst en gang om året undersøge, om  

 røntgenapparatet såvel elektrisk som mekanisk fremtræder i en sådan stand, at  

 det ved korrekt brug ikke medfører risiko for patienter eller personale.  

 Specielt skal følgende nøje kontrolleres:
 3.2. Krav til røntgenanlæggets personale.
 3.2.1. Om instruktion m.v. af personalet henvises til pkt. 3.1.2.  

 Vedrørende yderligere bestemmelser for personalets arbejde henvises til pkt.  

 4.
3.2.2. Personalet skal under det daglige arbejde sørge for, at  

 arbejdsgangen i enhver henseende er strålebeskyttelsesmæssig forsvarlig.
Det  

 skal benytte de forhåndenværende anordninger til strålebeskyttelse og påse at  

 disse holdes i forsvarlig stand (f.eks. må genstande af blygummi ikke være  

 krakelerede eller forrevne).
 3.2.3. Personalet skal, hver gang røntgenapparatet har været brugt, sørge  

 for, at spændingen til apparatet afbrydes ved hjælp af netafbryderen, eller  

 at apparatet drejes på en sådan måde, at den direkte stråling ikke kan ramme  

 personer, hvis apparatet på grund af en opstået fejl afgiver utilsigtet  

 stråling.
 3.2.4. Når der indtræder en faresituation, skal personalet snarest muligt  

 træffe foranstaltninger til at afværge og begrænse faren samt underrrette den  

 ansvarlige leder.
 3.2.5. Personalet skal straks underrette den ansvarlige leder, hvis der  

 opstår formodning om utilsigtet stråleudsættelse af patienter eller  

 personale.
 3.3. Krav til røntgenfirmaer, som udfører arbejder ved røntgenapparater.
3.3.1. Opstilling, idriftsættelse, reparationer og øvrige arbejder ved  

 røntgenapparater må kun udføres af røntgenfirmaer (herunder sygehuse m.v.),  

 der af sundhedsstyrelsen er autoriseret hertil.
Denne autorisation gives kun,  

 såfremt den ansvarlige røntgentekniske leder har bestået en af ministeren for  

 offentlige arbejder godkendt prøve for elektroinstallatører og efter  

 sundhedsstyrelsens skøn har den fornødne uddannelse og erfaring med hensyn  

 til røntgeninstallationer og strålerisiko.
3.3.2. Det er firmaets pligt at sørge for, at der ved arbejde med  

 røntgenapparaterne kun beskæftiges personer, som forud er gjort bekendt med  

 de bestemmelser og vejledninger i nærværende bekendtgørelser, der vedrører  

 deres arbejde, herunder pkt. 3.4. »KRAV TIL PERSONER BESKÆFTIGET VED  

 INSTALLATION, REPARATION; VEDLIGEHOLDELSE OG EFTERSYN AF  

 RØNTGENAPPARATER.« Firmaet er ansvarlig for, at der ved arbejdet kun beskæftiges personer,  

 der i fornødent omfang er instrueret om apparaternes indretning og virkemåde  

 og om den fare, der er forbundet med arbejdet, og de  

 sikkerhedsforanstaltninger, der skal træffes til forebyggelse af en sådan  

 fare, og derved har opnået tilstrækkelig kyndighed.
 3.3.3. Firmaet skal straks underrette den ansvarlige leder og  

 sundhedsstyrelsen om fejl og uheld, som kan have medført utilsigtet  

 stråleudsættelse af personer.
 3.4. Krav til personer beskæftiget ved installation, reparation,  

 vedligeholdelse og eftersyn af røntgenapparater.
 3.4.1. Om instruktion m.v. af personer, der udfører arbejder ved  

 røntgenapparater, henvises til pkt. 3.3.2.
 3.4.2. Personer, der udfører arbejder ved et røntgenapparat, skal straks  

 underrette røntgenfirmaets tekniske ansvarlige leder, hvis der opstår  

 formodning om utilsigtet stråleudsættelse af mennesker.
 3.4.3. Konstateres der under servicearbejde defekter eller fejl, der  

 medfører risiko for patienter eller personale, skal oplysning herom omgående  

 gives til røntgenanlæggets ansvarlige leder og betjeningspersonalet.
 3.4.4. Personer, der udfører arbejder ved et røntgenapparat, har pligt til  

 at drage omsorg for, at hverken de selv eller andre mennesker stråleudsættes  

 unødigt under arbejdet.
 Således må de under ingen omstændigheder udsætte sig selv eller andre for  

 den direkte stråling (heller ikke på hænder).
 3.4.5. Ved prøveoptagelser m.v. må ikke anvendes mennesker som objekt.
 4. STRÅLEBESKYTTELSE UNDER ARBEJDET.
 4.1. Strålebeskyttelse af patienterne.
4.1.1. Overflødige røntgenundersøgelser skal undgås.
Der skal således  

 foreligge en klinisk motivering for enhver røntgenundersøgelse.
4.1.2. Voksne patienter bør afdækkes med blygummiforklæde eller  

 »præstekrave«.
Et stykke 50 X 50 cm blygummi kan evt. i stedet  

 anvendes til afdækning af patienternes gonader.
Børn SKAL afdækkes på en af  

 de nævnte måder.
 4.1.3. Ved fotografering af børns hænder skal der anvendes en til formålet  

 konstrueret kasse beklædt med bly, hvori hånd og film placeres.
 4.1.4. Røntgenapparatet skal være så ydedygtigt, hvad angår højspænding og  

 rørstrøm, at der opnås billeder af diagnostisk tilfredsstillende kvalitet.
 4.1.5. Røntgenfotografering uden tubus må ikke finde sted.
 4.1.6. Der skal anvendes så følsomme film som foreneligt med de  

 diagnostiske krav til billedet.
 4.1.7. Bruges røntgenapparatet undtagelsesvis til ekstraorale  

 tandoptagelser, skal der anvendes forstærkningsskærme.
 4.1.8. Fremkaldetid og -temperatur skal være i nøje overnsstemmelse med de  

 af leverandørerne opgivne data, således at der opnås den bedst mulige  

 billedkvalitet ved den mindst mulige dosis til patienten.
 4.2. Strålebeskyttelse af personalet.
4.2.1. Klinikassistenten og tandplejeren må ikke holde filmen under  

 eksponeringen.
Tandlægen bør ikke holde filmen under eksponeringen.
Kan  

 undtagelsesvis patienten eller dennes pårørende ikke holde filmen, skal  

 tandlægen anvende en filmholder for at undgå at få hænderne ind i den direkte  

 stråling.
4.2.2. Den person, der udløser eksponeringen, skal placere sig i størst  

 mulig afstand fra den direkte stråling og om muligt udnytte naturlige  

 afskærmningsbarrierer eller afskærmninger opstillet til formålet.
Afstanden  

 fra den direkte stråling skal være mindst 2 meter, hvis der ikke forefindes  

 en effektiv afskærmning. (Se eksempler i pkt. 9.2.).
 Andet personale skal opholde sig i endnu større afstand fra den direkte  

 stråling eller opholde sig bag eventuel afskærmning.
 5. TEKNISK UDFØRELSE AF RØNTGENAPPARATER.
 5.1. For konstruktion og installation af røntgenapparater gælder  

 stærkstrømsreglementet samt følgende bestemmelser.
5.2. Røntgengenerator og stativ skal være forsvarligt fastgjort, og  

 stativdele, bolte m.v. skal være korrekt dimensioneret.
Dog er transportable  

 apparater tilladt i private tandklinikker, hvor samtlige behandlingsrum  

 opfylder bestemmelserne i pkt. 6.2.
 5.3. Røntgengeneratoren skal være således ophængt, at den let kan  

 indstilles og forblive i de for røntgenfotograferingen nødvendige positioner.
5.4. Røntgenapparatet skal være forsynet med en afstandsbegrænsende tubus  

 eller lignende anordning, som sikrer en mindste afstand på 10 cm mellem fokus  

 og hud, såfremt spændingen ikke overstiger 60 kV.
For spændinger over 60 kV  

 skal afstanden mindst være 20 cm.
Der bør anvendes en cylinderformet tubus.
 5.5. Strålefeltets diameter ved den ende af tubus, der vender mod  

 patientens hud, må ikke overstige 6 cm.
 5.6. Totalfiltreringen af strålingen fra et dentalrøntgenapparat skal være  

 ækvivalent med mindst 2 mm Al.
 5.7. Røntgenapparatet må ikke kunne gennemlyse.
 5.8. Røntgenrøret skal være således afskærmet, at lækstrålingens  

 bestrålingshastighed med afskærmet blænderåbning ved maskimal belastning  

 under kontinuerlig drift ikke overskrider 100 mR/h i 1 m afstand fra fokus.
 5.9. Røntgenapparatet skal være forsynet med et eksponeringsur, der er  

 således konstrueret, at eksponeringen automatisk afbrydes efter udløbet af  

 den indstillede eksponeringstid.
 Røntgenapparatet må kun kunne udsende røntgenstråling, når  

 eksponeringsuret er i gang.
 Røntgenapparatet må ikke være forsynet med et eksponeringsur med  

 tidsforsinkelse (selvudløser).
 5.10. Eksponeringsuret bør maksimalt kunne indstilles til 5 sekunder.  

 Eksponeringsuret skal være pålideligt og således justeret, at afvigelsen fra  

 den indstillede eksponeringstid er mindre end 20 %. Reproducerbarheden skal  

 være bedre end 10 %.
5.11. Eksponering med røntgenapparatet skal automatisk markeres med et let  

 synligt lyssignal eller et tydeligt akustisk signal.
Svigter signalet, bør  

 eksponeringen automatisk afbrydes og bør ikke kunne retableres, før  

 signalordningen igen er funktionsdygtig.
5.12. Røntgenapparatet skal være forsynet med et eksponeringskabel, der  

 har en sådan længde, at den person der eksponerer kan opnå en afstand på min.  

 2 m fra den direkte stråling.
Hvis der er opstillet en beskyttelsesskærm  

 eller der findes naturlige afskærmningsbarrierer, skal eksponeringskablet  

 være så langt, at eksponeringen kan udløses bag disse.
 6. AFSKÆRMNING AF LOKALER, HVOR DER ANVENDES  

 RØNTGENAPPARATER.
 6.1. Almindelige bestemmelser.
 Bestemmelserne i afsnit 6 skal tjene til at sikre, at afskærmninger  

 udføres således, at de har et blyækvivalent på mindst 1 mm.
6.1.1. Ved alle overgange mellem to til stråleafskærmning tjenende  

 materialer (f.eks. bly-bly, bly-blyglas, bly-beton) skal overlapning finde  

 sted i en bredde mindst lig summen af de to nødvendige lagtykkelser + 2 1/2  

 gange en eventuel afstand mellem dem.
Overlapningen skal dog mindst være 1  

 cm.
Undtaget fra denne bestemmelse er overgange, hvor der er fuld sikkerhed  

 mod svækkelse af afskærmningen ved revnedannelse, f.eks. støbte og murede  

 hjørner.
Undtaget er ligeledes overgange mellem væg og gulv og mellem væg og  

 dør.
Afstanden mellem det strålebeskyttende lag i dør og i væg må ikke  

 overstige 5 mm.
6.1.2. Hvor afskærmningen svækkes ved udførelsen af kabelrender,  

 rørgennemføringer, stikkontakter, afbrydere, befæstigelser med søm eller  

 skruer m.v., skal afskærmningen retableres.
Eksempler herpå er givet i  

 vejledningen pkt. 9.2.
6.1.3. Blyplader skal opsættes på en sådan måde, at de ikke flyder på  

 grund af deres egen vægt.
Blyplader, der dækkes med mørtel, cement eller  

 lignende, skal først overstryges med et korrosionsbeskyttende lag, f.eks.  

 asfalt.
6.1.4. Afskærmningsmaterialer som beton, barytbeton, mørtel m.v. skal have  

 den fornødne homogenitet samt korrekt sammensætning og vægtfylde.
Fuger i  

 murede vægge skal være helt udfyldt.
 6.2. Lokaler på private tandklinikker, hvor der i gennemsnit ikke tages  

 over 25 optagelser om dagen.
 6.2.1. Kan den direkte stråling ramme skillevægge, døre og lignende bag  

 hvilke der kan opholde sig personer i mindre end 20 m afstand fra  

 røntgenrørets fokus, skal sådanne bygningsdele ækvivalere mindst 1 mm bly fra  

 gulv til en højde af 1,8 m over gulv.
Kan den direkte stråling ramme gulv eller loft, hvorunder eller hvorover  

 der kan opholde sig personer, skal sådanne bygningsdele ligeledes ækvivalere  

 mindst 1 mm bly.
Man kan i almindelighed regne med, at etageadskillelser som  

 romadæk, ståltegldæk og lignende samt etageadskillelser med kompakt  

 lerindskud yder tilstrækkelig beskyttelse.
 6.2.2. Der kan opsnås en reduktion af det areal, der kræves beskyttet mod  

 den direkte stråling, ved blokering af røntgenapparatets bevægelsesmuligheder  

 eller ved montering af elektriske kontakter, der forhindrer eksponering når  

 den direkte stråling forsøges rettet mod flader, der ikke er beskyttet.
6.2.3. I stedet for afskærmning i vægge, gulv, loft osv. kan anvendes en  

 fast eller bevægelig skærm med et blyækvivalent på 1 mm, hvis skærmen har en  

 sådan størrelse og kan anbringes på en sådan måde, at den ved alle  

 forekommende projektionsretninger opfanger den direkte stråling.
En bevægelig  

 skærm skal være forsynet med en anordning, der forhindrer eksponering med  

 røntgenapparatet, medmindre skærmen er anbragt ved patienten.
 6.3. Lokaler på skoletandklinikker og småbørnstandklinikker samt på  

 klinikker, hvor der i gennemsnit tages over 25 optagelser om dagen.
 6.3.1. Røntgenapparatet skal anbringes i et særskilt rum, der skal opfylde  

 bestemmelserne i dette afsnit.
 6.3.2. Skillevægge, døre og lignende bag hvilke der kan opholde sig  

 personer i mindre end 20 m afstand fra røntgenrørets fokus, skal ækvivalere  

 mindst 1 mm bly fra gulv til en højde af 1,8 m. over gulv.
Gulv eller loft hvorunder eller hvorover der kan opholde sig personer skal  

 ligeledes ækvivalere mindst 1 mm bly.
Man kan i almindelighed regne med, at  

 etageadskillelser som romadæk. ståltegldæk og lignende samt etageadskillelser  

 med kompakt lerindskud yder tilstrækkelig beskyttelse.
6.3.3. Eksponeringsuret skal placeres uden for rummet eller bag en skærm  

 med et blyækvivalent på mindst 1 mm.
Skærmen skal være mindst 1,8 m høj og  

 mindst 1 m bred.
Ved eksponeringspladsen skal monteres en blyglasrude med  

 samme blyækvivalent som væggen eller skærmen, den er indfældet i.
 Nogle almindelige bygningsmaterialers afskærmningsevne ved spændinger  

 mellem 50 og 70 kV.
Til 1 mm bly kan normalt regnes at svare: 70 mm beton (ved rumvægt 2,2  

 g/kubikcentimeter) 100 mm mursten (ved rumvægt 1,9 g/kubikcentimeter) 140 mm koksplade (ved rumvægt 1,2 g/kubikcentimeter) 300 mm letbeton (ved rumvægt 0,6 g/kubikcentimeter) 7. BESIGTIGELSE AF RØNTGENANLÆG VED SUNDHEDSSTYRELSEN.
 7.1. Ethvert røntgenanlæg er underlagt tilsyn af sundhedsstyrelsen, og  

 sundhedsstyrelsen skal til enhver tid have adgang til røntgenanlægget.
 7.2. Besigtigelse af røntgenanlæg foretages af sundhedsstyrelsen med højst  

 10-årige mellemrum, dog altid ved ejerskifte.
7.3. Sådanne ændringer af et røntgenanlæg, som sundhedsstyrelsen måtte  

 kræve ved besigtelsen, skal være udført inden udløbet af den af  

 sundhedsstyrelsen satte frist.
Når manglerne ved røntgenanlægget må antages  

 at medføre særlig stor risiko, kan sundhedsstyrelsen forbyde brugen af  

 anlægget, indtil disse mangler er afhjulpet.
 8. IKRAFTTRÆDELSESBESTEMMELSE.
 Denne bekendtgørelse træder i kraft ved offentliggørelsen i Lovtidende.
 SUNDHEDSSTYRELSEN, DEN 8. SEPTEMBER  

 1977.
Søren K.
Sørensen.
 /Øhlenschlæger.
 9. VEJLEDNINGER.
 9.1. VEJLEDNING FOR PERSONALET.
Røntgenstråling er usynlig, bevæger sig efter rette linier og er af samme  

 natur som synligt lys, men har meget højere frekvens, og kan som følge deraf  

 gennemtrænge emner, der er uigennemtrængelige for lys.
I grove træk øges  

 røntgenstrålingens gennemtrængningsevne, når højspændingen (kV) gøres større.  

 Gennemtrængningsevnen er mindre i tunge emner end i lettere og falder i  

 reglen, når emnets atomnummer stiger.
Således frembyder træ og lignende ringe  

 beskyttelse mod røntgenstråling, medens f.eks. tegl, beton, jern og fremfor  

 alt bly yder en god beskyttelse.
 Røntgenstrålingens bestrålingshastighed aftager med kvadratet på afstanden  

 fra strålekilden, dvs. at en fordobling eller tredobling af denne afstand  

 medfører, at bestrålingshastigheden nedsættes til en fjerdedel henholdsvis en  

 niendedel.
Alt stof (dvs. også luft,) der rammes af røntgenstråling, udsender spredt  

 stråling.
Denne spredte stråling ophører samtidig med den direkte stråling,  

 dvs. når eksponeringsuret er løbet ud.
Den spredte stråling har en meget  

 lavere bestrålingshastighed end den direkte stråling, men har iøvrigt samme  

 egenskaber som denne.
Den spredte stråling udsendes f.eks. i alle retninger  

 fra patientens hoved.
Den direkte stråling danner et kegleformet strålebundt med spidsen på  

 røntgenrørets anode (fokus) og siderne begrænset af den indbyggede  

 blyblænder.
Strålebundtet skal have en diameter på maks. 6 cm ved spidsen af  

 tubus.
Et større felt giver øget strålebelastning af patienten og en  

 forringet billedkvalitet på grund af en større mængde spredt stråling.
En stor del af den i røntgenrøret dannede stråling er så blød, at den  

 belaster patientens hud uden at bidrage til filmens sværtning, hvis den ikke  

 fjernes ved tilstrækkelig filtrering.
Man kan normalt regne med, at  

 filtreringen i røntgenrørets glas, olien mellem røntgenrør og  

 beskyttelseskappe osv. ækvivalerer 0,5 - 1 mm aluminium; det er således  

 nødvendigt at anbringe et tilsatsfilter på ca. 1 mm aluminium i  

 røntgenapparatet for at opnå den krævende totalfiltrering.
Dette filter  

 bliver normalt synligt når tubus fjernes.
Den på røntgenapparatet monterede tubus, der normalt består af plastic,  

 tjener til at lette centreringen samt sikre en minimumsafstand mellem  

 røntgenrørets fokus og patientens hud.
Ved tubusspidsen er  

 bestrålingshastigheden ved 60 kV og 10 mA ca. 2 R pr. sekund.
Når  

 fokusafstanden mindskes, øges bestrålingshastigheden væsentligt og kan ved  

 tubusbunden nå op til ca. 30 R pr.sekund.
Meget ofte er blyblænderen og  

 aluminiumstilsatsfiltret indbygget i tubus, og det er derfor af allerstrøste  

 vigtighed at tubus er på plads under fotograferingen.
Undgå at få hænderne ind i den direkte stråling.
Den maksimalt tilladelige  

 bestråling på hænderne for personer erhvervsmæssigt beskæftiget med  

 røntgenstråling er 1,5 R pr. uge.
Jævnfør ovenstående opnås denne bestråling  

 let ved spidsen af tubus i løbet af 1 sekund.
 Hvis man holder sig i mindst 2 m afstand fra den direkte stråling eller  

 benytter en afskærmning, hvor en sådan kræves (f.eks. på skoletandklinikker),  

 er bestrålningshastigheden af den spredte stråling så lav, at man selv ved  

 dagligt arbejde med dentalrøntgenapparater ikke får nogen målelig dosis.
 9.2. VEJLEDNING VEDRØRENDE AFSKÆRMNING.
 RØNTGENFOTOGRAFERING I ET HJØRNE.
 Ud fra en linie gennem patientens ører tegnes 2 vinkler på 15 grader.  

 Området, der afgrænses af hjørnet og vinklen 180 grader + 2x15 grader = 120  

 grader, kan rammes af den direkte stråling.
 RØNTGENFOTOGRAFERING I OPERATIONSSTOLEN.
Man beregner området, der kan rammes af den direkte stråling, på samme  

 måde som ovenfor.
Området er her meget større, og afskærmningen er derfor  

 dyrere at udføre.
 OVERGANGE MELLEM AFSKÆRMNINGSMATERIALER.
