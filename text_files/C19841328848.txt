A.
Udtagning af prøver til kontrol med indhold af vand i  

 skummetmælkspulver, som anvendes til direkte iblanding i foderblandinger i  

 henhold til artikel 4 i forordning (EØF) nr. 1725/79 af 26. juli 1979,  

 foretages under fremstilling af foderblandingerne.
 Udtagningen af prøver af skummetmælkspulver vil blive foretaget i henhold  

 til landbrugsministeriets instruks af 4. oktober 1979 om udtagning af  

 foderstofprøver.
 Ved klargøring af samleprøven umiddelbart efter prøveudtagningen vil den  

 udtagne prøve blive reduceret til 2 prøver a 2 kg enten ved  

 firedelingsmetoden eller med egnet prøvedelingsapparatur.
 Virksomheden er forpligtet til ved prøvedelingen at stille et lokale til  

 rådighed, så prøvedelingen kan foretages under omstændigheder, der ikke  

 medfører ændring af vandindholdet i prøven.
 De 2 prøver a 2 kg emballeres i plomberede prøveposer med de nødvendige  

 oplysninger og forsynes med en mærkeseddel, der mindst indeholder prøvens nr.
 Den ene prøve på 2 kg afleveres til virksomhedens kontor og den anden  

 prøve sendes hurtigst muligt til statens foderstofkontrol sammen med  

 rapporten for prøveudtagningen.
Prøven, som afleveres til virksomheden, kan af virksomheden anvendes til  

 analyse for indhold af vand.
Såfremt der ved en sådan undersøgelse  

 konstateres indhold af vand på over 5% i prøven, kan dette danne grundlag  

 for, at virksomheden for egen regning anmoder foderstofkontrollen om hurtigst  

 muligt at foretage en særlig undersøgelse af det anvendte skummetmælkspulver.
B.
Såfremt det anvendte skummetmælkspulver kommer direkte fra den  

 virksomhed, hvor det er fremstillet, kan den under A anførte kontrolmetode  

 udlades, hvis der foreligger kontroldokumenter for indhold af vand, jfr.  

 artikel 10 stk. 1 i ovennævnte forordning.
