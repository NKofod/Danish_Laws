Nr BTL 46 Betænkning over Forslag til lov om krigsmateriel m.v.   

 Nr L 46 1988-89, 1. samling Afgivet af Retsudvalget Afgivet: 19890518 Udvalget har behandlet lovforslaget i en række møder og har herunder stillet spørgsmål til udenrigsministeren og justitsministeren, som disse har besvaret dels skriftligt, dels i samråd.
 Udvalget har endvidere modtaget skriftlige henvendelser fra Amnesty  

 International og Dansk Arbejdsgiverforening.
Justitsministeren har i et samråd oplyst, at der ikke ved lovforslaget er  

 tilsigtet nogen ændring i den danske våbeneksportpolitik.
Regeringen vil  

 således ved siden af lovforslagets absolutte eksportforbud opretholde den  

 hidtil fulgte praksis, hvorefter eksporttilladelse normalt nægtes til lande,  

 der er inddraget i krig eller krigslignende begivenheder, eller til områder,  

 hvor forholdene er så urolige eller ustabile, at de må befrygtes at udvikle  

 sig til væbnede konflikter.
 Der er af justitsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med det  

 af justitsministeren stillede ændringsforslag.
 Et andet mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
 Et tredje mindretal (Socialistisk Folkepartis medlemmer af  

 udvalget) bemærker:
SF har noteret sig justitsministerens bemærkninger i samrådet, jf.  

 ovenfor.
Efter mindretallets opfattelse afklarer disse bemærkninger  

 imidlertid ikke lovforslaget i en sådan grad, at det er bragt i  

 overensstemmelse med den oprindelige hensigt bag forslag til  

 folketingsbeslutning om produktion og eksport af krigsmateriel (B 99), der  

 blev fremsat og senere vedtaget i folketingsåret 1986-87, 1. samling.
Videre lægger mindretallet vægt på, at lovforslaget åbner for udenlandske  

 investeringer i dansk krigsmaterielproduktion.
Derved tilkendegives ganske  

 imod mindretallets holdning, at dansk krigsmaterielproduktion både  

 opretholdes og moderniseres.
 Endelig lægger mindretallet vægt på, at tilladelsen til arbejdsvægring,  

 der i princippet er en sympatisk tanke, allerede på grund af  

 myndighedsstrukturen ved behandling af sager vedrørende arbejdsvægring vil  

 henskyde afgørelsen om, hvad der måtte være krigsmaterielproduktion, til  

 Direktoratet for Arbejdsløshedsforsikringen.
 Mindretallet indstiller derfor lovforslaget til forkastelse ved 3.  

 behandling.
 Et fjerde mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Af et mindretal (FP):
Til § 15 1) Paragraffen udgår.
 Af justitsministeren, tiltrådt af et flertal (KF, V, FP, RV,  

 CD og KRF):
Til § 18 2) I stk. 1 ændres datoen »den 1. april 1989« til:  

 »den 1. oktober 1989«.
Bemærkninger Til nr. 1 Mindretallet er enig med Dansk Arbejdsgiverforening, der finder det i  

 strid med et grundlæggende princip i arbejdsløshedsforsikringen, at en  

 lønmodtager uden at fortabe retten til arbejdsløshedsdagpenge eler sociale  

 ydelser kan nægte at medvirke til udvikling og produktion af krigsmateriel.  

 Mindretallet mener, at dagpengeretten kun bør bevares, såfremt man er villig  

 til at påtage sig ethvert arbejde, og at lovforslagets § 15 kan medvirke til  

 misbrug af dagpengesystemet og sociale ydelser.
Til nr. 2 Da den oprindeligt foreslåede ikrafttrædelsesdato er passeret, foreslås  

 datoen ændret til den 1. oktober 1989.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Niels Anker Kofoed (V) Kirsten Jacobsen (FP) Kirsten Lee  

 (RV) Nør Christensen (CD) Inger Stilling Pedersen (KRF) Erling Christensen  

 (S) Ole Espersen (S) Søren Hansen (S) Tove Lindbo Larsen (S) Lissa Mathiasen  

 (S) Carsten Andersen (SF) Leif Hermann (SF) Ebba Strange (SF) nfmd.
