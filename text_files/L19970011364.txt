Danmark har ratificeret følgende ændringer i Verdenssundhedsorganisationens statutter:
 Ved kgl. resolution af 2. december 1959 ratificerede Danmark de under den  

 12. verdenssundhedsforsamling den 28. maj 1959 vedtagne ændringer af  

 artiklerne 24 og 25 i Verdenssundhedsorganisationens statutter, jfr.  

 Udenrigsministeriets bekendtgørelse nr. 32 af 15. juni 1948, Lovtidende C.
 Ændringen af artikel 24 medførte, at antallet af medlemmer i  

 organisationens styrelsesråd forøgedes til 24.
 Artikel 25 lyder i den ændrede form som følger:
Artikel 25 Disse medlemmer skal vælges for en tre-årig periode og kan genvælges.
Dog  

 skal medlemsperioden for to af de tolv medlemslande, der er valgt på den  

 første session af Den internationale Sundhedskonference efter ikrafttrædelsen  

 af tilføjelsen til disse statutter, der forøger antallet af medlemmer i  

 bestyrelsen fra atten til fireogtyve, være på et år og medlemsperioden for  

 andre to medlemslande være på to år, hvilket afgøres ved lodtrækning.  

 Danmarks ratifikationsinstrument deponeredes hos De forenede Nationers  

 generalsekretær i New York den 15. januar 1960.
Ændringerne trådte i medfør af statutternes artikel 73 i kraft den 25.  

 oktober 1960, efter at to tredjedele af medlemmerne havde tiltrådt dem.
Den  

 23. oktober 1967 ratificerede Danmark de under den 20.  

 verdenssundhedsforsamling vedtagne ændringer af artiklerne 24 og 25 i  

 Verdenssundhedsorganisationens statutter.
Ændringerne, der medførte, at antallet af medlemmer i organisationens  

 styrelsesråd forøgedes til 30, trådte i kraft den 21. maj 1975, efter af to  

 tredjedele af medlemmerne havde tiltrådt dem.
Ved kgl. resolution af 3.  

 september 1974 ratificerede Danmark de den 22. maj 1973 under den 26.  

 verdenssundhedskonference i Geneve vedtagne ændringer af artikel 34 og 55 i  

 Verdenssundhedsorganisationens statutter, jfr.
Udenrigsministeriets  

 bekendtgørelse nr. 32 af 15. juni 1948, Lovtidende C.
Teksten i artikel 34 og  

 55 lyder i den ændrede form som følger:
Artikel 34 Generaldirektøren skal udfærdige og forelægge organisationens regnskaber  

 og budget for komiteen.
Artikel 55 Generaldirektøren udarbejder og forelægger for komiteen budgetforslag for  

 organisationen.
Komiteen gennemgår dette budgetforslag og forelægger det for  

 sundhedsforsamlingen med de bemærkninger, som komiteen måtte skønne  

 nødvendige.
Danmarks ratifikationsinstrument deponeredes hos De forenede  

 Nationers generalsekretær i New York den 7. oktober 1974.
Ændringerne trådte i medfør af statutternes artikel 73 i kraft den 3.  

 februar 1977, efter at to tredjedele af medlemmerne havde tiltrådt dem.
Ved  

 kgl. resolution af 20. maj 1981 ratificerede Danmark de på den 29.  

 generalforsamling den 17. maj 1976 vedtagne ændringer af art. 24 og 25 i  

 Verdenssundhedsorganisationens statutter, jvf.
Udenrigsministeriets  

 bekendtgørelse nr. 32 af 15. juni 1948, Lovtidende C.
Teksten i artikel 24 og  

 25 lyder i den ændrede form som følger:
Artikel 24 Komiteen består af enogtredive personer udpeget af lige så mange  

 medlemslande.
Den internationale Sundhedskonference skal under hensyntagen til en ligelig geografisk fordeling vælge de medlemslande, der har ret til at udpege en person til medlemskab af  

 komiteen, forudsat at ikke færre end tre af medlemslandene bliver valgt fra  

 hver af de regionale organisationer, der er etableret ifølge artikel 44. Hver  

 af disse medlemslande bør til komiteen udpege en person, der er fagligt  

 kvalificeret indenfor sundhedsområdet, og som må ledsages af suppleanter og  

 rådgivere.
Artikel 25 Disse medlemmer skal vælges for en tre-årig periode og kan genvælges.
I  

 denne forbindelse skal der af de elleve medlemslande, der er valgt på den  

 første session af Den internationale Sundhedskonference efter ikrafttrædelsen  

 af tilføjelsen til disse statutter, der forøger antallet af medlemmer i  

 komiteen fra tredive til enogtredive, om nødvendigt foretages en afkortning  

 af det ekstra medlems valgperiode.
Afkortningen skal være så stor, at det  

 muliggør valget af mindst et medlem årligt fra hver regional organisation.  

 Danmarks ratifikationsinstrument deponeredes hos De forenede Nationers  

 generalsekretær den 1. juli 1981. Ændringerne trådte i medfør af statutternes  

 art. 73 i kraft den 20. januar 1984, efter at to tredjedele af medlemmerne  

 havde tiltrådt den.
Den 20. juni 1991 ratificerede Danmark de på den 39.  

 generalforsamling den 12. maj 1986 vedtagne ændringer af art. 24 og 25 i  

 Verdenssundhedsorganisationens statutter, jvf.
Udenrigsministeriets  

 bekendtgørelse nr. 32 af 15. juni 1948, Lovtidende C. Ændringerne medførte,  

 at antallet af medlemmer i organisationens styrelsesråd forøgedes til 32.  

 Desuden slettedes ordet »elleve« i artikel 25.
 Danmarks ratifikationsinstrument deponeredes hos De forenede Nationers  

 generalsekretær den 8. juli 1991. Ændringerne trådte i medfør af statutternes  

 art. 73 i kraft den 11. juli 1994, efter at to tredjedele af medlemmerne  

 havde tiltrådt den.
