Andelsbeviser Spørgsmål:
1. 	Vil forespørgers andelsbeviser i A.m.b.A ved en  

 afståelse være omfattet af aktieavancebeskatningsloven? 2. 	Hvis spørgsmål 1 besvares bekræftende, er  

 afståelsen da omfattet af aktieavancebeskatningslovens § 2b, eller  

 aktieavancebeskatningslovens almindelige bestemmelser? 3. 	Kan forespørger anvende en kurs pr. 19. maj 1993 i stedet  

 for den oprindelige anskaffelseskurs, ved opgørelsen af den  

 skattepligtige avance på andelsbeviserne? Svar:
Ja Andelene beskattes efter ABL § 2b i lbkg. nr. 753 af 15. september  

 1993.
Nej, se dog sagsfremstilling og begrundelse Beskrivelse af de faktiske forhold:
 Forespørger er andelshaver i A.m.b.A.
A.m.b.A blev stiftet i 1960, og samtidig hermed erhvervede selskabet en  

 landbrugsejendom.
Formålet med selskabet var, jf. vedtægternes §  

 2, gennem eget sohold at forsyne andelshaverne med første klasses  

 smågrise.
Der produceredes i øjeblikket grise fra 800  

 søer.
 Der var ansat en direktør samt 21/2 medarbejder.
 Oprindeligt var der 39 andelshavere, men medlemstallet var i 1981 blevet  

 reduceret til 7 andelshavere.
 Siden 1994 havde selskabet været skattepligtigt efter  

 selskabsskattelovens § 1, stk. 1, nr. 4. Selskabet var tidligere omfattet af  

 den særlige andelsbeskatning, men overgik ved ændringen i lov nr.  

 374 af 18. maj 1994 reelt til almindelig selskabsbeskatning, da der var  

 mindre end 10 medlemmer.
 Den faktiske selskabsbeskatning foretoges dog først fra og med  

 indkomståret 1998.
 De for anmodningen relevante bestemmelser i vedtægterne var  

 sålydende :
 "§ 3: Kun ejere af landbrugsejendomme kan være andelshavere.  

 Optagelse af nye medlemmer kan kun ske med virkning fra et regnskabsårs  

 begyndelse.
 Ved optagelse af nye medlemmer i forbindelse med udvidelse af  

 medlemskredsen, eller ved overdragelse af medlemsskabet til tredjemand, skal  

 sagen forelægges til godkendelse i bestyrelsen.
 Såfremt der er flertal i bestyrelsen for imødekommelse af et  

 andragende, uden at der er tale om enstemmighed, forelægger bestyrelsen  

 sagen på førstkommende ordinære generalforsamling,  

 såfremt ansøgeren ønsker det, idet andragendet på  

 generalforsamlingen herefter er at anse for imødekommet, såfremt  

 2/3-dele af de på generalforsamlingen fremmødte stemmer  

 herfor.
 En endelig optagelse af et nyt medlem er først sket, når det  

 nye medlem har underskrevet et eksemplar af nærværende  

 vedtægter, og herved indtrådt på lige fod med øvrige  

 andelshavere i samtlige rettigheder og forpligtelser, samt når det nye  

 medlem har indbetalt det kontante beløb, som  

 bestyrelsen/generalforsamlingen har krævet som betingelse for optagelse  

 af det nye medlem.
 § 4: I det omfang, hvori medlemsskabet ved arv, gave, salg eller på  

 en hvilken som helst anden måde overgår til et medlems  

 ægtefælle eller til en person blandt medlemmets livsarvinger, er  

 bestyrelsen pligtig at godkende vedkommende enkeltperson som medlem.
§ 5: Medlemsskabet kan opsiges med mindst 6 måneders varsel til et  

 regnskabsårs udløb, idet det forhold at et medlem ikke  

 længere måtte eje et landbrug betragtes som afgivelse af  

 opsigelse. (..) § 6: I alle tilfælde af ophør af et medlemsskab,  

 jævnfør ovenfor, foretages pr. udtrædelsesdag og på  

 grundlag af de ifølge regnskabet pr. udtrædelsesdagen  

 værende aktiver og passiver en opgørelse.
Et medlemsskab er  

 først endeligt ophørt, når den pågældende  

 andelshaver har betalt sin forholdsmæssige andel af foreningens  

 bruttogæld, fordelt ligeligt på samtlige selskabets medlemmer,  

 idet dog heri modregnes forholdsmæssig andel af selskabets aktiver med  

 lige stor andel pr. medlem og medregnet til de regnskabsmæssige  

 værdier med undtagelse af besætning og fast ejendom.  

 Værdien af besætningen foretages til de til enhver tid ansatte  

 skattemæssige normalhandelsværdier.
Fast ejendom medregnes til  

 den nedskrevne værdi i regnskabet med tillæg af den senest  

 offentliggjorte stuehus- og grundværdi. (..) Uanset om det udtrædende medlem skal indbetale netto eller have  

 udbetalt andel netto, sker betaling senest 3 måneder efter  

 udtrædelsestidspunktet, reguleret med renter svarende til  

 kassekreditrente i selskabets pengeinstitut fra ophørstidspunktet til  

 betaling sker.
§ 7: For selskabets forpligtelser overfor Kreditforening og Dansk  

 Landbrugs Realkreditfond samt selskabets pengeinstitut hæfter  

 medlemmerne personligt og solidarisk.
Overfor trediemand i øvrigt  

 hæfter intet medlem personligt for selskabets forpligtelser. (..) § 8: Viser årsregnskabet, efter foretagne afskrivninger og  

 henlæggelser - overskud, fastsættes af  

 generalforsamlingen:
a) 	Et udbytte, der beregnes således, at dette er lige stort pr.  

 medlemsandel, indtil der er udloddet, hvad der i det pågældende  

 år svarer til en forrentning af den indskudte kapital med 15 % b) 	Udover denne forrentning udloddes eventuelt overskud med lige stor  

 part til hvert af medlemmerne i selskabet.
 § 14: I tilfælde af selskabets opløsning, udpeger  

 generalforsamlingen en likvidator, der afhænder selskabets aktiver  

 på bedst mulig måde.
 I tilfælde af selskabets konkurs, eller hvis selskabets midler i  

 øvrigt ikke kan dække selskabets gæld, indbetaler  

 medlemmerne, hvad der måtte være nødvendigt til betaling  

 efter § 7, stk. 1, for de forpligtelser overfor Kreditforening og Dansk  

 Landbrugs Realkreditfond samt selskabets pengeinstitut, hvor medlemmerne har  

 personlig og solidarisk hæftelse, idet fordelingen mellem de enkelte  

 medlemmer indbyrdes sker med lige store andele til hver.
Udviser selskabets balance i forbindelse med opløsning overskud,  

 udloddes dette til medlemmerne forholdsmæssigt fordelt mellem disse som  

 i stk. 2 nævnt." Forespørgers repræsentant havde telefonisk oplyst, at  

 overdragelse af medlemsskab til tredjemand alene var betinget af bestyrelsens  

 godkendelse.
Overdragelsesprisen var typisk blevet opgjort i overensstemmelse  

 med værdiansættelsesprincipperne i vedtægternes § 6.
 Da forespørger ønskede at udtræde, ville han gerne  

 vide, om andelene var omfattet af aktieavancebeskatningsloven og efter hvilke  

 bestemmelser en eventuel avance/tab skulle beskattes.
 Til spørgsmål 1 udtalte Styrelsen:
"Aktieavancebeskatningslovens § 1, stk. 1, fastslår, at lovens  

 regler finder anvendelse på andelsbeviser.
I relation til  

 aktieavancebeskatningslovens § 1, stk. 1, er det ikke den juridiske  

 benævnelse af subjektet, der er afgørende, men hvorvidt  

 deltagerne kan siges, at eje en egentlig andelsret i et selvstændigt  

 skatteretssubjekt.
Om en sådan foreligger må vurderes ud fra  

 subjektets vedtægter.
Væsentlige momenter i denne vurdering er om andelene er  

 omsættelige, og om medlemmerne har ret til en andel af subjektets  

 formue ved udtræden henholdsvis ved likvidation.
Der kan i denne  

 henseende henvises til Østre Landsrets dom af 3. januar 2001,  

 offentliggjort i TfS 2001.124.
 For så vidt angår andelenes omsættelighed er det  

 styrelsens opfattelse, at det enkelte medlem individuelt kan overdrage sin  

 andel af foreningens nettoformue til tredjemand, og at andelen derfor har  

  karakter af at være omsættelig.
Medlemmernes ret til andel af nettoformuen ved udtræden henholdsvis  

 ved A.m.b.A'ets opløsning er fastlagt i vedtægternes §§ 6 og 14.  

 Af disse bestemmelser følger, at hvis selskabets gæld overstiger  

 selskabets aktiver, og nettoformuen således er negativ, forvandles  

 formuerettigheden til en indbetalingsforpligtelse som betingelse for  

 udtræden af A.m.b.A'et.
Da indbetalingsforpligtelsen har karakter af et  

 gældsforhold, må den efter styrelsens opfattelse behandles efter  

 kursgevinstlovens regler.
Dette er imidlertid en konsekvens af de  

 civilretlige hæftelsesregler fastsat i vedtægterne, som efter  

 styrelsens opfattelse ikke umiddelbart har betydning for, hvorvidt der i  

 skatteretlig henseende består en egentlig formuerettighed." Styrelsen indstillede på denne baggrund, at andele i A.m.b.A var  

 omfattet af reglerne i aktieavancebeskatningsloven.
 Til spørgsmål 2 udtalte Styrelsen:
 "Den nugældende formulering af ABL § 2 b blev indsat ved lov nr. 374  

 af 18. maj 1994. Ifølge denne er det alene andele i selskaber omfattet  

 af selskabsskattelovens § 1, stk. 1, nr. 3, der omfattes, og da A.m.b.A efter  

 det oplyste er omfattet af selskabsskattelovens § 1, stk. 1, nr. 4, er  

 andelene som udgangspunkt ikke § 2b-andele.
Udgangspunktet fraviges dog i visse tilfælde på grund af den  

 særlige overgangsregel i Lov nr. 374 af 18. maj 1994, § 18, stk. 1; Stk. 1. For andelsbeviser eller andele i selskaber og  

 foreninger m.v., der ved udgangen af indkomståret 1993 henholdsvis  

 indkomståret 1994 er omfattet af aktieavancebeskatningslovens § 2 b,  

 jf. lovbekendtgørelse nr. 753 af 15. september 1993, finder  

 bestemmelsen fortsat anvendelse, medmindre der er tale om andelsbeviser eller  

 andele i en andelsforening, der fra og med indkomståret 1994  

 henholdsvis indkomståret 1995 omfattes af aktieavancebeskatningslovens  

 § 2 b, som affattet ved denne lovs § 3, nr. 4.
 Aktieavancebeskatningslovens § 2 b, stk.1, jf. lovbekendtgørelse  

 nr. 753 af 15. september 1993, er sålydende:
§ 2 b.
Ved opgørelse af den skattepligtige indkomst medregnes  

 fortjeneste eller tab ved udlodning af likvidationsprovenu i andelsselskaber,  

 der er eller inden for de seneste 10 år har været omfattet af  

 selskabsskattelovens § 1, stk. 1, nr. 3 a eller 4, og i foreninger, der er  

 eller inden for de seneste 10 år har været omfattet af  

 selskabsskattelovens § 1, stk. 1, nr. 6, og hvis formål er eller har  

 været at fremme medlemmernes fælles erhvervsmæssige  

 interesser gennem deres deltagelse i foreningens virksomhed som aftagere,  

 leverandører eller på anden lignende måde, når  

 udlodningen finder sted i det indkomstår, hvori andelsselskabet eller  

 foreningen endeligt opløses.
 Den gamle affattelse af § 2 b, herunder dennes 10-års regel, finder  

 således fortsat anvendelse for andele i foreninger, som ikke fra og med  

 indkomståret 1994 henholdsvis 1995 er omfattet af den nye affattelse,  

 når andelene ved udgangen af indkomståret 1993 henholdsvis  

 indkomståret 1994 er eller var omfattet af den hidtidige  

 affattelse.
 Forespørgers repræsentant anfører i sin anmodning, at  

 A.m.b.A indtil ændringen af selskabsskatteloven i lov nr. 374 af 18.  

 maj 1994 § 1, nr. 2, var omfattet af den særlige andelsbeskatning.  

 A.m.b.A overgik først ved ændringen til almindelig  

 selskabsbeskatning, da man ikke opfyldte betingelsen om, at der skulle  

 være mindst 10 medlemmer.
Andelene var derfor omfattet af den gamle ABL § 2 b, jf.  

 lovbekendtgørelse nr. 753 af 15. september 1993 og omfattes  

 således af den særlige overgangsbestemmelse i Lov nr. 374 af 18.  

 maj 1994, § 18, stk. 1." Styrelsen indstillede på denne baggrund, at andelene var  

 skattepligtige efter ABL § 2 b, stk. 1 i lovbekendtgørelse nr. 753 af  

 15. september 1993.
 Til spørgsmål 3 udtalte Styrelsen: "Det fremgår af §  

 19, stk. 3, 1. punktum, i lov nr. 421 af 25. juni 1993 som ændret ved §  

 4 i lov nr. 412 af 14. juni 1995, at skattepligtige, som ved en eventuel  

 afståelse af deres aktier den 18. maj 1993 ikke skulle have opgjort  

 fortjeneste eller tab efter ABL § 6, eller som alene skulle gøre det i  

 kraft af ABL § 6, stk. 6, og som ikke ville have været omfattet af ABL  

 §§ 2 a, 2 c eller § 3 eller kursgevinstloven, ved opgørelsen af  

 fortjeneste eller tab ved en senere afståelse af de  

 pågældende aktier kan anvende aktiernes handelsværdi den  

 19. maj 1993 i stedet for anskaffelsessummen.
Af samme lovs § 19, stk. 3, 6 pkt. fremgår, at for andelsbeviser  

 m.v., som ved en eventuel afståelse den 18. maj 1993 ville have  

 været omfattet af ABL § 2 b, finder 1. pkt. alene anvendelse,  

 såfremt andelsbeviset m.v. ved afståelsen er omfattet af ABL § 4,  

 og såfremt den skattepligtige ved en eventuel afståelse den 18.  

 maj 1993 omfattet af en dispensation efter ABL § 2 b, stk. 5, ikke skulle  

 have opgjort fortjeneste eller tab efter ABL § 6, eller som alene skulle  

 gøre det i kraft af ABL § 6, stk. 6. " Da det af styrelsens svar på spørgsmål 2 fremgik, at  

 andelene ansås for omfattet af ABL § 2 b og ikke af ABL § 4, var det  

 styrelsens opfattelse, at medlemmerne af A.m.b.A ikke umiddelbart kunne  

 anvende handelsværdien den 19. maj 1993 som indgangsværdi, jf. §  

 19 stk. 3 i lov nr. 421 af 25. juni 1993, som ændret ved § 4 i lov nr.  

 412 af 14. juni 1995.
 Hvis der kunne dispenseres efter den gamle ABL § 2 b, stk. 5 (jf.  

 lovbekendtgørelse nr. 753 af 15. september 1993), således at  

 fortjeneste eller tab ved afståelse af andelene skulle beskattes efter  

 aktieavancebeskatningslovens almindelige regler, ville en 19. maj 1993-kurs  

 imidlertid kunne anvendes, jf. § 4 i lov nr. 412 af 14. juni 1995.  

 Dispensationsansøgningen indgives til skatteministeren.
 Ligningsrådet tiltrådte styrelsens indstilling.
