 Skatteministeriet har truffet afgørelse om, at Bette-Nøk butikkernes  

 medvirken ved salg af pensionisters husflidsprodukter kan behandles som  

 anvisningssalg, når følgende betingelser er opfyldt:
 1. Sælgeren (pensionisten) må ikke være momsregistreret for handel med  

 tilsvarende varer.
2. Salget skal foregå direkte mellem den private sælger (pensionisten) og  

 køber.
Sælgeren kan dog give Bette-Nøk butikken skriftlig fuldmagt til at  

 optræde som stedfortræder.
3. Bette-Nøk butikken formidler salget.
Butikken udsteder faktura til  

 sælgeren på anvisningsprovisionen, men må ikke udstede nogen form for regning  

 på det solgte.
 4. Butikken har intet ansvar for fejl og mangler ved det solgte.
 5. Udsteder sælgeren (pensionisten) regning, skal regningen være  

 adresseret til køberen.
6. Optræder butikken som stedfortræder, skal der udstedes dags dato  

 kvittering ved opkrævning af betaling fra køber.
Både den private sælgers  

 (pensionistens) og den private købers navn - men ikke butikkens - skal  

 anføres på kvitteringen.
Ved iagttagelse af disse regler skal butikken alene betale moms af  

 anvisningsprovisionen.
Hvis sælgeren (pensionisten) er momsregistreret for  

 handel med tilsvarende varer, skal der opkræves moms af hele det beløb, som  

 køberen betaler.
 Afgørelsen har virkning fra den 1. januar 1989.
