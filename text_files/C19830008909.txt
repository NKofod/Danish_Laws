(Til samtlige kommunalbestyrelser) I Indledning Ved lov nr. 207 af 25. maj 1983 er lov om sommerhuse og campering m.v.,  

 jfr. lovbekendtgørelse nr. 495 af 19. september 1975, blevet ændret.
 Ændringerne træder i kraft den 1. juli 1983. Ved lovens ikrafttræden  

 overgår kompetencen til at afgøre de i miljøministeriet beroende, men endnu  

 ikke færdigbehandlede sager vedrørende §§ 7 og 7 a til kommunerne.
II Formålet med lovændringen Ved lovændringen er det bl.a. tilsigtet:
- at opretholde forbudet mod at bo hele året i sommerhusområder.
Der skal  

 fortsat i særlige tilfælde være mulighed for at opnå dispensation fra  

 forbudet, men den hidtidige restriktive praksis ønskes bevaret.
 - at henlægge adgangen til at meddele dispensation efter §§ 7 og 7 a til  

 kommunerne.
- at »rense« sommerhusområderne for ulovlig helårsbeboelse på  

 længere sigt.
Som middel hertil er der ud fra menneskelige hensyn etableret  

 en speciel overgangsordning for de personer, der i strid med det hidtidige  

 forbud har etableret helårsbeboelse i sommerhusområder.
Ordningen  

 administreres af kommunerne og skal en gang for alle gøre op med den ulovlige  

 helårsbeboelse.
 - at indføre regler om påtale og straf, således at håndhævelse af lovens  

 regler kan ske hurtigt og effektivt og dermed medvirke til at hindre nye  

 ulovlige helårsbosætninger.
III De nye bestemmelser i sommerhusloven A.
Dispensation efter § 7 Adgangen til at meddele dispensation fra forbudet mod opførelse af mere  

 end en beboelsesbygning henlægges til kommunalbestyrelsen til endelig  

 afgørelse (§ 7).
Ved ændringen af § 7, stk. 1, er der ikke sket nogen reel ændring af den  

 hidtidige retstilstand.
Bestemmelsen er derfor fortsat ensbetydende med et  

 forbud mod opførelse af mere end en beboelse på en selvstændigt matrikuleret  

 ejendom i et sommerhusområde, medmindre kommunalbestyrelsen giver tilladelse  

 hertil.
Ændringen i stk. 1 medfører alene, at det nu er vedkommende  

 kommunalbestyrelse, der skal give den nævnte tilladelse.
Kommunalbestyrelsens  

 afgørelse er endelig og kan ikke påklages til en anden administrativ  

 myndighed, jfr. § 7, stk. 2. Ved lovens § 10 b er det blevet udtrykkeligt  

 præciseret, at overtrædelse af § 7 eller af vilkår fastsat efter § 7 er  

 strafsanktioneret.
B.
Dispensation efter § 7a Adgangen til at meddele dispensation fra forbudet mod helårsbeboelse  

 henlægges til kommunalbestyrelsen (§ 7 a).
Ved ændringen af § 7 a, stk. 1, er det nu tydeliggjort, i hvilke perioder  

 det er ulovligt at foretage overnatning i et sommerhus.
Det er således  

 forbudt at anvende et sommerhus til overnatning i perioden 1. oktober til 31.  

 marts, bortset fra overnatning i forbindelse med kortvarige ferieophold,  

 week-ends eller lignende.
Bestemmelsen svarer til den, der fastsætter  

 perioden for lovlig benyttelse af sommerhuse i de byplanvedtægter eller  

 lokalplaner m.v., der udlægger et område til sommerhusområde.
Ved kortvarige  

 ferieophold forstås højst 3-4 uger.
Opholdet kan ikke anses for afbrudt ved  

 nogle enkelte overnatninger andetsteds.
Efter ændringen af § 7 a, stk. 2, er det kommunalbestyrelsen, der kan  

 dispensere fra forbudet mod helårsbeboelse.
En tilladelse vil ifølge  

 lovbestemmelsen alene kunne meddeles i særlige tilfælde.
Tilladelsen kan  

 gøres betinget og har efter hidtidig praksis været givet som en personlig  

 tilladelse.
Ved meddelelsen af dispensationer efter § 7 a, stk. 2, anbefales  

 det at henlede opmærksomheden på reglen i § 7 b, stk. 2, om dispensationens  

 bortfald ved afbrydelse af helårsbeboelsen.
 Der vil ikke blive tale om central styring af kommunernes administration,  

 hvorfor der ikke vil blive udstedt retningslinier for administrationen af  

 bl.a. § 7 a.
 På et spørgsmål fra folketingets miljø- og planlægningsudvalg om, hvad der  

 skal forstås ved dispensation »i særlige tilfælde«, jfr. § 7 a,  

 stk. 2, har miljøministeren dog til illustration af ministeriets praksis på  

 området oplyst, at der er givet personlige dispensationer i følgende  

 tilfælde:
 »- til ejere eller forpagtere af dagligvarebutikker og af de i  

 sommerhuslovens § 1, stk. 4, nævnte virksomheder, når det har været  

 nødvendigt af hensyn til virksomhedens drift.
 - til personer, der i forbindelse med erhvervelsen af ejendommen  

 fejlagtigt af kommunen har fået oplyst, at denne lovligt kunne benyttes til  

 helårsbeboelse.
- ved alvorlig sygdom og invaliditet, hvor en rimelig tilværelse kun har  

 kunnet opnås i sommerhuset.
Helbredsmæssige årsager i øvrigt har normalt ikke  

 bevirket, at der er givet dispensation.« Inden der træffes afgørelser efter § 7 a, stk. 2, bør kommunerne indhente  

 oplysninger om følgende forhold:
 - husstandens størrelse og sammensætning.
 - bygningernes teknisk-konstruktive standard og egnethed til  

 helårsbeboelse.
 - bygningernes størrelse.
 - vej- og kloakforhold i området samt eventuel vintervedligeholdelse.
 - andre relevante oplysninger til bedømmelse af ansøgningen, herunder  

 forholdet til den øvrige planlægning i området.
 Det anbefales videre, at kommunalbestyrelsen først meddeler en eventuel  

 dispensation i henhold til § 7 a, stk. 2, når der er forløbet 2 uger efter,  

 at kommunalbestyrelsen har oplyst ejerne af de tilgrænsende ejendomme om, at  

 der søges om dispensation fra stk. 1, og om at eventuelle bemærkninger kan  

 fremsættes inden 2 uger.
De ejendomme, der er nævnt i § 7 a, stk. 3, er ejendomme i  

 sommerhusområder, der før området blev udlagt til sommerhusområde, lovligt  

 benyttedes til helårsbeboelse.
Såfremt disse ejendomme siden da uafbrudt har  

 været benyttet til helårsbeboelse, kan de fortsat benyttes som lovlig  

 helårsbeboelse uden dispensation efter § 7 a, stk. 2. Såfremt helårsbeboelsen  

 ophører over en vis periode, kræver fornyet helårsbeboelse dog dispensation  

 efter stk. 2, se under punkt C 1.
C.
Afbrydelse af lovlig helårsbeboelse (§ 7 b) 1. Efter den hidtidige praksis har en afbrydelse (på  

 ca. 1 år) af helårsbeboelsen af ejendomme, der lovligt kunne benyttes hertil,  

 før området blev udlagt til sommerhusområde, medført, at retten til  

 helårsbeboelse bortfaldt.
Ved lovændringen er grænsen for bortfald af retten  

 til helårsbeboelse sat til 3 år.
2. De i § 7 b, stk. 2, nævnte ejendomme kan kun  

 lovligt anvendes til helårsbeboelse på grundlag af en dispensation fra  

 forbudet mod helårsbeboelse i § 7 a, stk. 1, i modsætning til de ovenfor  

 under C.1. nævnte ejendomme.
Ved en afbrydelse af helårsbeboelsen i henhold  

 til en dispensation bortfalder denne.
Kommunalbestyrelsen kan dog opretholde  

 dispensationen, hvis særlige grunde taler for det.
D.
Klageregler m.v.
Ved sommerhuslovens ændring af 25. maj 1983 er der gennemført den ændring  

 af klageadgangen, at klager over afgørelser truffet i henhold til §§ 7 a,  

 stk. 2, og 7 b, stk. 2, samt ændringslovens § 3, stk. 1, nu er henlagt til  

 det efter miljøbeskyttelsesloven etablerede ankenævn.
Miljøankenævnet får  

 dog, for så vidt angår klager efter sommerhusloven, en særlig sammensætning,  

 idet det foruden formanden eller dennes stedfortræder består af 2 medlemmer,  

 der beskikkes efter indstilling fra Kommunernes Landsforening og fra  

 Amtsrådsforeningen i Danmark og Hovedstadsrådet i forening.
 Det henstilles, at kommunalbestyrelsens afgørelse indeholder oplysning om,  

 at afgørelsen kan påklages til miljøankenævnet samt om klagefristens længde.
 Klageberettiget er personer med en væsentlig individuel interesse,  

 amtsrådet/ Hovedstadsrådet samt vedkommende grundejerforening.
Om forståelsen af, hvem der kan have en sådan interesse, er der i  

 bemærkningerne til betænkning af 11. maj 1983, afgivet af folketingets miljø-  

 og planlægningsudvalg, fremsat nogle synspunkter, der må lægges til grund ved  

 fortolkningen af begrebet »væsentlig, individuel interesse«.  

 Klageberettiget er herefter alene ansøgeren samt enkeltpersoner med en  

 væsentlig, individuel interesse, som f.eks. naboer.
Derimod er foreninger og  

 andre grupper ikke klageberettigede.
Klagefristen på 4 uger regnes fra den dag, afgørelsen er meddelt de  

 pågældende eller er offentliggjort.
Afgørelsen anses normalt for at være  

 meddelt de pågældende dagen efter, at kommunalbestyrelsen har afgivet  

 afgørelsen til postbesørgelse, eller datoen for offentliggørelse.
For at sikre, at alle klageberettigede får mulighed for at holde sig  

 underrettet om trufne afgørelser, skal kommunerne tilstille kopi af de trufne  

 afgørelser (afslag og tilladelser) til amtsrådet/ Hovedstadsrådet og så vidt  

 muligt til vedkommende grundejerforening.
Det henstilles, at  

 kommunalbestyrelsen offentliggør meddelte tilladelser.
Man henleder opmærksomheden på, at anken skal stiles til miljøankenævnet,  

 men indgives til den kommunalbestyrelse, der har truffet afgørelsen.  

 Kommunalbestyrelsen videresender klagen til planstyrelsen, der fungerer som  

 sekretariat for miljøankenævnet.
Når kommunalbestyrelsen skal videresende  

 klagen til planstyrelsen, bør den fremsætte bemærkninger til klagen samt  

 vedlægge kopi af sagens akter.
I sine bemærkninger bør kommunalbestyrelsen  

 tage stilling til eventuelle nye anbringender eller oplysninger fra en  

 klager.
 Opmærksomheden henledes på, at kommunalbestyrelsen skal påse, at de, der  

 har fået underretning om afgørelsen, underrettes om klagen og om klagens  

 opsættende virkning på tilladelsen.
E.
Tilsyn og straffebestemmelser m.v. (§§ 10, 10 a, 10 b og 10 c) 1. § 10 Pligten til at berigtige forhold, der strider mod sommerhusloven, påhviler  

 den, der er ejer respektive bruger af ejendommen, uanset om den pågældende  

 har haft noget ansvar for etableringen af det ulovlige forhold.
 For at der kan dømmes til lovliggørelse under tvang af fortløbende bøder,  

 skal der foreligge et af kommunalbestyrelsen meddelt påbud om lovliggørelse.
2. § 10 a Der har hersket en vis tvivl om, hvem der førte tilsyn med overholdelse af  

 lovens §§ 7 og 7 a.
I § 10 a er det derfor nu præciseret, at pligten til at  

 føre tilsyn med reglerne og vilkår fastsat i medfør heraf nu påhviler  

 kommunalbestyrelsen, der skal søge ulovlige forhold lovliggjort og om  

 fornødent søge sagen indbragt for domstolene.
3. § 10 b Før ændringen af sommerhusloven den 25. maj 1983 var der ikke en særlig  

 hjemmel til at straffe overtrædelser af bestemmelserne i lovens §§ 7 og 7 a.  

 Der er nu i § 10 b, stk. 1, indført hjemmel til at idømme bødestraf for  

 overtrædelse af bestemmelserne.
4. § 10 c Det påhviler kommunalbestyrelsen at sørge for tinglysningen af eventuelle  

 betingelser, der knyttes til afgørelser truffet i medfør af § 7, samt for  

 tinglysning af tilladelser efter § 7 a.
F.
Overgangsordning for allerede etableret ulovlig helårsbeboelse i  

 sommerhusområder I ændringslovens § 3, stk. 1, er der givet kommunalbestyrelsen hjemmel til  

 at give dispensation fra forbudet i lovens § 7 a, stk. 1, til personer, der  

 den 10. februar 1983 uden fornøden tilladelse anvendte en beboelsesbygning i  

 et sommerhusområde til helårsbeboelse.
Opmærksomheden henledes på, at det  

 ikke er en betingelse for at være omfattet af overgangsordningen, at de  

 pågældende er tilmeldt folkeregisteret på sommerhusbopælen.
 Før der træffes afgørelser i henhold til § 3, stk. 1, i ændringsloven,  

 skal det henstilles, at kommunalbestyrelsen indhenter de i cirkulærets afsnit  

 III, punkt B, 3. afsnit, nævnte oplysninger, samt oplysning om, hvor længe  

 ansøgeren har haft bopæl i sommerhuset, og om vedkommende eventuelt har anden  

 bopæl.
I § 3, stk. 2, i ændringsloven er der givet miljøministeren hjemmel til at  

 fastsætte en frist for indsendelse af ansøgninger til kommunalbestyrelsen om  

 dispensation i henhold til overgangsordningen.
Denne frist er fastsat til den  

 1. oktober 1983.
 Opmærksomheden henledes på, at ansøgninger, der først modtages efter den  

 1. oktober 1983, skal behandles efter de almindelige regler i § 7 a.
 I henhold til ændringslovens § 3, stk. 3, er der givet miljøministeren  

 hjemmel til at fastsætte nærmere regler om indkaldelse af ansøgninger efter  

 overgangsordningen i § 3.
 De berørte kommuner skal herefter gennem annoncering i lokalpressen eller  

 husstandsomdelte pjecer give orientering til dem, der uden tilladelse bor  

 hele året i kommunens sommerhusområder om:
 - overgangsordningen.
 - fristen for indsendelse af dispensationsansøgning.
 - konsekvenserne af ikke at indsende ansøgningen om dispensation inden den  

 fastsatte frist.
 Denne annoncering m.v. er i øvrigt et led i den informationskampagne, der  

 skal finde sted i forbindelse med ændringslovens ikrafttræden.
Kommunen skal videre i det omfang, man har konkret kendskab til ulovligt  

 boende, sende en direkte meddelelse til de pågældende med orientering om de  

 ovenfor nævnte oplysninger.
Opmærksomheden henledes på, at en stor del af de  

 ulovligt boende kan findes via folkeregisteret.
IV Kommunernes opfølgning af lovændringen Ved modtagelse af tilmelding til folkeregisteret om indflytning i et  

 sommerhus bør kommunen gøre opmærksom på, at det er ulovligt og strafbart  

 ifølge sommerhusloven at benytte sommerhuset som fast bopæl i tiden 1.  

 oktober - 31. marts.
I forbindelse med Bygnings- og Boligregisteret og det kommunale  

 ejendomsstamregister stilles nogle faciliteter til rådighed for kommunerne  

 som hjælp til opfølgning af lovændringen.
Miljøministeriet vil senere udsende  

 en cirkulæreskrivelse, hvori der redegøres for den praktiske anvendelse.
 Miljøministeriet skal henstille, at kommunen ved påstempling af  

 ejendomsværdi på skøder vedrørende sommerhuse påstempler oplysning om, at  

 ejendommen kun må benyttes som sommerhus.
 Miljøministeriet, den 1. juli 1983.
