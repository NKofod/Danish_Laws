(Landbrugslov) I medfør af § 30 a i lov om landbrugsejendomme, jf. lovbekendtgørelse nr.  

 769 af 24. august 1994 (landbrugsloven), fastsættes:
 § 1.  De regionale jordbrugskommissioner træffer  

 afgørelse efter landbrugsloven, medmindre der er fastsat anden bestemmelse.
§ 2.  Jordbrugskommissionernes afgørelse af retlige  

 spørgsmål kan påklages til Strukturdirektoratet.
Herudover kan  

 jordbrugskommissionernes afgørelser ikke påklages.
Klagefristen er 4 uger fra  

 den dag, afgørelsen er meddelt ansøgeren.
 Stk. 2.  Klage indgives til jordbrugskommissionen og  

 videresendes med dennes bemærkninger til Strukturdirektoratet.
 § 3.  Amtsrådene træffer afgørelse efter § 7 a, stk.  

 3, i landbrugsloven i sager om skovplantning på landbrugsejendomme, jf.  

 bekendtgørelse nr. 567 af 24. juli 1991.
 Stk. 2.  Amtsrådene træffer inden for rammerne af de i  

 medfør af § 8, stk. 2, fastsatte retningslinier afgørelse efter § 7 a, stk.  

 4, i landbrugsloven i sager om indvinding af råstoffer i jorden.
Stk. 3.  Amtsrådenes afgørelser i medfør af stk. 1 kan  

 påklages til Strukturdirektoratet.
Amtsrådenes afgørelser i medfør af stk. 2  

 kan påklages til Strukturdirektoratet og efter reglerne i §§ 13-16 i lov om  

 råstoffer.
§ 4.  Strukturdirektoratet træffer afgørelse om,  

 hvorvidt selskaber og aftaler mellem selskabers deltagere er i  

 overensstemmelse med § 20 i landbrugsloven.
Dog træffer jordbrugskommissionen  

 afgørelse om, hvorvidt betingelserne i § 20, stk. 1, nr. 1 og 2, er opfyldt.
 § 5.  Strukturdirektoratet varetager i samarbejde med  

 jordbrugskommissionerne jordbrugsmæssige interesser i region-, kommune- og  

 lokalplanlægningen.
 § 6.  Plantedirektoratet varetager opgaver og  

 beføjelser i medfør af § 7, stk. 5, nr. 3, i landbrugsloven i henhold til  

 særlige bekendtgørelser.
 Stk. 2.  Den sønderjyske Jordfond kan erhverve  

 landbrugsejendomme eller landbrugsarealer under fravigelse af visse af  

 landbrugslovens regler, jf. bekendtgørelse nr. 1178 af 23. december 1993 om  

 Den sønderjyske Jordfond og Regulativ af 1. december 1993 for Den sønderjyske  

 Jordfond.
 § 7.  Strukturdirektoratets afgørelser i medfør af  

 landbrugsloven kan ikke påklages til anden administrativ myndighed.
§ 8.  Landbrugs- og fiskeriministeren og  

 Strukturdirektoratet kan meddele jordbrugskommissionerne og amtsrådene  

 generelle retningslinier om behandlingen og afgørelsen af sager efter  

 landbrugsloven.
Der kan herunder fastsættes bestemmelser om, i hvilket omfang  

 landbrugs- og fiskeriministeren og Strukturdirektoratet skal underrettes om  

 de behandlede sager.
 Stk. 2.  Landbrugs- og fiskeriministeren fastsætter  

 nærmere retningslinier for amtsrådenes kompetence og tilsynsopgaver m.v. samt  

 for jordbrugskommissionernes opgaver i forbindelse med behandlingen af sager  

 om indvinding af råstoffer i jorden.
 § 9.  Bekendtgørelsen træder i kraft den 1. oktober  

 1996. Bekendtgørelse nr. 808 af 15. december 1989 om administrationen af  

 landbrugsloven m.v. ophæves.
