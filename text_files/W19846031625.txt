 Der kunne ikke meddeles patent på en kombineret spærre- og  

 kontraventil, da det centrale i opfindelsen var en nærliggende  

 videreudvikling af kendt teknik.
År 1984, den 26. marts afsagde patentankenævnet (Beyer, Grønning-Nielsen,  

 P.F.
Jensen, Niordson, Terndrup Pedersen) følgende k e n d e l s e i sagen j.nr.
P. 12/82: Klage fra Tour & Andersen Aktiebolag, Sverige, v/patentbureau Hofman-Bang & Boutard over patentdirektoratets afgørelse af 5. marts 1982 af patentansøgning nr.  

 2255/69.
Den 24. april 1969 indleverede A.H.
Andersen & Co., AB, Sverige, en  

 ansøgning om patent på en kombineret spærre- og kontraventil.
 Ansøgningens krav af 18. august 1970 lød således:
 »1. Kombineret spærre- og kontraventil, hvor kontraventilens  

 gennemstrømningsbane forløber retlinet med strømningsbanen gennem  

 spærreventilen, k e n d e t e g n e t ved, at spærreventilen og  

 kontraventilen er således indbygget i et fælles hus (10), at de to ventiler  

 er bevægelige uafhængigt af hinanden, at spærreventilen er en skydeventil,  

 hvis skyder (18) er indrettet til med den ene side at ligge an mod en  

 gennembrudt, på tværs af strømningsretningen i ventilen anbragt mellemvæg  

 (34), hvis anden side danner sæde (24) for kontraventilens ventillegeme (26).
2. Ventil ifølge krav 1, k e n d e t e g n e t ved, at kontraventilen set  

 i strømningsretningen er anbragt efter skydeventilen.« Efter at patentdirektoratet bl.a. havde modholdt USA patent nr.1.023.843,  

 anførte ansøgeren i skrivels af 19. august 1971: ....
»I modsætning til ventilerne ifølge de 2 nævnte patenter, angår USA  

 patent nr. 1.023.843 en konstruktion med en skydeventil og en kontraventil.
I  

 beskrivelsen til nærværende ansøgning er nærmere redegjort for det problem,  

 opfindelsen tilsigter at løse, og det er ligeledes forklaret, at man ved  

 forsøg på at løse dette problem, nemlig at undgå trykstød, har fundet frem  

 til, at der kun må findes et ganske lille rum mellem anlagsfladen for  

 skydeventilen og kontraventilens sæde.
Det er denne iagttagelse, som ikke  

 forud var kendt, der danner grundlaget for opfindelsen, og denne begrænsning  

 af det nævnte rum til et minimum er ifølge opfindelsen opnået ved, at  

 skydeventilens skyder er indrettet til med den ene side at ligge an mod en  

 gennembrudt, på tværs af strømningsretningen i ventilen anbragt mellemvæg,  

 hvis anden side danner sæde for kontraventilens ventillegeme, jfr.  

 ansøgningens krav 1.
 Når man sammenholder dette med den konstruktion, der kendes fra USA  

 patentet, vil det ses, at man deri har en skydeventil, anbragt i eet  

 ventilhus, og en kontraventil anbragt i et derfra helt adskilt ventilhus 5,  

 og at disse to ventilhuse er forbundet med hinanden gennem en rørbøsning 8.  

 Dette betyder uundgåeligt, at der findes et meget stort rum mellem på den ene  

 side anlagsfladen for skydeventilen og på den anden side sædet 7 for  

 kontraventilen 6. Det vil med andre ord sige, at man ikke fra denne kendte  

 teknik kan udlede noget som helst angående den iagttagelse, der, jfr. foran,  

 danner grundlaget for nærværende opfindelse, eller om den løsning af det i  

 ansøgningen omhandlede problem, der opnås ved de i ansøgningens krav anførte  

 foranstaltninger.« ....
 I skrivelse af 1. december 1975 anførte patentdirektoratet:
 »Man er blevet opmærksom på, at indholdet af kravene synes kendt fra  

 beskrivelsen til fransk patent nr. 1.310.066, dog med den forskel, at den  

 kendte ventil er forsynet med et kugleventillegeme, medens ventilen ifølge  

 kravene er forsynet med et skydeventillegeme.
 Imidlertid er det fra den tidligere herfra fremdragne beskrivelse til US  

 patent nr. 1.023.843 kendt at anvende et skydeventillegeme i en kombineret  

 spærre- og kontraventil.
Kravene synes herefter kun at angive en kombination af kendte  

 foranstaltninger, ved hvilken kombination der ikke synes at være opnået noget  

 særligt i forhold til teknikkens standpunkt udover additive virkninger.« Ansøgeren indleverede derefter ved skrivelse af 1. juni 1976 følgende 2  

 nye krav:
 »1. Kombineret spærre- og kontraventil, hvor kontraventilens  

 strømningsbane forløber retlinet med strømningsbanen gennem spærreventilen,  

 og de to ventiler er indbygget således i et fælles ventilhus, at de er  

 bevægelige uafhængigt af hinanden, k e n d e t e g n e t ved, at  

 spærreventilen er en skydeventil, hvis ventilkammer (20) har betydelig større  

 gennemstrømningstværsnit end kontraventilens (26) gennemstrømningstværsnit,  

 og hvis forskydelige ventillegeme (18) er indrettet til i lukkestillingen at  

 ligge an med sin ene side mod en gennembrudt, på tværs af strømningsretningen  

 i ventilen anbragt mellemvæg (34), hvis anden side danner sæde (24) for  

 kontraventilens (26) ventillegeme.
2. Ventil ifølge krav 1, k e n d e t e g n e t ved, at kontraventilen set  

 i strømningsretningen er anbragt efter skydeventilen.« Ved skrivelse af 5. marts 1982 afslog patentdirektoratet ansøgningen med  

 følgende begrundelse:.
 »De i de første to sætninger af den kendetegnende del af krav 1  

 angivne foranstaltninger er kendt fra den fra tidligere herfra fremdragne  

 beskrivelse til US patent nr. 1.023.843.
 De i resten af kravet angivne foranstaltninger er kendt fra den tidligere  

 herfra fremdragne beskrivelse til fransk patent nr. 1.310.066.
 Krav 1 ses herefter, som tidligere anført, at angive en kombination af  

 kendte foranstaltninger, og kombinationen ses ikke at medføre en virkning  

 udover additive virkninger.
Den i den kendetegnende del af krav 2 angivne foranstaltning er kendt fra  

 ovennævnte trykskrifter.« Den 28. marts 1982 blev ansøgningen overdraget til Tour & Andersson  

 Aktiebolag, Sverige, der ved skrivelse af 30. april 1982 har indbragt sagen  

 for patentankenævnet.
 I skrivelse af 9. juni 1982 har klageren nedlagt påstand om, at den  

 påklagede afgørelse omstødes, således at ansøgningen af patentdirektoratet  

 optages til fortsat behandling på grundlag af følgende nye krav:
 »1. Kombineret spærre- og kontraventil, hvor kontraventilens  

 strømningsbane forløber retliniet med strømningsbanen gennem spærreventilen,  

 og spærreventilen er en skydeventil, hvis ventilkammer har betydeligt større  

 gennemstrømningstværsnit end kontraventilens gennemstrømningstværsnit, k e n  

 d e t e g n e t ved, at de to ventiler er indbygget således i et fælles  

 ventilhus (12, 22, 32), at de er bevægelige uafhængigt af hinanden, og at  

 skydeventilens ventillegeme (18) er indrettet til i lukkestilling at ligge an  

 med sin ene side mod en gennembrudt, på tværs af strømningsretningen i  

 ventilen anbragt mellemvæg (34), hvis anden side danner sæde (24) for  

 kontraventilens (26) ventillegeme.
2. Ventil ifølge krav 1, k e n d e t e g n e t ved, at kontraventilen set  

 i strømningsretningen er anbragt efter skydeventilen.« Ansøgeren har navnlig anført, at det er urigtigt, når afslaget begrundes  

 med manglende kombinationseffekt, idet denne effekt netop består i, at man  

 undgår den uønskede ventilstøj.
 Forsøg med anvendelse af forskellige ventiltyper har klart og entydigt  

 vist, at den nævnte kombinationseffekt nødvendigvis kræver, at følgende tre  

 betingelser, der alle er anført i det foreliggende krav, er opfyldt:
1) at spærreventilen er en skydeventil, 2) at kontraventilen skal være anbragt umiddelbart op til spærreventilen  

 således, at mediestrømmen under dens vej fra spærreventilen til  

 kontraventilen ikke underkastes nogen omstyring med deraf følgende  

 hvirveldannelse, og 3) at spærreventilens gennemstrømningsareal skal være betydeligt større  

 end kontraventilens gennemstrømningsareal.
 Intet af de to modholdte patentskrifter viser et ventilaggregat, der  

 opfylder disse tre betingelser, og følgelig vil heller ikke de i  

 patentskrifterne viste ventilkonstruktioner føre til løsning af det til grund  

 for nærværende opfindelse liggende problem, og dette gælder også en tænkt  

 konstruktion opbygget på træk hentet fra de to patentskrifter.
 Nævnet har behandlet sagen i sit møde den 5. marts 1984.
 Der har ikke været givet møde for nævnet.
 Nævnet skal udtale:
Det fremgår af sagen, at formålet med konstruktionen er at reducere  

 ventilstøjen.
Da det er velkendt, at gennemstrømningsstøj opstår ved  

 pludselige variationer af gennemstrømningsarealet, findes det nærliggende at  

 reducere længden af området med forøget gennemstrømningsareal for at reducere  

 ventilstøjen.
De hertil nødvendige foranstaltninger skønnes kendte, hvorfor i  

 henhold til de af direktoratet anførte grunde bestemmes:
 Den påklagede afgørelse stadfæstes.
