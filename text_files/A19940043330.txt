 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om folkekirkens økonomi, jf. lovbekendtgørelse nr. 455 af 11. juni  

 1992, foretages følgende ændringer:
 1. § 2, stk. 1, affattes således:
 »Af kirkekassen afholdes udgifter vedrørende:
2. I § 2, stk. 2, ændres »Ved ikkeselvejende kirker  

 kan der af kirkekassen« til: »Udgifter vedrørende ikkeselvejende  

 kirker afholdes af den, der ejer kirken, eller den, der ejer afløsningssummen  

 for kirketienden.
Ved ikkeselvejende kirker kan der af kirkekassen dog«.
 3. I § 2, stk. 3, og § 6, stk. 2, ændres »nr.  

 3« til: »nr. 4-7«.
 4. Efter § 2 indsættes:
 » § 2 a.  Inden for menighedsrådskredsen kan  

 menighedsrådet årligt anvende et beløb på indtil 104.000 kr. til fremme af  

 det kirkelige liv i sognet, kirkedistriktet, pastoratet eller kommunen eller  

 til kirkelige formål af betydning for stiftet som helhed.
 Stk. 2.  Kirkeministeren træffer årligt beslutning om  

 eventuelle ændringer af det i stk. 1 nævnte maksimumsbeløb som følge af  

 prisudviklingen.
§ 2 b.  Til fremme af menighedsarbejdet forvalter  

 menighedsrådet gennem kirkekassen, hvad der indkommer ved indsamlinger i  

 kirken.
Nærmere regler herom fastsættes af kirkeministeren.« 5. I § 4, stk. 1 og 2, § 5, stk. 1, § 7, § 15, stk.  

 1, samt § 24, stk. 3, ændres »overslag« til:  

 »budget«.
I § 4, stk. 3, ændres »overslagene« til:  

 »budgetterne«.
 6. I § 11, stk. 1, nr. 1, indsættes efter  

 »Tilskud«: »efter kirkeministerens bestemmelse«.
 7. § 12 affattes således:
» § 12.  Kirkeministeren fastsætter nærmere  

 regler om folkekirkens deltagelse i mellemkirkeligt arbejde, herunder om  

 finansiering af et centralt mellemkirkeligt råds virksomhed af fællesfonden,  

 for så vidt denne virksomhed ikke dækkes af bevillinger på finansloven.  

 Endvidere kan ministeren fastsætte regler om finansiering af lokalt  

 mellemkirkeligt arbejde af kirkekassen, jf. § 2, stk. 1.« 8. § 12 a ophæves.
 9. § 20, stk. 1, nr. 3, ophæves.
 Nr. 4 bliver herefter nr. 3.
 10. I § 24 indsættes efter stk. 3 som nye stykker:
» Stk. 4.  De i lov om menighedsråd § 46, stk. 1,  

 nævnte regler om annullation og suspension af beslutninger finder tilsvarende  

 anvendelse over for et provstiudvalgs beslutninger, der strider mod  

 lovgivningen.
Endvidere finder de i lov om menighedsråd § 46, stk. 2-5, og §  

 48 nævnte regler om pålæggelse af tvangsbøder i forbindelse med ulovlige  

 undladelser, anlæggelse af erstatningssager ved domstolene, frafald af  

 erstatningsanlæg mod betaling af erstatningsretlig bod samt nedsættelse eller  

 helt bortfald af en erstatning tilsvarende anvendelse over for medlemmer af  

 provstiudvalg, der er ansvarlige for en undladelse eller for, at en  

 kirkekasse, en præstegårdskasse eller fællesfonden er påført et tab.
Stk. 5.  Stiftsøvrighedens afgørelser efter stk. 4, 1.  

 pkt., kan af provstiudvalget indbringes for kirkeministeren.  

 Stiftsøvrighedens afgørelser efter stk. 4, 2. pkt., kan af de pågældende  

 medlemmer af provstiudvalget indbringes for kirkeministeren.« 11. § 24, stk. 4, der bliver § 24, stk. 6, affattes  

 således:
» Stk. 6.  Nærmere regler for provstiudvalgets  

 virksomhed, herunder beføjelser med hensyn til behandling og godkendelse af  

 kirke- og præstegårdskassernes årlige budget, fastsættes af  

 kirkeministeren.« 12. § 26, stk. 1, affattes således:
»Ordinært valg til provstiudvalg skal foretages inden udgangen af  

 marts måned i året efter, at ordinært valg til menighedsråd har fundet sted.  

 Valget gælder fra 1. april.« 13. I § 26 indsættes som stk. 3:
» Stk. 3.  Udgifter til provstiudvalgsmedlemmers  

 deltagelse i kurser m.v., der må anses af betydning for udøvelsen af hvervet  

 som provstiudvalgsmedlem, afholdes af fællesfonden.
Der vil endvidere efter  

 kirkeministerens bestemmelse af fællesfonden kunne ydes valgte  

 provstiudvalgsmedlemmer erstatning for dokumenteret tabt arbejdsfortjeneste i  

 forbindelse med deltagelse i sådanne kurser m.v.«.
 14. I § 28 indsættes som stk. 2:
» Stk. 2.  Loven kan ved kongelig anordning sættes  

 i kraft på Færøerne med de afvigelser, som de særlige færøske forhold  

 tilsiger.« § 2 I lov om folkekirkens kirkebygninger og kirkegårde, jf. lovbekendtgørelse  

 nr. 454 af 11. juni 1992, udgår i § 41 », der ligeledes afholder  

 de udgifter, som i henhold til lov om folkekirkens økonomi § 2, stk. 1, nr. 1  

 og 2, påhviler kirkekassen, jf. dog nævnte lovs § 2, stk. 2«.
§ 3 Loven træder i kraft dagen efter bekendtgørelsen i Lovtidende.  

 Bestemmelserne i § 1, nr. 1-5, nr. 10, nr. 11 og nr. 13, samt § 2 træder dog  

 i kraft den 1. januar 1995.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
