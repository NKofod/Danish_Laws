Nr BTL 66 Betænkning over Forslag til lov om ændring af skattekontrolloven  

 (Oplysningspligt for visse B-indkomster og oplysingspligt og skattemæssige  

 regnskabskrav for visse fonde og foreninger m.v.)   

 Nr L 66 1986-87, 1. samling Blad nr 333 Afgivet af skatte- og afgiftsudvalget Afgivet: 19861210 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret dels skriftligt, dels i samråd.
Et af spørgsmålene og ministerens svar herpå er optrykt som bilag til betænkningen.
Udvalget har endvidere modtaget mundtlige og/eller skriftlige henvendelser fra Kommunernes Landsforening, Pedersen, Erik, skattedirektør, Århus, Skatteinspektørforeningen i Danmark og Spang-Thomsen, V., statsaut. revisor, Tåstrup.
En af disse henvendelser og ministerens kommentar hertil er optrykt som et bilag til denne betænkning.
Der er af ministeren for skatter og afgifter og af flere mindretal stillet ændringsforslag, hvorom henvises til de ledsagende bemærkninger.
Et flertal (Socialdemokratiets, Det Konservative Folkepartis, Socialistisk Folkepartis, Centrum-Demokraternes og Kristeligt Folkepartis medlemmer af udvalget) ønsker at udtale følgende:
Udvalget har modtaget ministerens redegørelse om, at kontrollen med udbetalingerne af de skattefri godtgørelser skal foregå ved kontrol hos den virksomhed, der har foretaget udbetalingen.
Det bør i stedet efter anmodning kunne pålægges arbejdsgiverne som en pligt at afgive oplysninger om skattefrie rejser og befordringsgodtgørelser, der er udbetalt vedrørende de enkelte ansatte.
Et mindretal inden for flertallet (Socialdemokratiets medlemmer af udvalget) udtaler endvidere følgende:
Mindretallet stiller ændringsforslag om, at ligningsmyndighederne skal have indberetning fra alle kreditgivere, til hvilket formål udlån har fundet sted, rubriceret som forbrugslån, erhvervslån, boliglån og studielån.
Dette er en følge af den af Folketinget vedtagne lov om afgift af renter af forbrugslån.
Hvis ikke kreditgiverne pålægges denne indberetningspligt, vil arbejdet for ligningsmyndighederne blive alt for byrdefuldt og være til skade for administrationen af skattereformen og i værste fald føre til kaos med ligningsmyndighedernes kontrolarbejde.
Mindretallet må forudsætte, at kreditgiverne nødvendigvis må kende afgrænsningen i forhold til de forskellige låneformål efter regler, der opstilles af ministeren.
Se i øvrigt henvendelsen fra skatteinspektørforeningen og ministerens svar herpå, der er optrykt som bilag.
Mindretallet mener også, at det er helt afgørende af hensyn til et godt samarbejde med ligningsmyndighederne i andre lande, at en dansk arbejdsgiver opgiver, hvad han udbetaler i løn til en i udlandet ansat person.
Mindretallet tilslutter sig derfor ministerens ændringsforslag herom.
Af kontrolmæssige grunde er det også af stor betydning for de danske ligningsmyndigheder fremdeles at have kendskab til provisioner og honorarer, der udbetales til mere eller mindre fiktive selskaber i udlandet, dvs. selskaber, der ejes eller domineres af den udbetalende virksomhed.
Erfaringer fra forskellige revisionssager har vist, at der ved sådanne transaktioner forekommer »snyd« i et væsentligt omfang.
Herefter indstiller et MINDRETAL (Socialdemokratiets og Socialistisk Folkepartis medlemmer af udvalget) lovforslaget til VEDTAGELSE med de af ministeren for skatter og afgifter og det af Socialemokratiet stillede ændringsforslag.
Et ANDET MINDRETAL (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til VEDTAGELSE med de af ministeren for skatter og afgifter stillede ændringsforslag.
Et TREDJE MINDRETAL (Det Radikale Venstres medlem af udvalget) har stillet et ændringsforslag og vil i øvrigt redegøre for sin stilling ved lovforslagets 2. behandling.
Et FJERDE MINDRETAL (Fremskridtspartiets medlem af udvalget) indstiller lovforslaget til FORKASTELSE ved 3. behandling.
ÆNDRINGSFORSLAG Til § 1 Af MINISTEREN FOR SKATTER OG AFGIFTER, tiltrådt af et FLERTAL (udvalget med undtagelse af RV og FP):
1) I det under NR. 7 foreslåede § 7, stk. 1, nr. 3, 1. pkt., indsættes efter »B-indkomst«: »eller særlig indkomst«,  

 og efter nr. 4 indsættes:
»5) Beløb, som efter deres art er omfattet af nr. 1, når modtageren af beløbet ikke er skattepligtig her i landet, jf.
 kildeskattelovens §§ 1 og 2.
6) Honorar, provision og andet vederlag for personlig arbejds- eller tjenesteydelse, når modtageren ikke er skattepligtig her i landet og vederlaget ikke er erhvervet ved selvstændig erhvervsvirksomhed.
Nr. 3, 2. pkt., finder tilsvarende anvendelse.« 2) NR. 10 affattes således:
»10. I § 7, STK. 6, der bliver stk. 9, ophæves 1. og 2. PKT., og i stedet indsættes:
»Ministeren for skatter og afgifter kan fastsætte nærmere regler om afgivelse af oplysninger efter stk. 1, 2, 4 og 6-8, herunder lempe oplysningspligten.« Af et MINDRETAL (RV):
 3) Efter nr. 10 indsættes som nyt nummer:
 »01. I § 7 indsættes efter stk. 6, der bliver stk. 9, som nyt stykke:
»Stk. 10. Enhver udbetaling af skattefri rejse- og befordringsgodgørelse, jf. ligningslovens § 9, stk. 5, 2. pkt., skal for hver enkelt modtager posteres på en særskilt konto eller lignende.
Arbejdsgiveren skal efter anmodning indsende de fornødne oplysninger om den nævnte konto m.v. med tilhørende bilag til skattemyndighederne.«» Af et MINDRTAL (S), tiltrådt af et MINDRETAL (SF):
 4) Efter nr. 11 indsættes som nyt nummer:
 »01. I § 8 P, STK. 2, indsættes efter nr. 7 som nyt nummer:
»8) oplysninger om, hvorvidt de pågældende renteudgifter indgår i afgiftsgrundlaget som renteudgifter, hvoraf der skal svares renteafgift, jf. § 3 i lov om afgifter af renter af  

 forbrugslån.«» BEMÆRKNINGER Til nr. 1 Med den foreslåede ændring af § 7, stk. 1, nr. 3, præciseres det, at oplysningspligten også omfatter vederlag for personlige arbejds- og tjensteydelser, der er særlig indkomst for modtageren.
Efter forslaget er der i overensstemmelse med de gældende regler f.eks.
oplysningspligt for arbejdsgivers udbetaling af fratrædelsesgodtgørelse eller jubilæumsgratiale som nævnt i § 2, nr. 9-10, i lov om særlig indkomstskat m.v. samt for arbejdsgivers betaling af vederlag for påtagelse af konkurrenceklausul som nævnt i § 2, nr. 14, i den nævnte lov.
Efter de foreslåede tilføjelser nr. 5 og 6 i § 7, stk. 1, er der også oplysningspligt vedrørende løn m.v. som nævnt i nr. 1 og vederlag som nævnt i nr. 3, når beløbet udbetales til en person, der ikke er skattepligtig i Danmark.
Modtagere af de i nr. 2 nævnte beløb er altid skattepligtige i Danmark.
Oplysningspligt efter den foreslåede nr. 5 omfatter løn m.v., som en dansk virksomhed udbetaler til ansatte i udlandet, som ikke er skattepligtige i Danmark.
Udføres arbejdet i Danmark, er beløbet skattepligtig A-indkomst og skal indberettes efter nr. 1.
Oplysningspligten efter den foreslåede nr. 6 omfatter principielt samme vederlag, som omfattes af nr. 3. Dog er det efter nr. 6 en betingelse for oplysningspligt, at vederlaget ikke er erhvervet ved selvstændig erhvervsvirksomhed.
Det afgørende er i denne forbindelse, om beløbsmodtageren ville være selvstændig erhvervsdrivende efter danske regler, hvis den pågældende var skattepligtig i Danmark.
Herefter er der ikke oplysningspligt vedrørende en dansk virksomheds udgifter i udlandet til f.eks. restaurationsbesøg, hyrevognskørsel eller vederlag til f.eks. selvstændige håndværkere.
Derimod vil der efter nr. 6 være oplysningspligt vedrørende vederlag til udenlandske fotomodeller, kunstnere, foredragsholdere, forfattere, komponister, konsulenter, tolke, fotografer, designere, sportsudøvere m.v., der ikke er selvstændige erhvervsdrivende.
Formålet med ændringsforslaget er at styrke de danske muligheder for at udveksle skattemæssige oplysninger med lande, som Danmark har indgået udvekslingsaftale med.
Endvidere forbedres ligningsmyndighedernes muligheder for at kontrollere, om skattepligt i Danmark er indtrådt eller ophørt.
Til nr. 2 Som en konsekvens af den foreslåede udvidelse af oplysningspligten foreslås det, at ministerens kompetence til at lempe oplysningspligten ligeledes udvides.
Fritagelse for oplysningspligt kan f.eks. tænkes, hvis løn eller andet vederlag, der udbetales til udenlandske modtagere i udlandet, efter fremmed lovgivning skal oplyses til skattevæsenet i modtagerens hjemland.
Endvidere er der foretaget en redaktionel ændring, idet der generelt henvises til stk. 2. Herefter kan der fastsættes regler om, hvilke oplysninger der ud over navn og adresse skal afgives om modtagere, der ikke har CPR-nr.
Ændringsforslaget forventes kun at få ubetydelige administrative konsekvenser og må antages at give en lille provenugevinst.
Til nr. 3 For at lette administrationen skal oplysning om ovennævnte konto m.v.
med tilhørende bilag kun efter anmodning fremsendes til skattemyndighederne, men ved teksten i ændringsforslaget er det udtrykkelig pålagt arbejdsgiverne at postere udbetalinger af skattefri rejse- og befordringsgodtgørelse på en særskilt konto for hver enkelt modtager.
Til nr. 4 Ved lov nr. 340 af 4. juni 1986 blev der gennemført en udvidelse af rentekontrolordningen, idet pengeinstitutter og realkreditinstitutter m.v. fra 1987 bl.a. skal indberette renteudgifter.
Herefter vil det for skattemyndighederne være muligt at foretage en maskinel kontrol af renteudgifterne i selvangivelsen og at foretage en maskinel udsøgning af renteudgifter, der ikke er korrekte.
Som følge af lov nr. 698 af 17. oktober 1986 om afgift af renter af forbrugslån vil skattemydighederne imidlertid have meget vanskeligt ved umiddelbart at vurdere, om visse typer af renteudgifter skal indgå i afgiftsgrundlaget som renteudgifter, hvoraf der skal svares renteafgift.
Mindretallet er af den opfattelse, at den pågældende udlåner har de bedste forudsætninger for at oplyse, under hvilke vilkår og med hvilket formål de pågældende lån er ydet og dermed for at give sin vurdering til skattemyndighederne af, hvorvidt de pågældende renteudgifter er omfattet af renteafgiften.
Udlåners oplysninger som foreslået vil efter mindretallets opfattelse medvirke til en betydelig lettelse af skattemyndighedernes kontrol med renteafgiften.
HAGEN HAGENSEN (KF) COLLET (KF) STETTER (KF) FOGH RASMUSSEN (V) SKRUMSAGER  

 SKAU (V) BENTE JUNCKER (CD) DAMGAARD NIELSEN (FP) KOFOD-SVENDSEN (KRF) nfmd.  

 JYTTE HILDEN (S) HANS HÆKKERUP (S) CAMRE (S) LOHMANN (S) STAVAD (S) fmd.  

 TASTESEN (S) RUTH OLSEN (SF) THOFT (SF) BERNHARD BAUNSGAARD (RV) Partiet VS havde ikke medlemmer i udvalget.
Bilag 1 Et af udvalgets spørgsmål til ministeren for skatter og afgifter og dennes svar herpå SPØRGSMÅL 14:
Vil skattemyndighederne efter lovforslagets vedtagelse kunne anmode arbejdsgivere om at oplyse skattefri godtgørelser for rejse- og befordringsudgifter, fordelt på de enkelte lønmodtagere? SVAR:
Skattemyndighederne har efter de gældende regler i skattekontrolloven mulighed for at kræve, at erhvervsdrivende indsender regnskabsmateriale med bilag og andre dokumenter, der kan have betydning for skatteligningen.
Endvidere kan skattemyndighederne gennemgå regnskabsmaterialet på stedet.
Det er tanken at fastsætte regler i mindstekravsbekendtgørelsen om, at de skattefri godtgørelser skal føres på en særskilt konto i arbejdsgiverens bogholderi.
Der vil således efter lovforslaget og den nævnte ændring af mindstekravsbekendtgørelsen være mulighed for, at skattemyndighederne kan få oplysning om de skattefri godtgørelser, en arbejdsgiver har udbetalt.
Det vil fremgå af det enkelte bilag, hvilke ansatte der har modtaget godtgørelserne.
Med hjemmel i skattekontrollovens § 3 kan der i mindstekravsbekendtgørelsen fastsættes regler om, at arbejdsgiveren i sin bogføring skal specificere udbetalinger af skattefri godtgørelser til den enkelte modtager.
En sådan specifikation skal på anmodning indsendes til skattemyndighederne.
Det tilføjes, at mindstekravsbekendtgørelsen udstedes af ministeren for skatter og afgifter efter indstilling fra Ligningsrådet.
 Det stillede spørgsmål kan således besvares bekræftende.
Bilag 2 En af de henvendelser, udvalget har modtaget, samt kommentaren hertil fra ministeren for skatter og afgifter Skatteinspektørforeningen i Danmark 18. november 1986 NOTAT VEDRØRENDE LOV OM AFGIFT AF RENTER AF FORBRUGSLÅN Fremsendes i relation til Folketingets igangværende behandling af skattekontrolloven Med det formål at opnå den mest rationelle administration af ovennævnte lov skal skatteinspektørforeningen tillade sig følgende bemærkninger:.
Lov om afgift af renter af forbrugslån, der er vedtaget af Folketinget den 17. oktober 1986, indeholder en række administrative konsekvenser specielt for de kommunale skattemyndigheder.
De afgiftspligtige - dvs. personer, der er skattepligtige efter kildeskattelovens § 1, skal sammen med selvangivelsen for indkomståret 1987 indsende opgørelse over afgiftsgrundlaget, jf. lovens § 9.
Den administrative byrde, der følger af opgørelsen af afgiftsgrundlaget, kan med relativt få justeringer af skattekontrolloven reduceres betydeligt.
Efterfølgende skematiske opstilling viser hvorledes oplysningerne vedrørende afgiftsgrundlaget kan behandles maskinelt.
- Samlede renteudgifter - overføres fra selvangivelsen og/eller rentekontrolordningen. - Rentekorrektionsbeløb, virksomhedsskattelovens § 11 - overføres fra selvangivelsen og virksomhedsskatteordningen. - De samlede renteindtægter - overføres fra selvangivelsen og/eller rentekontrolordningen - De samlede aktieudbytter - overføres fra selvangivelsen. - Skattegodtgørelsen - overføres fra selvangivelsen. - Beregnet kapitalafkast, jf.
virksomhedsskattelovens § 7 - overføres fra selvangivelsen og virksomhedsskatteordningen. - Beregnet kapitalafkast, fysiske erhvervsaktiver - Nyt felt på selvangivelsen for 1987. - Renteudgifter vedr.
studielån - overføres fra rentekontrolordningen (justering af skattekontrollovens § 8 P). - Renter af lån, der er ydet af realkreditinstitutter og lign.
- overføres fra rentekontrolordningen (justering af skattekontrollovens § 8 P). - Renter af andre lån med tinglyst pant eller anden sikkerhed i tinglyst sælgerpantebrev i fast ejendom.
- kan overføres fra rentekontrolordningen såfremt § 8 P og 8 Q justeres.
- Renter af byggelån - overføres fra rentekontrolordningen (justering af skattekontrolloves § 8 P).
 - Nettorenteudgifter af skibsvirksomhed.
 - overføres fra selvangivelsen.
Ovenstående forslag til løsning af de administrative byrder bygger på, at den afgiftspligtige ikke selv skal opgøre og indsende afgiftsgrundlaget.
Med en ralativ beskeden justering af skattekontrollovens § 8 P og 8 Q og enkelte nye felter på selvangivelsen er det muligt af opgøre grundlaget maskinelt og derved lette den kommunale skatteadministration.
Ændringerne af skattekontrollovens § 8 P og 8 Q skal i den forbindelse indeholde lånetype og en dato for låneaftalen og kan medbringes i den behandling af skattekontrolloven, der forestår omkring lovens § 7 (oplysningspligt vedrørende løn m.m.).
Skatteinspektørforeningen stiller sig i øvrigt til rådighed ved uddybende samtale, såfremt det anses for hensigtmæssigt.
Venlig hilsen B.
BRAUN KOMMENTARER:
I skrivelse af 18. november 1986 har Skatteinspektørforeningen i Danmark henvendt sig til udvalget om kontrollen med renteafgiften.
Skatteinspektørforeningen foreslår skattekontrolloven ændret således, at bl.a. pengeinstitutter i videre omfang pålægges at indberette oplysninger til skattemyndighederne til brug ved beregning af renteafgiften.
Det er foreningens opfattelse, at det med beskedne justeringer af skattekontrollovens § 8 P og § 8 Q og enkelte nye felter på selvangivelsen vil være muligt for skattemyndighederne at beregne renteafgiften maskinelt.
Henvendelsen har været forelagt Statsskattedirektoratet, der har udtalt følgende:
»Statsskattedirektoratets overvejelser om, hvorledes oplysningerne fra skatteyderne skal tilvejebringes, er endnu ikke afsluttet.
 Skatteinspektørforeningens forslag vil naturligvis indgå heri.
Med hensyn til penge- og realkreditinstitutternes indberetninger skal man i øvrigt bemærke, at der formentlig ikke er nogen mulighed for at indarbejde de nye specifikationer i EDB-systemerne så hurtigt, at det vil være muligt at bringe de foreslåede regler til anvendelse ved indberetningerne for 1987, selv om den fornødne lovhjemmel tilvejebringes forinden.« Selv med en udvidet indberetningspligt for pengeinstitutter m.v. vil det ikke altid være muligt at foretage en maskinel beregning af renteafgiften.
Dette skyldes, at der ved visse låneforhold må tages konkret stilling til, om betingelserne for afgiftsfrihed er opfyldt.
Sådanne afgørelser må træffes af ligningsmyndigheden og ikke af et pengeinstitut.
En eventuel udvidelse af indberetningspligten efter rentekontrolordningen bør kun gennemføres efter nærmere drøftelse med pengeinstitutterne m.v.
Dertil kommer, at det som anført af Statsskattedirektoratet ikke vil være praktisk muligt at gennemføre en udvidelse allerede fra 1987.
Det kan tilføjes, at Skatteinspektørforeningens forslag vil indgå i de fortsatte overvejelser omkring kontrollen med renteafgiften.
Skattedepartementet vil tage kontakt til pengeinstitutterne for at drøfte de tekniske muligheder for en yderligere udvidelse af rentekontrolordningen.
