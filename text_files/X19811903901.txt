Anvendelse af de aktuelle indkomst- og formueforhold ved beregning af  

 betalingen for ophold i døgninstitutioner og døgnpleje for børn samt  

 hjemmehjælp, hjælpemidler og motorkøretøjer. (* 1) MEDDELELSE OM AFGØRELSEN:
 I anledning af en række forespørgsler skal socialministeriet meddele  

 følgende:
 1. Såfremt den løbende betaling for ophold i døgninstitutioner og  

 døgnpleje for børn og hjemmehjælp beregnes på grundlag af de aktuelle  

 indkomst- og formueforhold, og disse efterfølgende ændres i forhold til det  

 senest anvendte beregningsgrundlag, skal den fremtidige betaling beregnes på  

 grundlag af den herefter forventede indkomst, opgjort efter reglerne for  

 opgørelse af socialindkomsten.
 2. Såfremt der sker en efterfølgende ændring i indkomst- og  

 formueforholdene i forhold til det senest anvendte beregningsgrundlag for den  

 forventede indkomst, således at den nye aktuelle indkomst, opgjort efter  

 reglerne for opgørelse af socialindkomsten, ikke længere kan forventes  

 vedvarende at være forøget med mere end 40 pct. eller nedsat med mere end 5  

 pct. i forhold til socialindkomsten, skal betalingen beregnes på grundlag af  

 socialindkomsten.
 3. Tilsvarende beregningsgrundlag som nævnt i 1 og 2 anvendes i tilfælde  

 af kontinuerlig ydelse af støtte til hjælpemidler samt i tilfælde, hvor den  

 aktuelle indkomst foreligger på tidspunktet for bevilling af nye hjælpemidler  

 eller for bevilling af støtte til erhvervelse af motorkøretøj.
 4. Såfremt betalingen er beregnet på grundlag af den forventede indkomst,  

 må der ved årsomregningen pr. 1. januar tages hensyn til, at socialindkomsten  

 ikke uden videre kan lægges til grund ved beregningen for de 2 følgende år.
 Der henvises til en tilsvarende regel i socialministeriets cirkulære af  

 23. oktober 1980, pkt. 8, om børnetilskud.
 Borgerne skal have skriftlig underretning om grundlaget for beregning af  

 betalingen.
 (* 1) En tilsvarende meddelelse er udsendt på børnetilskudslovens område.
