(Til forstanderne for Den danske  

 Husflidshøjskoles seminarieafdeling og for Skals Håndarbejdsskoles  

 Seminarium) Ifølge § 9, stk. 8, i undervisningsministeriets bekendtgørelse nr. 333 af  

 6. juli 1979 om uddannelse af håndarbejdslærere m.fl. afsættes de sidste 4  

 uger i 5 . semester til eksamen.
Afsluttes uddannelsen på anden måde,  

 anvendes ugerne efter direktoratets nærmere bestemmelse.
 I henhold hertil fastsættes, at de 4 uger hver skal omfatte 25 timer, og  

 at timerne anvendes således:
 1. opgave, 50 timer.
Ved mundtlig fremstilling og under benyttelse af forskellige  

 undervisningsmidler delagtiggør de studerende på et stamhold hinanden i  

 resultaterne af arbejdet med den gennemførte selvstændige opgave.
Varighed  

 højst 2 timer for hver opgave.
 Fremstillingen omfatter redegørelse for udbyttet af studiebesøg og den  

 anvendte litteratur, hvilke iagttagelser man har gjort, hvilke analyser der  

 er foretaget,og hvilke konklusioner der har kunnet drages.
 2. opgave, 50 timer.
 De studerende udarbejder - individuelt eller i grupper - planer for  

 undervisningsforløb for forskellige elevgrupper inden for deres fremtidige  

 arbejdsområder.
 Emnet for undervisningen vælges fra den selvstændige opgave og belyses ved  

 inddragelse af flest mulige af håndarbejdslæreruddannelsens fag og emner,  

 herunder også tilvalgsfag.
 De studerende og lærerne drøfter og justerer de udarbejdede  

 undervisningsplaner i forhold til elevforudsætninger, formål og timetal.
Forstanderen udarbejder inden for cirkulærets rammer en plan for de  

 studerendes og lærernes medvirken ved uddannelsens afslutning.
Planen må være  

 direktoratet i hænde senest i den uge, hvor den selvstændige opgave  

 afsluttes.
Timerne indgår i den enkelte lærers timetal som andre  

 undervisningstimer.
Der kan anvendes ialt 200 timer pr. stamhold.
 Det er en betingelse for at deltage i de 4 uger, at den studerende har  

 opfyldt mødepligten efter § 13.
De 4 uger betragtes tillige som en del af undervisningen i relation til  

 mødepligten og indgår som en selvstændig enhed ved bedømmelsen af, om 4/5  

 mødepligten er opfyldt.
Studerende, der ikke opfylder møde pligten i de 4  

 uger, kan først få udstedt bevis for uddannelsen efter at have deltaget i en  

 senere afslutning af uddannelsen.
 P.d.v.
 Mette Bogh.
