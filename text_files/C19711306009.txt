 (Til samtlige autoriserede eksportslagterier og dyrefoderfabrikker samt  

 dyrlægerne ved disse).
 Uanset bestemmelserne i § 18, stk. 1., i bekendtgørelse nr. 434 af 15.  

 oktober 1949 om indenrigs kødkontrol meddeles herved tilladelse til direkte  

 fra eksportslagterier at levere lever, kasseret ved kødkontrollen på grund af  

 ormepletter, distomatose (leverikter) eller leverekstasier (udvidelse af  

 leverens blodkapillærer) til dyrefoderfabrikker.
 For leveringen gælder følgende betingelser:
 1. Der skal på oprindelsesslagteriet være truffet en  

 af vedkommende veterinærinspektør godkendt ordning, hvorved disse varer kan  

 holdes adskilt fra andre kassater.
 2. Varerne skal i det særlige for dyrefoder bestemte  

 kølerum holdes adskilt fra andre dyrefodervarer og udbredt på bakker eller  

 lignende hurtigst muligt nedkøles til 5 grader C.
 3. Varerne skal emballeres i plastposer (sække), der  

 er forsynet med påtrykket »Dyrefoder til varmebehandling« med  

 mindst 3 cm høje typer, og emballagen skal plomberes.
 4. Varerne skal sendes i særlige beholdere mærket  

 »Dyrefoder til varmebehandling«.
 5. Slagteriet skal drage omsorg for og den  

 kontrollerende dyrlæge ved slagteriet skal påse, at kun friske varer kommer  

 til afsendelse.
 6. Varerne skal afhændes til dyrefoderfabrik senest  

 dagen efter frasorteringen.
 7. Levering af de nævnte varer må kun ske til  

 dyrefoderfabrikker, der er i stand til at underkaste dem en varmebehandling.  

 Eksportslagterierne og dyrlægerne ved disse vil af veterinærdirektoratet  

 blive holdt løbende underrettet om, hvilke dyrefoderfabrikker, der er  

 godkendt til at modtage sådanne varer.
8. Det påhviler dyrefoderfabrikkerne selv at  

 transportere varerrrrne fra eksportslagteri til dyrefoderfabrik.
Transporten  

 skal ske i kølebil, der sikrer, at kølede varers temperatur ikke på noget  

 tidspunkt overstiger 5 grader C.
9. Varerne skal på dyrefoderfabrikkerne snarest muligt  

 efter modtagelsen på virksomheden underkastes en varmebehandling, der sikrer  

 en centrumtemperatur på mindst 100 grader C.
Varerne kan evt. før  

 varmebehandlingen blandes med andre varer, der på fabrikken underkastes samme  

 behandling.
 Ved levering af varer behandlet som anført i stk. 9 til dyreholdere eller  

 sammenslutning af dyreholdere her i landet skal transporten foregå i rene  

 tætte beholdere forsynet med låg og tydelig mærket »Dyrefoder«.
Ved eksport skal varer, enten de er ublandede eller tilblandede andre  

 varer, forsynet med en specielt dertil fremstillet mærkeseddel, der kan  

 rekvireres gennem veterinærdirektoratet.
Enhver forsendelse til eksport skal  

 endvidere være ledsaget af en attest som den attest nr. 3, der er vedføjet  

 bekendtgørelse nr. 320 af 20. december 1924 om udførelse af kød m.m. af  

 heste, hornkvæg, får, geder og svin.
Attesten skal på bagsiden påstemples:  

 »Efter særlig tilladelse fra landbrugsministeriet« og forsynes med  

 dyrlægens embedsstempel og underskrift.
 Landbrugsministeriet kan til enhver tid tilbagekalde ovenstående  

 tilladelse generelt eller overfor de enkelte virksomheder, såfremt det  

 skønnes nødvendigt.
 Eksportslagterier og dyrefoderfabrikker må ikke levere henholdsvis modtage  

 og behandle de ovennævnte varer før skriftlig godkendelse hertil er indhentet  

 fra vedkommende veterinærinspektør.
 Landbrugsministeriet, den 30. september  

 1971.
 P.M.V.
