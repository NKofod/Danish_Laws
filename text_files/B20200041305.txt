 Bekendtgørelse om ændring af bekendtgørelse om våben og ammunition m.v.
§ 1 I bekendtgørelse nr. 1444 af 1. december 2016 om våben og ammunition m.v., som ændret ved bekendtgørelse nr. 1452 af 8. december 2017, bekendtgørelse nr. 1750 af 26. december 2017, bekendtgørelse nr. 777 af 12. juni 2018, bekendtgørelse nr. 961 af 28. juni 2018, bekendtgørelse nr. 1100 af 21. august 2018, bekendtgørelse nr. 1132 af 12. september 2018, bekendtgørelse nr. 1699 af 20. december 2018 og bekendtgørelse nr. 323 af 27. marts 2019, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2017/853/EU af 17. maj 2017 om ændring af Rådets direktiv 91/477/EØF som ændret ved Europa-Parlamentets og Rådets direktiv 2008/51/EF af 21. maj 2008 om erhvervelse og besiddelse af våben, EU-Tidende 2017, nr.
L 137, s. 22, Kommissionens gennemførelsesdirektiv 2019/68/EU af 16. januar 2019 om tekniske specifikationer for mærkning af skydevåben og væsentlige dele heraf i henhold til Rådets direktiv 91/477/EØF om erhvervelse og besiddelse af våben, EU-Tidende 2019, nr.
L 15, s. 18 og Kommissionens gennemførelsesdirektiv 2019/69/EU af 16. januar 2019 om tekniske specifikationer for signalvåben og gas- og signalvåben i henhold til Rådets direktiv 91/477/EØF om erhvervelse og besiddelse af våben, EU-Tidende 2019, nr.
L 15, s. 22.« 2. Efter § 5 indsættes:
»§ 5 a.
Ansøgning om tilladelse til anordninger omfattet af artikel 1, stk. 1, nr. 4, i Europa-Parlamentets og Rådets direktiv (EU) nr. 477/1991 af 18. juni 1991, skal behandles som en ansøgning om tilladelse til skydevåben efter våbenlovens § 1 og § 2, medmindre anordningen vurderes at opfylde de tekniske specifikationer i bilaget til Kommissionens gennemførelsesdirektiv (EU) 2019/69.
Stk. 2. Politiet kan videregive resultater af kontroller efter stk. 1 til en anden medlemsstat, når denne anmoder herom.« 3. Efter § 55 indsættes:
»§ 55 a.
Den skriftstørrelse, der anvendes til mærkning efter §§ 55 og 56, skal være mindst 1,6 mm.
 Stk. 2. For rammer eller låsestole fremstillet af et ikke-metallisk materiale påføres mærkningen en metalplade, som er permanent indlejret i det materiale, som rammen eller låsestolen er fremstillet af, på en sådan måde, at pladen ikke nemt eller uden videre kan fjernes, og således at en del af rammen eller låsestolen vil blive ødelagt, hvis man fjerner pladen.
 Stk. 3. Det alfabet, der anvendes til mærkning efter §§ 55 og 56, skal være det latinske.
Stk. 4. Det talsystem, der anvendes til mærkningen, skal være arabertal.« 4. Som bilag 4 indsættes bilag 1 til denne bekendtgørelse.
§ 2 Bekendtgørelsen træder i kraft den 16. april 2020.
Justitsministeriet, den 8. april 2020 Nick Hækkerup / Susanne Lehrer Bilag 1 »Bilag 4 Tekniske specifikationer for anordninger nævnt under artikel 1 i Kommissionens gennemførelsesdirektiv (EU) 2019/69 af 16. januar 2019:
 1. Anordningerne er fremstillet på en sådan måde, at følgende krav er opfyldt:
 a) anordningerne kan kun affyre pyroteknisk ammunition, hvis et mellemstykke er fastgjort på mundingen.
 b) anordningen er forsynet med en permanent indretning, der forhindrer affyring af patroner ladet med faste hagl (enkeltskud eller repeter), faste kugler eller faste projektiler.
c) anordningerne er konstrueret til en patron, der er opført i, og som overholder kravene til, de dimensioner og andre standarder, der henvises til i tabel VIII i »Tables of Dimensions of Cartridges and Chambers (TDCC)« udarbejdet af Den Permanente Internationale Kommission for afprøvning af håndskydevåben (C.
I.
P.), da denne tabel anvendes i den version, der er gældende på tidspunktet for vedtagelsen af dette direktiv.
 2. Anordningerne kan ikke ved hjælp af almindeligt værktøj ændres således, at de kan udsende eller ombygges til at udsende et hagl, en kugle eller et projektil ved hjælp af et brændbart drivmiddel.
 3. Alle anordningernes væsentlige dele er konstrueret på en sådan måde, at de ikke kan påsættes eller anvendes som væsentlige dele i skydevåben.
 4. Anordningernes løb kan ikke fjernes eller ændres, uden at anordningen lider væsentlig skade eller ødelægges derved.
 5. I tilfælde, hvor anordningens løb ikke er længere end 30 cm eller anordningens samlede længde ikke overstiger 60 cm, skal der være permanente blokeringer i hele løbets længde, således at et hagl, en kugle eller et projektil ikke kan passere løbet ved hjælp af et brændbart drivmiddel, og således at eventuelt ikke udfyldt plads ved mundingen ikke overstiger en længde på 1 cm.
 6. I tilfælde, hvor anordningen ikke er omfattet af punkt 5, skal der være permanente blokeringer i mindst en tredjedel af løbets længde, således at et hagl, en kugle eller et projektil ikke kan passere løbet ved hjælp af et brændbart drivmiddel, og således at eventuelt ikke udfyldt plads ved mundingen ikke overstiger en længde på 1 cm.
 7. I alle tilfælde, hvad enten anordningen er omfattet af punkt 5 eller punkt 6, skal den første blokering i løbet placeres så tæt på anordningens kammer som muligt, på en sådan måde, at gas kan strømme ud af udgangshullerne.
8. For anordninger, der udelukkende er konstrueret til at affyre løse skud, skal de blokeringer, der er omhandlet i punkt 5 eller punkt 6, udfylde hele løbet, bortset fra et eller flere udgangshuller til udligning af gastrykket.
Derudover skal blokeringerne udfylde hele løbet, således at der ikke kan affyres gas fra den forreste del af anordningen.
 9. Alle blokeringer er permanente og kan ikke fjernes uden at ødelægge anordningens kammer eller løb.
For anordninger, der udelukkende er konstrueret til at affyre løse skud, er blokeringerne fremstillet af et materiale, der kan modstå skæring, boring og slibning (eller enhver anden lignende handling), og som har en hårdhed på mindst 700 HV 30 (jf.
Vickers hårdhedsmåling).
 For anordninger, der ikke er omfattet af andet afsnit i dette punkt, er blokeringerne fremstillet af et materiale, der kan modstå skæring, boring og slibning (eller enhver anden lignende handling), og som har en hårdhed på mindst 610 HV 30. Løbet kan have en kanal langs dets akse, der gør det muligt at bortlede lokalirriterende midler eller andre aktive stoffer fra anordningen.
 I begge tilfælde skal løbene konstrueres således, at følgende ikke kan forekomme:
 a) Der kan ikke laves et hul i løbets længderetning, og et eksisterende hul i løbets længderetning kan ikke udvides.
 b) Løbet kan ikke fjernes, medmindre anordningens ramme og kammeret ubrugeliggøres herved, eller når hele anordningen ændres så meget herved, at den ikke kan anvendes til at fremstille et skydevåben uden væsentlige reparationer eller tilføjelser.
10. Patronkammeret og løbet drejes, vippes eller forskydes i forhold til hinanden, således at der ikke kan indsættes ammunition i eller affyres ammunition fra anordningen.
Hvis der er tale om anordninger af revolvertypen skal:
 a) de forreste åbninger i tromlens kamre indsnævres for at sikre, at kugler blokeres i kamrene.
