Kendelse fra Pressenævnet i sag nr.  

 20/1999 En mand har klaget til Pressenævnet over en artikel  

 bragt i Aalborg Stiftstidende den 10. januar 1999, idet han mener, at god  

 presseskik er tilsidesat.
 Artiklen den 10. januar 1999 lød:
"Potent eller plat Dyrlæge sælger vejledning i brug af  

 elastikker som potensmiddel Indrømmet.
Vi var en hel del, der spærrede  

 øjnene op, da vi i en annonce i Stiftstidende læste om et nyt  

 potensmiddel, ELA-KA.
 Et 70 til 90 procent effektivt og ugiftigt  

 sex-hjælpemiddel til manden ved manglende, nedsat og normal potens,  

 stod der bl.a.
Var det mon et revolutionerende middel på linje med  

 Viagra? Næppe.
Så havde medicinalfirmaerne, eller hvem der  

 måtte stå bag, nok raslet lidt mere med sablerne.
Men interessen  

 blev kun skærpet af, at det er en dyrlæge   [navn], [by] ved  

 Farsø   der sælger midlet.
 Vi kontaktede ham.
Det var nu begrænset, hvad han ville sige.
Ja,  

 faktisk lagde [navn] ud med at sige, at han slet ikke ville udtale sig.
Lidt  

 sagde han nu alligevel.
Som at salget er ment som en provokation i forhold  

 til Viagra, og at den simpleste løsning ofte kan være den  

 billigste og bedste.
 - Men jeg vil altså ikke udtale mig, så  

 længe jeg annoncerer: Bliver løsningen kendt, kan jeg ikke  

 forvente mere salg.
Aha! En provokation   med slag for øje.
Hvorfor  

 ikke understrege den med et par udtalelser? Nysgerrigheden blev endnu en gang understreget.
Vi  

 bestilte midlet   og modtog til vores store overraskelse en flad kuvert.  

 Indeholdende foruden et fortrykt girokort med en opkrævning på 75  

 kr., en brugsanvisning og 17 stykker såkaldt ELA-KA.
 Forbløffelsen var total.
 Ni bittesmå og otte større og helt store  

 husholdningselastikker i varierende tykkelse var det helt præcist.
 Ikke at vi skulle betale for elastikkerne.
- Nej, de er gratis.
Det er selve vejledningen, der  

 koster, lød det forklarende fra [navn], da jeg igen kontaktede ham for  

 bl.a. at spørge, om han synes, at det er bedre at afkræve 75 kr.  

 for nogle elastikker end 75 kr. for en Viagra-pille.
Om det ikke er at  

 bondefange folk? Igen indledte [navn] med at sige, at han ikke ville  

 interviewes.
Og da slet ikke, tilføjede han, med en holdning jeg  

 havde.
 Han ville, fremgik det, overhovedet ikke i avisen.
 - Fordi det kan skade informationen og salget.
Men plattenslager, det er jeg i hvert fald ikke, afviste  

 han.
Ej heller en spøgefugl, fremgik det.
- Selvfølgelig er det alvorligt ment.
Har du aldrig  

 hørt om pubesringen, spurgte han arrigt, inden den korte  

 telefonsamtale sluttede.
Tilbage sad jeg med indholdet af brevet.
De 17 elastikker,  

 vejledning og girokort.
 "Nyt, effektivt og ugiftigt potensmiddel til manden",  

 står der bl.a. i vejledningen, der opfordrer kunden til at spænde  

 elastikken ud med venstre eller højre hånds tommel-, pege- og  

 langefinger og føre det ind over penis samtidig med, at kunden med  

 højre eller venstre hånds fingre trækker forhuden så  

 langt frem foran penishovedet som muligt.
 "ELA-Kaén føres nu så langt tilbage  

 på penis som muligt foran pungen".
 Fidusen er, at ELA-KA, som [navn] kalder elastikken, ikke  

 hindrer blodtilløbet til penis, men den hæmmer  

 blodafløbet fra penis.
 Og så tilføjer han i vejledningen, at  

 ELA-Kaén skal taget af efter ønsket virkning og brug.
 Javel så! Yderligere skriver han:
 "Den kan bruges mange gange   men husk sæbevask  

 efter brug".
 ELA-KA kan med andre ord, som [navn] også skriver,  

 holde længere end kræfterne, så føler man sig fysisk  

 overanstrengt under kønsakten, som det også hedder i  

 vejledningen, må man stoppe i tide.
Nyt potensmiddel.
Tja.
Nu hører elastikker jo ikke  

 til den nyeste opfindelse.
Nyt er det heller ikke, at mænd med  

 potensproblemer anbefales at bruge en gummiring, den såkaldte  

 pubesring.
Det råd kan såmænd hurtigt og effektivt  

 rekvireres hos netdoktoren på Internettet.
Under "Behandling af  

 impotens".
 I modsætningen til [navn]s vejledning, der  

 løber op i 75 kr., koster det kun ganske få øre.
 Til gengæld får man jo altså ikke den  

 udførlige beretning samt en venlig hilsen og ønsket om god sex  

 og fornøjelse af [navn].
Det giver "Den Slappe" til gengæld ikke meget for.  

 Oprørsk spørger en læser, der gemmer sig bag det  

 pseudonym: Er det dyrlægestanden værdigt.
Er det ikke under  

 lavmålet? Tangerer det ikke fup og plat? Artiklen blev illustreret af et billede i  

 pas-fotostørrelse af klageren og et billede af et brev, et girokort  

 fra klageren og nogle elastikker.
Det sidstnævnte billede havde  

 følgende billedtekst:
"75 kr. løber vejledningen op i.
Til gengæld  

 er ELA-KA gratis, fremhæver [navn].
En læser mener, at salget  

 bør standses." I tilknytning til artiklen blev bragt en kommentar fra  

 psykolog  Sten  Hegeler, der frarådede brug af almindelige  

 husholdningselastikker som potensmiddel.
 Klageren har anført, at journalisten optrådte  

 useriøst, ubehøvlet og ukorrekt.
 Klageren har i den forbindelse anført, at han ikke  

 ønskede at deltage i et interview, men at han dog oplyste til  

 journalisten, at Elaka var i familie med en pubesring, men at Elaka virker  

 bedre og skal bruges på en anden måde i henhold til vejledningen.  

 Samtidig med et effektivt middel var det også en provokation mod  

 potenspiller, penisinjektioner og penisforlængende operationer.
Efter at have fået materialerne, beskyldte  

 journalisten ham for bondefangeri, plattenslageri og for at gøre grin  

 med folk, og klageren fik det indtryk, at alt hvad der foregik i hovedet og  

 under bæltestedet var noget uartigt og beskidt.
Han ønskede  

 derfor fortsat ikke at medvirke i et interview.
 Herefter lavede journalisten den påklagede artikel,  

 hvori klagerens vejledning/information blev refereret i udpluk og uden  

 sammenhæng.
 Klageren har anført, at hans annonce ELA-KA! blev  

 bragt i bladet den 3., 10., 17. og 24. januar 1999, men at den negative  

 omtale gav anledning til et meget stort fald af bestillinger.
 Klageren har endelig anført, at han har søgt  

 at få bladet til at råd bod på de skader, der er forvoldt  

 ved at indrykke klagerens annonce gratis 3 gange.
 Klageren har fremlagt den indrykkede annonce, der  

 lyder:
"ELA-KA!   Nyt potensmiddel 70-90% effektivt og ugiftigt sex-hjælpemiddel til  

 manden ved manglende, nedsat og normal potens.
Giver en mere blodfyldt og  

 spændstig rejsning af penis samt mere intense følelser M/K.
10 stk.
ELA-KA gratis.
Udførlig vejledning kr. 50,-  

 + moms og forsendelse, i alt 75 kr,-. Eengangsudgift.
 Bestilles pr. tlf., check el. skriftlig.
Dyrlæge [navn] (+adresse og telefonnummer)" Klageren har endvidere fremlagt kopi af det materiale, der  

 omtales i annoncen.
 Bladet har i en udtalelse om sagen anført, at  

 artiklen havde til hensigt at give læseren mulighed for at vurdere et  

 nyt produkt, herunder om det var rimeligt at betale 75 kroner for en  

 vejledning og 17 stykker ELAKA.
Bladet har videre anført, at bladets journalist ved  

 henvendelsen til klageren præsenterede sig som journalist.
Efter at  

 have modtaget produktet kontaktede bladet atter klageren for at få en  

 kommentar, og klageren blev citeret loyalt i artiklen.
I forbindelse med  

 artiklen blev produktet beskrevet, og der blev indhentet en kommentar fra en  

 kendt sexologisk ekspert.
 Bladet har endelig anført, at det er i god  

 tråd med almindelig forbrugerjournalistik at give læserne  

 mulighed for at vurdere et nyt tilbud på markedet.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Preben Sørensen.
 Pressenævnet udtaler:
 Under henvisning til det af bladet anførte finder  

 Pressenævnet, at god presseskik er overholdt i forbindelse med  

 artiklen.
 Afsagt den 17. marts 1999.
