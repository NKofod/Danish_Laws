§ 1 I Justitsministeriets bekendtgørelse nr. 94 af 22. marts 1933 (instruks  

 for det ved lov nr. 119 af 20. april 1926 anordnede tilsyn med de af  

 eksekutorer behandlede dødsboer), som ændret ved Justitsministeriets  

 bekendtgørelser nr. 278 af 27. august 1959, nr. 355 af 25. juni 1969, nr. 83  

 af 5. marts 1971, nr. 325 af 24. juni 1974, nr. 101 af 14. marts 1979, nr.  

 480 af 17. september 1981, nr. 342 af 28. juni 1982 og nr. 512 af 23.  

 september 1982 foretages følgende ændring:
 § 9,  stk. 2, affattes således:
» Stk. 2.  Revisionsmyndigheden meddeler eksekutor  

 eventuelle antegnelser til bobehandlingen, herunder også vedrørende  

 afgifterne, og påser, at disse berigtiges uden unødig forsinkelse.
Når  

 meddelte antegnelser er berigtiget, eller hvis revisionsmyndigheden ingen  

 antegnelser har, giver revisionsmyndigheden indberetning til  

 Justitsministeriet.
Revisionsmyndigheden meddeler eksekutor kvittance,  

 såfremt Justitsministeriet ikke inden een måned efter indberetningens  

 afgivelse har meddelt, at Justitsministeriet ønsker at foretage yderligere  

 revision.« § 2 Bekendtgørelsen træder i kraft den 1. november 1994.
