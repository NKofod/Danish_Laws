 I medfør af § 6, 1. pkt., § 7, stk. 4, § 11 b, § 16 a, stk. 2, § 17, stk.  

 3, § 18, stk. 1, § 20, stk. 3, § 21 og § 28, stk. 5, i lov om  

 kvalitetskontrol med fisk og fiskevarer, jf. lovbekendtgørelse nr. 649 af 4.  

 august 1993, fastsættes:
Område og definitioner § 1.  Bekendtgørelsen omfatter fremstilling med salg  

 for øje, import, forhandling og anvendelse af tilsætningsstoffer og af  

 forblandinger og foder med tilsætningsstoffer til konsumfisk.
 Stk. 2.  Bekendtgørelsen finder anvendelse på foder, som  

 er bestemt til salg inden for Den Europæiske Union (EU) eller til udførsel  

 til lande uden for EU (tredjelande).
 Stk. 3.  I bekendtgørelsens bilag 1, afsnit 1, er der  

 angivet definitioner.
Anvendelse § 2.  Som tilsætningsstoffer til foder må kun anvendes  

 stoffer og præparater, der er opført i bilag 1.
 § 3.  Tilsætningsstoffer må kun anvendes efter  

 retningslinjerne i bilag 1.
Salg § 4.  Tilsætningsstoffer, der er opført i bilag 1, må  

 kun sælges til de af Landbrugs- og fiskeriministeriet godkendte fabrikanter  

 af forblandinger.
 Stk. 2.  Forblandinger, der indeholder  

 tilsætningsstoffer, som er opført i bilag 1, må kun sælges til de af  

 Landbrugs- og fiskeriministeriet godkendte fabrikanter af foderblandinger.
Pakning og mærkning § 5.  Ved salg skal tilsætningsstoffer og  

 forblandinger være pakket og mærket efter bestemmelserne i bilag 2.
 Stk. 2.  Hvis der anføres andre oplysninger end nævnt i  

 bilag 2, skal oplysningerne være anført tydeligt adskilt fra den krævede  

 mærkning.
 § 6.  Ved salg skal foder, der indeholder  

 tilsætningsstoffer, være mærket efter bestemmelserne i bilag 3, og mærkningen  

 skal være anført sammen med de oplysninger, der kræves i de bestemmelser om  

 foder til fisk, som til enhver tid er fastsat i medfør af loven.
 Stk. 2.  Den mængde tilsætningsstof, der er tilsat, skal  

 deklareres, og den anførte mængde skal kunne påvises med anerkendte  

 analysemetoder, jf. dog stk. 3.
 Stk. 3.  Hvis foderets bestanddele samtidig har et  

 naturligt indhold af det pågældende tilsætningsstof, skal den samlede mængde  

 kunne påvises med anerkendte analysemetoder.
 Stk. 4.  Den samlede mængde af tilsat og naturligt  

 forekommende stof må ikke overstige det største indhold, der er fastsat i  

 tabellen.
 § 7.  Mærkningen skal være anført direkte på  

 beholderen, emballagen eller en hertil fastgjort etiket.
 Stk. 2.  Mærkningen skal være let synlig, klart læselig  

 og uudslettelig.
 Stk. 3.  Ved salg her i landet skal mærkningen være  

 affattet på dansk.
 Stk. 4.  Ved salg til et andet EU-land eller tredjeland  

 skal mærkningen være affattet på mindst et af modtagerlandets officielle  

 sprog.
Tilsyn § 8.  Landbrugs- og fiskeriministeriet kontrollerer,  

 at produkter, der er omfattet af bekendtgørelsen, ved salg opfylder  

 bekendtgørelsens bestemmelser.
 Stk. 2.  Udgifter i forbindelse med udtagelse og  

 forsendelse af prøver samt analyse og test m.v. af prøver foretaget på et  

 laboratorium, der er godkendt af Landbrugs- og fiskeriministeriet, påhviler  

 virksomheden.
Dispensation § 9.  Landbrugs- og fiskeriministeriet kan dispensere  

 fra bestemmelser i bekendtgørelsen, såfremt der er tale om forsøg eller  

 videnskabelige undersøgelser.
 Stk. 2.  Efter ansøgning fastsætter ministeriet i hvert  

 enkelt tilfælde betingelserne for den dispensation, der er nævnt i stk. 1.
Straffe- og ikrafttrædelsesbestemmelser § 10.  Overtrædelse af §§ 2-7 straffes med bøde eller  

 hæfte.
 § 11.  Bekendtgørelsen træder i kraft den 14. december  

 1994.
 Stk. 2.  Bekendtgørelse nr. 811 af 6. oktober 1993 om  

 tilsætningsstoffer til foder til fisk ophæves.
Landbrugs- og fiskeriministeriet, den 1.  

 december 1994 Henrik Dam Kristensen / Mogens Nielsen Bilag 1 1. Definitioner:
 1.1. Daglig ration: Den samlede mængde foder med et vandindhold på  

 12 pct., der gennemsnitlig er nødvendig for fisk af en bestemt art,  

 aldersgruppe og ydelse til at dække det samlede daglige behov for næring.
 1.2. Foder: Produkter af vegetabilsk eller animalsk oprindelse i  

 deres naturlige form, friske eller konserverede, og derivater af disse efter  

 industriel forarbejdning samt organiske eller uorganiske stoffer, ublandede  

 eller blandede, der kan indeholde tilsætningsstoffer.
 1.3. Tilsætningsstoffer: Stoffer eller præparater, dog ikke  

 forblandinger, der er egnede til at påvirke foderets egenskaber eller  

 produktionen af fisk.
 1.4. Foderblandinger: Foder, der i blandinger med eller uden  

 indhold af tilsætningsstoffer er bestemt til at sælges som  

 fuldfoderblandinger eller tilskudsfoderblandinger.
 1.5. Fuldfoderblandinger: Foderblandinger, der på grund af deres  

 sammensætning er tilstrækkelige til at dække den daglige ration.
 1.6. Tilskudsfoderblandinger: Foderblandinger, der har et stort  

 indhold af visse stoffer, og som på grund af deres sammensætning kun sammen  

 med andet foder kan dække den daglige ration.
 1.7. Forblandinger: Blandinger af tilsætningsstoffer og blandinger  

 bestående af et eller flere tilsætningsstoffer med råvarer som bærestof  

 bestemt til fremstilling af foderblandinger.
Retningslinjer for anvendelse af tilsætningsstoffer til foder (Til §§ 2 og 3) 2. Generelle bestemmelser for anvendelse af  

 tilsætningsstoffer:
 2.1. Tilsætningsstoffer må kun anvendes til produktion af foder med de  

 begrænsninger, der er anført i tabellen for henholdsvis mindste- og  

 størsteindhold i foderet eller den produkttype, som tilsætningsstoffet må  

 anvendes til.
 2.2. De begrænsninger i anvendelsen af foder, der indeholder  

 tilsætningsstoffer, der er anført i tabellen, for så vidt angår alder,  

 dosering m.m. skal anføres i brugsanvisningen.
 2.3. Tilsætningsstoffer må anvendes til alt foder, når der i kolonnen  

 »Bestemmelser vedrørende produktion og anvendelse« er angivet  

 »Alt foder«.
 2.4. Medmindre andet er anført i tabellen, gælder de fastsatte mindste- og  

 størsteindhold for fuldfoderblandinger med et vandindhold på 12 pct.
 2.5. Hvis et tilsætningsstof også forekommer i naturlig tilstand i visse  

 af foderets bestanddele, skal den tilsatte mængde tilsætningsstof beregnes  

 sådan, at det samlede indhold af tilsat og naturligt forekommende stof ikke  

 overstiger det størsteindhold, der er fastsat i tabellen.
 2.6. Tilsætningsstoffer må kun blandes i forblandinger og foder, hvis der  

 sikres fysisk-kemisk forenelighed mellem blandingernes bestanddele under  

 hensyn til de tilsigtede virkninger.
 3. Supplerende bestemmelser for selen:
3.1. Selen må kun indgå i foderblandinger, hvis det er fremstillet i form  

 af forblandinger med et bærestof.
Forblandingens andel af den endelige  

 fuldfoderblanding skal mindst udgøre 0,2 pct. af den samlede vægt.
 4. Supplerende bestemmelser for  

 tilskudsfoderblandinger:
 Ud over bestemmelserne i afsnit 2 og 3 og i tabellen gælder følgende  

 bestemmelser for tilskudsfoderblandinger:
 4.1. Tilskudsfoderblandinger må i den fortynding, der er fastsat for deres  

 anvendelse, ikke indeholde større andele af tilsætningsstoffer end fastsat  

 for fuldfoderblandinger i tabellen.
 4.2. For tilskudsfoderblandinger med indhold af selen gælder, at indholdet  

 af selen i tilskudsfoderblandinger ikke må overstige 2,5 mg pr. kg.
 4.3. Uanset bestemmelserne i 4.1. må tilskudsfoderblandinger højst  

 indeholde vitamin D i de mængder, der er angivet i 4.3.1.
 4.3.1. Tilskudsfoderblandinger med indhold af vitamin D, må højst  

 indeholde det femdobbelte af det størsteindhold, der er fastsat for  

 fuldfoderblandinger.
 4.3.2. Tilskudsfoderblandingerne nævnt i 4.3.1. skal have et sådant  

 indhold af andre stoffer, f.eks. proteiner eller mineraler, at de ikke kan  

 anvendes som fuldfoder, men skal opblandes i andet foder før brug.  

 Blandingerne skal anvendes som angivet i brugsanvisningen, jf. tabellen.
Bilag 1 (tabellen), Bilag 2 Bestemmelser for pakning og mærkning af tilsætningsstoffer og  

 forblandinger (Til § 5) 1. Pakning:
 Tilsætningsstoffer og forblandinger må kun forhandles i beholdere eller  

 emballage, der er lukket sådan, at lukningen ødelægges ved åbning og ikke kan  

 bruges igen.
 2. Mærkning:
 2.1. Ved salg skal tilsætningsstoffer være mærket med de oplysninger, der  

 er nævnt i tabel 1. Ved salg skal forblandinger være mærket med de  

 oplysninger, der er nævnt i tabel 2.
 2.2. Den, der er ansvarlig for angivelserne, er den inden for EU  

 etablerede fabrikant, pakker, importør, sælger eller forhandler af  

 tilsætningsstoffer henholdsvis forblandinger.
 2.3. For forblandinger, der indeholder flere tilsætningsstoffer, hvis  

 sidste gyldighedsdato eller holdbarhedsangivelse regnet fra  

 fremstillingsdatoen skal anføres i følge tabel 2, kan der som sidste  

 gyldighedsdato eller holdbarhedsangivelse for alle tilsætningsstofferne  

 angives den dato, der indtræder først.
Bilag 2 (tabel 1) Mærkning af tilsætningsstoffer Mærkning, der er påbudt, er angivet med fed skrift eller »+».
 Mærkning, der er tilladt, er angivet med almindelig skrift eller  

 »o«.
Bilag 3 Bestemmelser for mærkning af foder, der indeholder tilsætningsstoffer (Til § 6) 1. Mærkning af foder:
 1.1. Ved salg skal foder, der indeholder tilsætningsstoffer, være mærket  

 med de oplysninger, der er nævnt i tabellen.
 1.2. Den, der er ansvarlig for angivelserne, er den inden for EU  

 etablerede fabrikant, pakker, importør, sælger eller forhandler af foder, der  

 indeholder tilsætningsstoffer.
1.3. Indholdet af et tilsætningsstof skal angives som mængden af det  

 tilsatte stof, medmindre det af bilag 1 fremgår, at totalindholdet skal  

 angives.
I dette tilfælde skal indholdet angives som summen af den naturligt  

 forekommende og den tilsatte mængde stof.
 1.4. I foder skal indholdet af tilsætningsstoffer angives i mg pr. kg  

 (ppm). Indholdet af vitamin A og D skal angives i I.E. pr. gram.
 1.5. For foder, der indeholder flere tilsætningsstoffer, hvis sidste  

 gyldighedsdato eller holdbarhedsangivelse regnet fra fremstillingsdatoen skal  

 anføres i følge tabellen, kan der som sidste gyldighedsdato eller  

 holdbarhedsangivelse for alle tilsætningsstofferne angives den dato, der  

 indtræder først.
1.6. Ved salg af foder, der er det tilstrækkeligt at forsyne emballagen med angivelsen »tilsat  

 farvestof«/»farvet med«, »konserveret med« eller  

 »tilsat antioxydant« ledsaget af ordene  

 »EØF-tilsætningsstoffer«.
Betingelsen for denne angivelse er, 1.7. Ved salg i løs vægt kan de oplysninger, der kræves i følge dette  

 bilag, meddeles i følgedokumentet.
 1.8. Ved salg af små mængder foder, der er bestemt til den endelige  

 forbruger, er det tilstrækkeligt, at oplysningerne bringes til køberens  

 kendskab ved passende skiltning.
 2. Supplerende mærkning af tilskudsfoderblandinger:
 Ved salg af tilskudsfoderblandinger, der har et større indhold af  

 tilsætningsstoffer end fastsat for fuldfoderblandinger, skal mærkningen i  

 medfør af afsnit 1 suppleres med følgende mærkning:
 2.1. Varen skal betegnes »Tilskudsfoderblanding« eller  

 »Mineralsk foderblanding«.
2.2. I fodringsvejledningen skal anføres: »Dette foder må kun  

 anvendes til (fiskeart og aldersklasse) med indtil . . . . gram pr. kg af det  

 daglige foder«.
Oplysningerne herom skal være i overensstemmelse med  

 bilag 1.
2.3. På mineralske foderblandinger med indhold af selen skal også angives Bilag 3 (tabellen) Mærkning af foder, der indeholder tilsætningsstoffer Mærkning, der er påbudt, er angivet med fed skrift eller  

»+» .
 Mærkning, der er tilladt, er angivet med almindelig skrift eller  

 »o«.
 (* 1) Indholdet må kun angives, hvis tilsætningsstoffet har en funktion i  

 selve foderet og kan kontrolleres ved officielle analysemetoder eller i givet  

 fald ved videnskabeligt forsvarlige metoder.
 (* 2) Hvis tilsætningsstoffets specifikke navn angives, skal disse  

 oplysninger også angives.
lovbekg. nr. 649 af 4. august 1993 (* 1) Bekendtgørelsen indeholder bestemmelser, der gennemfører Rådets  

 direktiv nr. 70/524, EF-Tidende 1970 L270 s. 1, som senest ændret ved  

 Kommissionens direktiv nr. 94/41, EF-Tidende 1994 L 209 s. 18.
