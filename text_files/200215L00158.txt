Tillægsbetænkning afgivet af  

 Trafikudvalget den 5. december 2002 Tillægsbetænkning over Forslag til lov om Bornholmstrafikken A/S [af trafikministeren (Flemming Hansen)] 1. Udvalgsarbejdet Lovforslaget blev fremsat den 23. oktober 2002 og var til  

 1. behandling den 8. november 2002. Lovforslaget blev efter 1. behandling  

 henvist til behandling i Trafikudvalget.
Udvalget afgav betænkning den  

 21. november 2002. Lovforslaget var til 2. behandling den 28. november 2002,  

 hvorefter det blev henvist til fornyet behandling i Trafikudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget  

 modtaget 1 skriftlig henvendelse fra Bornholmsruten A/S.
Trafikministeren har  

 over for udvalget kommenteret henvendelsen.
Deputationer Endvidere har Bornholmsruten A/S mundtligt over for  

 udvalget redegjort for deres holdning til lovforslaget.
Samråd Udvalget har stillet 1 spørgsmål til  

 trafikministeren til mundtlig besvarelse.
Ministeren har besvaret  

 spørgsmålet i et samråd med udvalget den 4. december  

 2002.
Spørgsmål Udvalget har under den fornyede behandling af lovforslaget  

 stillet 3 spørgsmål til trafikministeren til skriftlig  

 besvarelse, som denne har besvaret.
Endvidere har udvalget stillet yderligere  

 3 spørgsmål til trafikministeren, som denne er bedt om så  

 vidt muligt at besvare inden 3. behandling.
2. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Et mindretal i udvalget (EL) indstiller  

 lovforslaget til forkastelse ved 3. behandling.
Enhedslistens medlem af udvalget finder, at der med den  

 valgte model for udbud og selskabsdannelse er en oplagt risiko for, jf.  

 Arriva-sagen, at Bornholmstrafikken som et statsejet selskab vil blive udsat  

 for negativ forskelsbehandling ved et kommende udbud.
Enhedslisten har derfor  

 opfordret trafikministeren til at udskyde udbuddet.
 Enhedslisten opfordrer ligeledes Trafikudvalgets flertal  

 til at udsætte afgivelse af tillægsbetænkning, indtil der  

 er skabt sikkerhed for, at Bornholmstrafikken kan fortsætte med et  

 rimeligt serviceniveau og uden risiko for social dumping i form af flytning  

 af arbejdspladser fra Bornholm, ringere overenskomstvilkår end de  

 danske for besætningen m.m.
Besvarelsen fra trafikministeren på  

 spørgsmål 4, jf.
L 35   bilag 32, bekræfter efter  

 Enhedslistens opfattelse, at der ganske vist vil være en minimal  

 overenskomstmæssig dækning for personalet, men ingen garanti for  

 bevarelse af nuværende arbejdspladser samt det nuværende niveau  

 for løn og arbejdsvilkår.
Dette skal ses i sammenhæng med,  

 at den påtænkte nedlæggelse af  

 København-Rønne-ruten allerede i sig selv vil medføre  

 tab af arbejdspladser på Bornholm.
Den samlede virkning af et udbud kan  

 således, ud over den transportmæssige forringelse, blive en meget  

 alvorlig erhvervsmæssig og social lussing til Bornholm i en situation,  

 hvor alle ellers er enige om, at alt må gøres for at fremme og  

 ikke svække bestræbelserne på at skabe flere arbejdspladser  

 på Bornholm.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Poul Fischer (DF)  Peter Skaarup (DF)  nfmd.  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S)  Poul Andersen (S)  

 Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 35 omdelt efter  

 afgivelse af betænkning Bilagsnr.
