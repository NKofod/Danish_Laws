Skriftlig fremsættelse (21. april 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  

 ændring af selskabsskatteloven (Konsekvensændringer som følge af lov om  

 ændring  

 af lov om elforsyning m.v.) (Lovforslag nr.
L 233).
Lovforslaget skal ses i sammenhæng med Økonomi- og  

 Erhvervsministeriets samtidigt fremsatte forslag om ændring af lov om  

 elforsyning mv.
Forslaget indeholder de skattemæssige konsekvensændringer,  

 der  

 er nødvendige i kraft af den energipolitiske aftale af 29. marts 2004, og  

 dermed Økonomi- og Erhvervsministeriets lovforslag.
Den energipolitiske aftale medfører, at elforsyningslovens §  

 46 ophæves.
Der sondres ikke længere mellem fri og bunden kapital.
Dette bør  

 imidlertid ikke føre til, at der kan ske sambeskatning mellem kollektive  

 elforsyningsvirksomheder.
Forslaget indebærer, at de kollektive  

 elforsyningsvirksomheder fremover ikke kan sambeskattes.
Ved kollektiv  

 elforsyningsvirksomhed forstås efter elforsyningslovens § 5: Offentlig eller  

 privat ejet virksomhed med bevilling, som på offentligt regulerede vilkår har  

 til formål at udføre aktiviteter som netvirksomhed, transmissionsvirksomhed  

 eller systemansvarlig virksomhed.
 Det foreslås desuden, at det alene er de kollektive elforsyningsvirksomheder,  

 der anvender indgangsværdier opgjort efter selskabsskattelovens § 35 O, der  

 ikke kan deltage i en sambeskatning.
 Forslaget ændrer ikke på, at andre el-selskaber, i hvis  

 aktiviteter indgår fx handel og produktion af elektricitet, fortsat kan  

 anvende  

 muligheden for sambeskatning efter gældende regler.
 Det foreslås, at lovforslaget har virkning for sambeskatning  

 fra og med indkomståret 2005. Det er således sigtet med lovforslaget, at det  

 alene har fremtidig virkning, idet hensynet til, at de kollektive  

 elforsyningsselskaber ikke kan sambeskattes, forinden har været varetaget i  

 elforsyningslovens § 46.
Told- og Skattestyrelsen har i forbindelse med  

 lovforberedelsen oplyst, at i 2002 er der 36 sambeskattede el-koncerner.
I  

 hver  

 af disse koncerner indgår mindst en kollektiv elforsyningsvirksomhed, som er  

 omfattet af den gældende § 46 i elforsyningsloven.
 Tidligere godkendte sambeskatninger har ikke kunnet udnyttes  

 lovligt på grund af forbudet i elforsyningslovens § 46. Ændringen af  

 skattelovgivningen kan således foretages med fremtidig virkning uden at gribe  

 ind i berettigede forventninger om beskatningsforholdene for de nuværende  

 kollektive elforsyningsvirksomheder.
 I det omfang håndhævelse af § 46 i elforsyningsloven fører  

 til, at selskaberne må frafalde begæringen om sambeskatning, har forslaget  

 ingen provenumæssige konsekvenser.
 Det foreslås desuden, at statens overtagelse af ejerandele i  

 henhold til en aftale, som indgås af økonomi- og erhvervsministeren i henhold  

 til § 35 a i lov om elforsyning, ikke udløser beskatning af fortjeneste eller  

 tab hos de overdragende selskaber.
Bestemmelsen giver anledning til spørgsmål vedrørende  

 EU-traktatens statsstøtteregler.
Det foreslås af den grund, at tidspunktet  

 for  

 bestemmelsens ikrafttræden fastsættes af skatteministeren, således at  

 bestemmelsen først træder i kraft efter endt notifikation for  

 EU-kommissionen.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
