Ligningsrådet fastslog indledningsvist, at ejerforeningen  

 var et selvstændigt skattesubjekt omfattet af SEL § 1, stk. 1, nr. 6. Rådet  

 fastslog dernæst, at ejerforeningen ved optagelsen af fælleslånet ikke ville  

 handle på egne vegne, men på medlemmernes vegne som fuldmægtig for disse.
De  

 med fælleslånet forbundne renteudgifter ville i konsekvens heraf skulle  

 henføres til medlemmerne af ejerforeningen som rette udgiftshavere.
De  

 enkelte  

 medlemmer - og ikke ejerforeningen - ville dermed kunne fradrage deres andel  

 efter fordelingstal af den samlede renteudgift på fælleslånet, jf.  

 statsskattelovens § 6, stk. 1, litra e.
Ejerlejlighedsforening  

 - fradrag for renteudgift på fælleslån - subjektiv skattepligt - rette  

 udgiftshaver Spørgsmål Vil de enkelte medlemmer af ejerforeningen kunne  

 fradrage deres andel af den samlede renteudgift på et fælleslån, der påtænkes  

 optaget af ejerforeningen? Svar Ja, se sagsfremstilling og begrundelse.
Beskrivelse  

 af de faktiske forhold Ejerforeningen påtænker at iværksætte en række vedligeholdelsesarbejder  

 på ejendommen.
 Til delvis finansiering heraf påtænker  

 ejerforeningen som låntager at optage et 20-årigt fælleslån på 1.800.000 kr.  

 De  

 enkelte medlemmer af ejerforeningen vil overfor långiver hæfte personligt og  

 proratarisk i forhold til tinglyst fordelingstal.
 Det enkelte medlem af ejerforeningen vil sammen  

 med sit bidrag til ejendommens fællesudgifter blive opkrævet sin andel af den  

 samlede ydelse på lånet.
 Det enkelte medlem vil når som helst - både før  

 selve låneoptagelsen som på et senere tidspunkt - kunne indfri sin andel af  

 det  

 samlede lån.
 I ejerforeningens årsregnskab vil såvel restgælden  

 som renteudgifterne blive anført.
Styrelsens  

 indstilling og begrundelse Ved nærværende anmodning om bindende  

 forhåndsbesked søges det fastlagt, om fradragsretten for renteudgifterne på  

 det  

 ovenfor beskrevne fælleslån vil tilkomme de enkelte medlemmer af  

 ejerforeningen  

 eller alternativt vil tilkomme ejerforeningen.
 Anmodningen aktualiserer dermed for det første  

 spørgsmålet, om ejerforeningen er et selvstændigt skattesubjekt eller et i  

 skatteretlig henseende transparent sameje.
 Antages det, at ejerforeningen er et selvstændigt  

 skattesubjekt, aktualiseres for det andet spørgsmålet, om de pågældende  

 renteudgifter skal henføres til ejerforeningen eller de enkelte medlemmer som  

 rette udgiftshavere.
For en besvarelse af spørgsmålet om subjektiv  

 skattepligt for ejerforeningen må det indledningsvist slås fast, at  

 ejerforeningen ikke er omfattet af bestemmelserne i selskabsskattelovens  

 (SEL)  

 § 1, stk. 1, nr. 1-5 b, eller af bestemmelserne i fondsbeskatningsloven.
Da  

 ejerforeningen heller ikke udtrykkeligt er undtaget fra skattepligt efter SEL  

 §  

 3, stk. 1, er spørgsmålet nærmere, om ejerforeningen er omfattet af  

 opsamlingsbestemmelsen i SEL § 1, stk. 1, nr. 6.
 Det er ikke muligt på baggrund af ordlyden af SEL  

 § 1, stk. 1, nr. 6, at foretage en afgrænsning af de selvstændigt  

 skattepligtige foreninger, der er omfattet af bestemmelsen, over for de ikke  

 selvstændigt skattepligtige sammenslutninger.
 Ej heller forarbejderne til bestemmelsen eller  

 forarbejderne til den tidligere gældende bestemmelse i statsskattelovens § 2,  

 nr. 5, litra g, giver bidrag til fastlæggelsen af, hvilke foreninger der er  

 selvstændige skattesubjekter.
 Det må herefter bero på en konkret vurdering, om  

 ejerforeningen er en forening omfattet af SEL § 1, stk. 1, nr. 6. Vurderingen  

 må tage sit udgangspunkt i ejerforeningens vedtægter.
 Det må indledningsvist slås fast, at den blotte  

 benævnelse som forening ikke kan lægges til grund ved den skatteretlige  

 kvalifikation af ejerforeningen.
I vurderingen må dernæst indgå følgende momenter,  

 som Skatteministeriet i TfS 1984, 434 DEP har opstillet som karakteristiske  

 for  

 selvstændigt skattepligtige foreninger.
Sådanne foreninger vil efter  

 departementets udtalelse typisk være kendetegnet ved en flerhed af deltagere,  

 ved en skiftende deltagerkreds og ved, at optagelsen af nye deltagere sker  

 efter objektive kriterier eller eventuelt er helt fri.
Det vil endvidere være  

 kendetegnende, at foreningen styres af foreningsorganer - generalforsamlingen  

 og en valgt bestyrelse - og at en deltagers udtræden er uden retlig betydning  

 for foreningens beståen og ikke giver den udtrædende krav på en andel af  

 foreningsformuen.
Endelig er det karakteristisk, at deltagerne normalt kun  

 hæfter med deres indskud.
 Bortset fra det sidstnævnte moment opfylder  

 ejerforeningen ovennævnte karakteristika.
 Ved fastlæggelsen af om ejerforeningen er et  

 selvstændigt skattesubjekt efter SEL § 1, stk. 1, nr. 6, må der efter Told-  

 og  

 Skattestyrelsens opfattelse lægges særlig vægt på, at ejerforeningen vil  

 vedblive at bestå, uanset at der finder en kontinuerlig udskiftning sted af  

 medlemskredsen.
Der må endvidere lægges særlig vægt på, at  

 ejerforeningens vedtægter ikke giver det enkelte medlem krav på en andel af  

 foreningsformuen ved medlemmets udtræden af foreningen.
Ejerforeningens  

 vedtægter adskiller sig herved fra det typiske sameje.
At dette kriterium må  

 tillægges vægt følger blandt andet af Vestre Landsrets afgørelse i  

 SKM2001.417.VLD.
 På baggrund af ovenstående er det Told- og  

 Skattestyrelsens opfattelse, at ejerforeningen har et så betydeligt  

 foreningspræg, at den må anses for et selvstændigt skattesubjekt omfattet af  

 SEL § 1, stk. 1, nr. 6.
 Told- og Skattestyrelsen henviser til støtte  

 herfor til Østre Landsrets afgørelse i TfS 1993, 455 ØLD, hvis præmisser  

 bygger  

 på en forudsætning om, at ejerforeninger er selvstændige skattesubjekter.
 Det må herefter afgøres, om ejerforeningen eller  

 de enkelte medlemmer er rette udgiftshaver i relation til de pågældende  

 renteudgifter på fælleslånet.
 Det er Told- og Skattestyrelsens opfattelse, at  

 ejerforeningen ved optagelsen af fælleslånet ikke handler på egne vegne, men  

 på  

 medlemmernes vegne som fuldmægtig for disse.
Told- og Skattestyrelsen lægger i den forbindelse  

 vægt på, at de enkelte medlemmer af ejerforeningen over for långiver vil  

 hæfte  

 personligt og proratarisk i forhold til tinglyst fordelingstal.
Styrelsen  

 lægger videre vægt på, at lånet udelukkende optages af hensyn til  

 medlemmerne,  

 idet låneoptagelsen er en alternativ finansieringskilde til opkrævning af  

 ekstraordinære fællesbidrag.
Der lægges endelig vægt på, at de enkelte  

 medlemmer når som helst vil kunne indfri deres andel af det samlede lån.
 De med fælleslånet forbundne renteudgifter vil i  

 konsekvens heraf efter Told- og Skattestyrelsens opfattelse skulle henføres  

 til  

 de enkelte medlemmer af ejerforeningen som rette udgiftshavere.
 De enkelte medlemmer - og ikke ejerforeningen -  

 vil dermed kunne fradrage deres andel efter fordelingstal af den samlede  

 renteudgift på fælleslånet, jf. statsskattelovens § 6, stk. 1, litra e.
 Ligningsrådet  

  

 tiltræder Told- og Skattestyrelsens indstilling og  

 begrundelse.
