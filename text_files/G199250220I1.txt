Formålet med registeret er registrering, databehandling og arkivering af oplysninger til brug ved undersøgelse, behandling, og kontrol af patienter, der i et graviditetsforløb henvises til fødselskontrol, hvori der indgår undersøgelse ved hjælp af ultralyd.
Registeret må anvendes til ultralydsafdelingens planlægning, administration, drift, vedligeholdelse og ressourcestyring vedrørende de opgaver, der ligger inden for afdelingens ansvarsområde.
Registeret må anvendes til forskning og andet videnskabeligt arbejde, der udføres i tilknytning til ultralydafdelingen med henblik på udvikling og metodeforbedring inden for patientbehandlingen.
Personkreds: Registeret må kun indeholde oplysninger om patienter, for hvem der planlægges og/eller gennemføres/er gennemført undersøgelser ved hjælp af ultralyd i forbindelse med fødselskontrol i et graviditetsforløb, samt om personale der deltager/har deltaget i undersøgelserne, og om patientens læge, der henviser/har henvist til ultralydundersøgelse.
 Ikrafttrædelsesdato: 01/09/1992.
