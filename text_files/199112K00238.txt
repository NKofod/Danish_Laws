Nr LSF 238 Forslag til Lov om ændring af lov om ændring af den sociale styrelseslov  

 og lov om social pension m.v. (Udskydelse af revisionsbestemmelse) Fremsat af socialministeren (Else Winther Andersen) den 26. februar 1992 Vedtaget ved tredjebehandling den 7. april 1992 Lov nr. 259 af 17/04/1992 § 1 I lov nr. 399 af 6. juni 1991 om ændring af den sociale styrelseslov og  

 lov om social pension m.v. ændres i § 14, stk. 7, »1991-92«  

 til: »1992-93«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 399 af 6. juni 1991 om ændring af den sociale styrelseslov og  

 lov om social pension m.v., ændres i § 14, stk. 7, »1991-92«  

 til: »1992-93«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Regeringen indgik i efteråret 1990 en aftale med Kommunernes  

 Landsforening om bl.a. kommunal medfinansiering af sociale  

 overførselsindkomster.
I overensstemmelse hermed fremsatte Regeringen i  

 foråret 1991 et lovforslag (L 62) om udlægning af tilkendelseskompetence på  

 førtidspensionsområdet, om kommunal medfinansiering af førtidspension og om  

 ændring af ankemulighederne.
Under behandlingen af dette lovforslag i Folketingets Socialudvalg blev  

 der fra flere sider udtrykt betænkelighed ved, at kommunerne på det  

 foreliggende grundlag fik tillagt kompetencen til at træffe afgørelser i  

 sager om tilkendelse af mellemste og højeste førtidspension m.v.
Den del af  

 lovforslaget, der vedrørte kommunal tilkendelseskompetence i sager om  

 almindelig og forhøjet almindelig førtidspension, blev derimod positivt  

 modtaget.
Det oprindelige lovforslag blev derfor ændret, således at kun  

 tilkendelseskompetencen i sager om almindelig og forhøjet almindelig  

 førtidspension blev foreslået udlagt til kommunerne.
Revaliderings- og  

 pensionsnævnene, der blev bevaret i stort set uændret form, skulle fortsat  

 som 1. instans behandle sager om tilkendelse af mellemste og højeste  

 førtidspension efter pensionslovens § 14, stk. 1 og stk. 2, om  

 invaliditetsydelse og bistands- og plejetillæg efter pensionslovens §§ 16 og  

 18 og om støtte til etablering af selvstændig virksomhed og erhvervelse af  

 motorkøretøj efter bistandslovens §§ 43 og 58.
Der var i Folketinget bred enighed om, at der i folketingssamlingen  

 1991-92 skulle tages endelig stilling til spørgsmålet om tilkendelse af  

 mellemste og højeste førtidspension m.v.
Grundlaget for Folketingets  

 stillingtagen skulle være et udvalgsarbejde.
Efter vedtagelsen af lovforslag L 62 nedsatte Regeringen derfor et udvalg,  

 der bl.a. skulle vurdere og opstille modeller for udlægning af  

 tilkendelseskompetencen for sager vedrørende mellemste og højeste  

 førtidspension m.v.
I udvalget deltager repræsentanter fra bl.a.
De  

 Samvirkende Invalideorganisationer, DA, LO, FTF, Kommunernes Landsforening og  

 Amtsrådsforeningen.
 Udvalget skulle have afsluttet sit arbejde den 1. december 1991 med  

 henblik på fremsættelse af lovforslag i folketingsåret 1991-92, til  

 ikrafttræden den 1. januar 1993.
 Da udvalget imidlertid ikke har kunnet færdiggøre sit arbejde inden for  

 den fastsatte frist, har udvalget fået udsættelse med afslutningen af  

 arbejdet til 1. marts 1992. Da Regeringen ønsker at afvente resultatet af  

 udvalgsarbejdet, vil det ikke være muligt at få et eventuelt lovforslag  

 færdigbehandlet i indeværende folketingssamling, hvorfor det foreslås, at  

 tidspunktet for revision af bestemmelserne om tilkendelseskompetencen m.v.  

 udskydes til folketingsåret 1992-93.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget § 1 I lov nr. 399 af 6. juni 1991 om ændring af den sociale styrelseslov og  

 lov om social pension m.v., ændres i § 14, stk. 7, »1991-92«  

 til: »1992-93«.
 Stk. 7. Socialministeren fremsætter forslag for Folketinget om  

 revision af tilkendelseskompetencen m.v. efter lov om social pension og lov  

 om social bistand inden udgangen af folketingsåret 1991-92.
