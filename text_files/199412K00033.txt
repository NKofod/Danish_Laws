Nr LSF 33 Forslag til Lov om ændring af lov om beskyttelse af de ydre koge i  

 Tøndermarsken Fremsat af miljø- og energiministeren (Svend Auken) den 2. november 1994 Vedtaget ved tredjebehandling den 16. december 1994 Lov nr. 1110 af 21/12/1994 § 1 I lov nr. 111 af 12. marts 1988 om beskyttelse af de ydre koge i  

 Tøndermarsken foretages følgende ændringer:
 1. § 14, stk. 2, ophæves.
 Stk. 3 bliver herefter stk. 2.
 2. § 20 affattes således:
» § 20. Der må ikke anvendes kemiske bekæmpelsesmidler.« 3. § 37, stk. 1 og 2, affattes således:
 »Ud over den i naturbeskyttelseslovens § 26 hjemlede færdsels- og  

 opholdsret har almenheden efter amtsrådets bestemmelse adgang til færdsel til  

 fods på digerne.
Stk. 2. Almenheden har ikke ret til færdsel og ophold uden for  

 offentlige stier ved Rudbøl Sø og i Magisterkog i det område, der afgrænses  

 af digerne. » 4. I § 38 indsættes efter stk. 1 som nyt stykke:
»Stk. 2. Amtsrådet kan tillade visse fravigelser fra  

 bestemmelsen i § 20 efter nærmere regler, der fastsættes af miljø- og  

 energiministeren.« Stk. 2 og 3 bliver herefter stk. 3 og 4.
5. I § 38, stk. 2, der bliver stk. 3, ændres »stk.  

 1« til: »stk. 1 og 2.« 6. I § 40, stk. 1, udgår 2. pkt.
 7. I § 40 indsættes efter stk. 1 som nyt stykke:
»Stk. 2. Fiskerikontrollen påser overholdelsen af  

 bestemmelsen i § 14, stk. 1.« Stk. 2-5 bliver herefter stk. 3-6.
 8. § 47 affattes således:
» § 47. Miljø- og energiministeren nedsætter et rådgivende  

 udvalg for Tøndermarsken til at rådgive om større og principielle spørgsmål i  

 forbindelse med loven.« 9. I § 50, stk. 1, nr. 1, ændres »§ 14, stk. 1 og  

 2« til: »§ 14, stk. 1«, og efter »§ 19« indsættes:  

 »§ 20,».
§ 2 Loven træder i kraft den 1. april 1995.
Oprindeligt fremsat forslag §1 I lov nr. 111 af 12. marts 1988 om beskyttelse af de ydre koge i  

 Tøndermarsken, foretages følgende ændringer:
 1. § 14, stk. 2, ophæves.
 Stk. 3 bliver herefter stk. 2.
 2. § 20 affattes således:
» § 20. Der må ikke anvendes kemiske bekæmpelsesmidler.« 3. § 37, stk. 1 og 2, affattes således:
 »Ud over den i naturbeskyttelseslovens § 26 hjemlede færdsels- og  

 opholdsret har almenheden efter amtsrådets bestemmelse adgang til færdsel til  

 fods på digerne.
Stk. 2. Almenheden har ikke ret til færdsel og ophold uden for  

 offentlige stier ved Rudbøl Sø og i Magisterkog i det område, der afgrænses  

 af digerne. » 4. I § 38 indsættes efter stk. 1 som nyt stk.:
»Stk. 2. Amtsrådet kan tillade visse fravigelser fra  

 bestemmelsen i § 20 efter nærmere regler, der fastsættes af miljø- og  

 energiministeren.« Stk. 2-3 bliver herefter stk. 3-4.
5. I § 38, stk. 2, der bliver stk. 3, ændres »stk.  

 1« til: »stk. 1 og 2.« 6. I § 40, stk. 1, udgår 2. punktum.
 7. I § 40 indsættes efter stk. 1 som nyt stk.:
»Stk. 2. Fiskerikontrollen påser overholdelsen af  

 bestemmelsen i § 14, stk. 1.« Stk. 2-5 bliver herefter stk. 3-6.
 8. § 47 affattes således:
» § 47. Miljø- og energiministeren nedsætter et rådgivende  

 udvalg for Tøndermarsken til at rådgive om større og principielle spørgsmål i  

 forbindelse med loven.« 9. I § 50, stk. 1, nr. 1 ændres »§ 14, stk. 1 og  

 2« til: »§ 14, stk. 1« og efter »§19« indsættes:  

 »§ 20,».
§ 2 Loven træder i kraft den 1. april 1995.
Bemærkninger til lovforslaget Almindelige bemærkninger 1. Indledning Den gældende lov om beskyttelse af de ydre koge i Tøndermarsken er fra  

 1988, lov nr. 111 af 12. marts 1988 (Lovforslag L 77, Folketingstidende  

 1987-1988, 1. samling, tillæg A spalte 1879, FF 3026, 7623, 7977). I  

 forbindelse med lovens vedtagelse blev det forudsat, at ministeren skulle  

 afgive en redegørelse ca. 5 år efter lovens ikrafttræden.
Ministeren har den  

 9. juni 1994 sendt en sådan redegørelse til Folketingets Miljø- og  

 Planlægningsudvalg om lovens virkning.
Redegørelsen munder ud i konkrete  

 forslag til lovændringer, som er anbefalet af Det rådgivende Udvalg for  

 Tøndermarsken.
Loven har sikret driften af området som vedvarende græsarealer med  

 afgræsning og bevanding.
Loven har tillige sikret marsklandskabets bevarelse  

 med dets indhold af natur- og kulturværdier.
Der er dermed bevaret levesteder  

 i området for det plante- og dyreliv, som er truet af fortsat opdyrkning og  

 dræning.
Der er samtidig skabt rammer for en stabil landbrugsmæssig udnyttelse af  

 arealerne.
Der er gennemført en jordfordeling, der har sikret, at de områder,  

 der fortsat kan drives i omdrift er tillagt interesserede landmænd inden for  

 lovens geografiske område.
Det eksisterende be- og afvandingssystem er blevet  

 istandsat og udbygget i størstedelen af området.
Skelgrøfterne fungerer nu  

 som hegn mellem græsmarkerne, hvilket har betydet, at hegnene langs  

 skelgrøfterne har kunnet fjernes, således at kreaturerne har fri adgang til  

 grøfterne.
Der er herved skabt grundlag for et rigt plante- og dyreliv i  

 grøfterne og deres bredzoner og på den måde også fødemuligheder for ande- og  

 vadefugle.
 Efter lovens vedtagelse har Skov- og Naturstyrelsen i samarbejde med  

 Sønderjyllands Amt fulgt naturudviklingen i området.
 Konklusionerne fra den gennemførte overvågning af naturtilstanden i  

 Tøndermarsken er bl.a følgende:
Smådyrene er nu mere udbredt end tidligere.
Der er registreret et stort  

 antal arter af vandbiller, ferskvandssnegle, mv., hvoraf flere arter er  

 sjældne her i landet.
Det er efter en særskilt indsats lykkedes at genoprette bestanden af  

 snæbel i Vidåen.
Arten var næsten udryddet for få år siden.
Sønderjyllands  

 Amt og Landbrugs- og fiskeriministeriet undersøger mulighederne for, at arten  

 kan brede sig til andre tidligere yngleområder.
Det er generelt lykkedes at bevare de til området knyttede rastende  

 vandfuglearter.
Antallet af svaner og nogle gåse- og andearter er blevet  

 forøget, mens andre arter og vadefuglene er gået tilbage.
Der er bevaret en stor artsrigdom af vandlevende smådyr, fisk og  

 vandplanter i Magisterkogen.
Her er flere sjældne og sårbare ynglefugle  

 imidlertid gået tilbage.
I de tre ydre koge er bestanden af ynglende andefugle genoprettet i  

 forhold til niveauet fra midten af 80'erne.
Derimod er bestanden af en række  

 vadefugle fortsat gået tilbage i perioden 1988 - 1994.
En væsentlig årsag til tilbagegangen for de ynglende vadefugle synes at  

 være, at vandstanden har været forholdsvis lav i forårsmånederne.
Den lave  

 vandstand kan skyldes den forholdsvis lave nedbør i en årrække kombineret  

 med, at den gennemgribende renovering af bevandingsssystemet tilsyneladende  

 har indebåret en utilsigtet, kraftigere afvanding af græsarealerne end  

 forudset.
Vandstanden er af afgørende betydning for de ynglende vadefugle.
Der søges derfor over de næste tre år med Digelagets frivillige medvirken  

 gennemført forsøg med ændring af bevandingspraksis.
Forsøgene indebærer bl.a.  

 tidligere indpumpning af vand i kanaler og skelgrøfter og opretholdelse af en  

 højere vandstand i en del af området.
Forsøgene skal belyse, hvordan lovens  

 formål mest hensigtsmæssigt kan kombineres, dels med hensyn til opretholdelse  

 af græsningsdrift, dels om og hvordan den tidligere høje bestandstæthed af  

 ynglende vadefugle fra midten af 1980'erne kan genoprettes.
 Der gennemføres desuden forsøg med græsningstrykket på græsarealer for at  

 undersøge, hvordan dette indvirker på plante- og dyrelivet.
 Miljø- og Energiministeriet vil stå for forsøgenes udførelse i samarbejde  

 med repræsentanter for lodsejere og berørte myndigheder.
 Miljø- og Energiministeriet afholder de nødvendige omkostninger ved  

 forsøgets gennemførelse inden for ministeriets almindelige bevilling.
Det fremgår af redegørelsen om lovens virkning, at der er behov for en  

 revision af loven.
Redegørelsen munder derfor ud i nogle konkrete forslag til  

 lovændringer, som er anbefalet af Det rådgivende Udvalg for Tøndermarsken.
Det foreliggende lovforslag er udarbejdet på grundlag af forslagene i  

 redegørelsen.
Et forslag om ændring af lovens bestemmelser om anvendelse af  

 husdyrgødning har været overvejet. Ændringen er dog ikke medtaget i  

 lovforslaget, idet en udvidelse af dispensationsadgangen ville være i strid  

 med de generelle regler.
Miljø- og energiministeren vil tage initiativ til at udstede en  

 bekendtgørelse efter lov om jagt- og vildtforvaltning om vandfuglejagten  

 inden for lovens geografiske område.
Bekendtgørelsen skal supplere den nye  

 landsdækkende regel om, at gæs kun må jages i tiden fra 11/2 time før  

 solopgang til kl. 10.00, jf.
Miljøministeriets bekendtgørelse nr. 39 af 21.  

 januar 1994 om jagttid for visse pattedyr og fugle mv.
Kl. 10-reglen i  

 Tøndermarsken vil i en forsøgsperiode omfatte alle vandfugle.
 Den nuværende lov indeholder en række overgangsbestemmelser, som  

 indebærer, at nogle af lovens krav først skulle være opfyldt pr. 1. april  

 1994. Den fulde effekt af lovens bestemmelser har derfor ikke kunnet vurderes  

 endeligt i forbindelse med den nævnte redegørelse.
 Miljø- og Energiministeriet vil udarbejde en ny redegørelse på baggrund af  

 udviklingen frem til 1999. I den forbindelse vil også effekten af de  

 frivillige forsøg og kl. 10 - reglen for vandfuglejagt samt Det rådgivende  

 Udvalgs funktion og virkemåde blive vurderet.
2. Lovforslagets hovedindhold Lovforslaget indeholder nogle justeringer af den nugældende lov om  

 beskyttelse af de ydre koge i Tøndermarsken.
Loven har til formål at bevare  

 Tøndermarskens ydre koge og den nedre del af Vidå-systemet som et samlet  

 naturområde af national og international betydning samt at oplyse  

 offentligheden om Tøndermarskens fredningsmæssige værdier.
 Lovens beføjelser skal bl.a. anvendes til at sikre opretholdelse af de  

 biologiske, kulturhistoriske og landskabelige værdier, der knytter sig til  

 driften af store sammenhængende vedvarende græsningsarealer med bevanding og  

 til opretholdelse af driften af græsningsarealerne.
Lovforslagets justeringer tilgodeser såvel natur- som  

 landbrugsinteresserne i området.
Hovedindholdet i lovforslaget er, at der indsættes et forbud mod anvendelse af kemiske bekæmpelsesmidler,  

 som kan fraviges ved amtsrådets dispensation efter regler fastsat af miljø-  

 og energiministeren for at sikre en hurtig bekæmpelse som hidtil af  

 stankelbenslarver og tidsler, og at skabe mulighed for at udvide den kreds af myndigheder, organisationer  

 o. lign., der er repræsenteret i Det rådgivende Udvalg for Tøndermarsken.
3. Administrative og økonomiske forhold Lovforslaget pålægger ikke amtet, kommunerne eller staten øgede  

 omkostninger i nævneværdigt omfang.
Der vil i forhold til Sønderjyllands Amt  

 alene være tale om en lille øgning i antallet af dispensationsansøgninger pr.  

 år.
Den vurdering amtet fremover skal foretage som grundlag for  

 dispensationer til anvendelse af kemiske bekæmpelsesmidler, vil ikke være  

 mere ressourcekrævende end den vurdering, amtet allerede nu skal foretage i  

 forbindelse med tilsvarende ansøgninger efter Naturbeskyttelseslovens § 3.
 Der vil ikke være statslige merudgifter som følge af lovforslaget.
Samlet vil der ikke være økonomiske eller administrative konsekvenser af  

 lovforslaget, hverken for det amtslige eller statslige budget.
Der henvises  

 dog til bemærkningerne vedrørende frivillige forsøg i afsnit 1. Indledning.
4. Miljømæssige konsekvenser Lovforslaget indeholder en miljømæssig forbedring i forhold til den  

 nuværende lov.
Forslaget om at indføre et forbud i loven mod anvendelse af kemiske  

 bekæmpelsesmidler er en yderligere beskyttelse af miljøet i forhold til den  

 nuværende ordning, hvor landmændene alene har skullet anmelde til amtet, før  

 der sprøjtes.
Det er vigtigt, at anvendelsen af kemiske bekæmpelsesmidler  

 begrænses til det mest nødvendige af hensyn til artssammensætningen og  

 individmængden af flora og fauna.
Lovforslaget giver bedre mulighed for at  

 håndhæve begrænsningerne i brugen af kemiske bekæmpelsesmidler.
5. Erhvervsmæssige konsekvenser De erhvervsmæssige konsekvenser, der knytter sig til jordbrugserhvervet,  

 vurderes at være minimale.
Forbudet mod anvendelse af kemiske bekæmpelsesmidler vurderes ikke at have  

 negative konsekvenser for jordbrugserhvervet i nævneværdigt omfang, idet  

 amtsrådet har tilkendegivet at kunne behandle dispensationsansøgninger fra  

 dag til dag.
Da der samtidigt ikke vil være klageadgang, kan behov for  

 sprøjtning effektueres lige så hurtigt som efter den nuværende ordning, hvor  

 landmændene på forhånd skulle anmelde anvendelse af kemiske bekæmpelsesmidler  

 til amtsrådet.
Det årlige antal anmeldelser har alene været i  

 størrelsesordenen 2-3.
 Den foreslåede ordning vil være mere fleksibel end udarbejdelse af en  

 »positivliste«, som ikke tager højde for ændringer i kemiske  

 bekæmpelsesmidler.
 Indførelse af en særregel i denne lov vedrørende anvendelse af kemiske  

 bekæmpelsesmidler vil endvidere være mere fleksibel for jordbrugserhvervet  

 end den gældende regel i Naturbeskyttelseslovens § 3.
 Forslaget om, at miljø- og energiministeren kan tillade flere  

 organisationer at udpege medlemmer til Det rådgivende Udvalg indebærer bl.a.,  

 at alle tre landbrugsorganisationer i området kan blive repræsenteret i  

 udvalget og dermed få en mere permanent indflydelse, jf. bemærkningerne til  

 lovforslagets § 1, nr. 8.
Bemærkninger til lovforslagets enkelte bestemmelser Til § 1 Til nr. 1 Reglen i § 14, stk. 2, foreslås ophævet.
Kravet om spærreriste i ruser af  

 hensyn til odderen er nu blevet generelt gældende over hele landet i medfør  

 af Fiskeriministeriets bekendtgørelse om fiskeredskaber i ferskvand,  

 Fiskeriministeriets bekendtgørelse nr. 810 af 5. oktober 1993. Der er derfor  

 ikke længere behov for en særregel i denne lov.
 Det bemærkes, at Ferskvandsfiskeriloven og den nævnte bekendtgørelse  

 gælder i hele nærværende lovs område, herunder i af- og bevandingskanaler og  

 skelgrøfter.
Til nr. 2 Der foreslås her et generelt forbud mod anvendelse af kemiske  

 bekæmpelsesmidler.
 Forbudet suppleres med en kompetence til amtsrådet til at meddele  

 dispensationer efter nærmere regler, der fastsættes af miljø- og  

 energiministeren.
Forslaget erstatter den nuværende regel om, at ministeren fastsætter  

 regler om anvendelsen af kemiske bekæmpelsesmidler.
Ministeren har ikke  

 udnyttet denne hjemmel til at udarbejde »en positivliste«, bl.a.  

 fordi der ikke er tradition for at sprøjte i de ydre koge i Tøndermarsken.
I  

 stedet er der aftalt en uformel anmeldeordning mellem Sønderjyllands Amt og  

 landbrugsorganisationerne i området.
Ifølge denne aftale må der kun sprøjtes  

 efter forudgående orientering af amtet og kun mod tidsler og angreb af  

 stankelbenslarver.
Tidsler og stankelbenslarver er det eneste, der  

 traditionelt har været behov for at bekæmpe - i ekstraordinære situationer.
I  

 øvrigt fastslår vedtægten for Digelaget for marsken ved Tønder, at lodsejerne  

 skal sørge for, at tidsler mv. er afhugget hvert år inden 1. august.
I de forløbne år har Sønderjyllands Amt modtaget forudgående orientering  

 om sprøjtning i ialt 13 tilfælde.
Der er konstateret 3-4 overtrædelser af  

 ordningen.
 Udfærdigelse af en bekendtgørelse med »positivliste« anses ikke  

 for velegnet i det foreliggende tilfælde, bl.a. fordi der er tale om et  

 relativt ufleksibelt redskab i forhold til ændringer i kemiske  

 bekæmpelsesmidler.
 Et forbud mod anvendelse kombineret med en dispensationskompetence til  

 amtet tilsigter at fastholde sprøjtning på et minimums-niveau og at give  

 bedre mulighed for håndhævelse overfor overtrædelser end den nuværende  

 anmeldeordning.
Miljø- og energiministeren vil fastsætte nærmere regler for amtsrådets  

 dispensationskompetence, med henblik på, at de træder i kraft samtidig med  

 loven, jf. lovforslagets § 1, nr. 5, med ændring af lovens § 38. Hensigten er  

 at give amtsrådet kompetence til at meddele dispensationer til anvendelse af  

 bekæmpelsesmidler mod stankelbenslarver og tidsler.
Reglerne skal samtidig  

 sikre hensynene til flora og fauna i området, herunder, at der så vidt muligt  

 ikke sprøjtes mod tidsler i tilfælde, hvor mekanisk bekæmpelse er mulig, og  

 at der ikke sprøjtes direkte i skelgrøfter mv. og i kreaturernes  

 trampeområder langs disse.
Siden ikrafttrædelsen af Naturbeskyttelsesloven den 1. juli 1992 har  

 reglerne om, at der ikke må foretages ændringer af beskyttede naturtyper og  

 dermed heller ikke må anvendes kemiske bekæmpelsesmidler i større udstrækning  

 end hidtil, også været gældende for ferske enge.
Sønderjyllands Amt har  

 tilkendegivet, at de vedvarende græsarealer i Tøndermarskens ydre koge efter  

 amtets vurdering er omfattede af Naturbeskyttelseslovens § 3.
Det indebærer, at Naturbeskyttelseslovens § 3 gælder ved siden af loven om  

 beskyttelse af de ydre koge i Tøndermarsken for de udpegede, vedvarende  

 græsarealer.
Den generelle bestemmelse i Naturbeskyttelsesloven finder dog  

 ikke anvendelse i den udstrækning det pågældende forhold vedrørende  

 anvendelsen er specielt reguleret i nærværende lov.
 Nærværende lovforslag indebærer derfor, at den generelle bestemmelse i  

 Naturbeskyttelsesloven erstattes af nærværende regelsæt for så vidt angår  

 anvendelsen af kemiske bekæmpelsesmidler på de pågældende arealer.
Efter Naturbeskyttelsesloven er der klageadgang til Naturklagenævnet.
Den  

 foreslåede ændring i nærværende lov vil give landmændene mulighed for om  

 nødvendigt at få tilladelse til at sprøjte mod stankelbenslarver og tidsler  

 uden først at skulle afvente en klagesag i Naturklagenævnet.
Idet der heller  

 ikke er klageadgang til ministeren, og idet Sønderjyllands Amt har  

 tilkendegivet at kunne give skriftlige dispensationer fra dag til dag,  

 tilgodeses hermed landmændenes behov for hurtigt at kunne reagere, under  

 skyldig hensyntagen til natur- og miljømæssige interesser.
Til nr. 3 Den nuværende § 37, henviser til Naturfredningsloven, der blev ophævet med  

 ikrafttrædelsen af Naturbeskyttelsesloven den 1. juli 1992. Ændringen af § 37  

 indebærer, at Naturbeskyttelseslovens udvidede adgangsregler også gælder for  

 Tøndermarskens ydre koge.
 Efter Naturbeskyttelsesloven er som hovedregel anlagte veje og befæstede  

 stier i det åbne land åbne for færdsel til fods og på cykel.
Reglen om almenhedens adgang til færdsel til fods efter amtsrådets  

 bestemmelse på digerne fastholdes.
Endvidere fastholdes reglen om, at  

 almenheden ikke har ret til færdsel og ophold uden for offentlige stier ved  

 Rudbøl Sø og Magisterkog i det område, der afgrænses af digerne.
Reglerne i Naturbeskyttelsesloven om offentlighedens adgang til udyrkede  

 arealer er uændrede i forhold til Naturfredningsloven.
Der er derfor fortsat  

 ikke adgang til de dyrkede græsningsarealer i Tøndermarsken.
Til nr. 4 og 5 Der henvises til bemærkningerne til nr. 2.
Til nr. 6 og 7 I den nugældende lov påser både Sønderjyllands Amt og Fiskerikontrollen  

 overholdelse af lovens § 14, stk. 1, vedrørende fiskeri med garn og vod.  

 Sønderjyllands Amt har foreslået en forenkling af myndighedsstrukturen,  

 således at det fremover i lighed med det øvrige land alene er  

 Fiskerikontrollen, der påser overholdelse af regler om ferskvandsfiskeri.  

 Reglen i § 40, korrigeres i overensstemmelse hermed.
Til nr. 8 I den nugældende lov er nøje fastlagt, hvilke organisationer, der kan  

 udpege medlemmer til Det rådgivende Udvalg for Tøndermarsken.
Den nye regel  

 giver mulighed for, at ministeren kan supplere udvalget med flere medlemmer.
Det forudsættes generelt, at organisationer, der repræsenteres i udvalget,  

 skal have en særlig interesse i lovens administration og bredt kunne indgå i  

 drøftelser herom.
Der skal endvidere tages hensyn til udvalgets størrelse.
Udvalgets medlemmer udpeges af ministeren efter indstilling fra  

 myndigheder og organisationer.
Det forudsættes, at de nuværende medlemmer i  

 udvalget fortsætter.
Det tilsigtes med lovforslaget, at yderligere en  

 landboorganisation i området samt Dansk Botanisk Forening, Danmarks  

 Jægerforbund og Friluftsrådet får mulighed for at blive repræsenteret i  

 udvalget.
Ministeren kan bestemme, at udpegninger gøres tidsbegrænsede eller alene  

 gælder, hvor særlige spørgsmål drøftes i udvalget.
Ministeren ved Skov- og  

 Naturstyrelsen eller udvalget selv vil derudover kunne invitere  

 organisationer, der ikke er repræsenteret i udvalget, til at deltage i  

 drøftelser i udvalget.
Udvalget har i den forløbne periode fungeret godt og været med til at  

 sikre, at loven har været administreret i tæt samarbejde mellem myndigheder,  

 lodsejere og andre parter.
Udvalgets funktion og sammensætning vil blive  

 vurderet igen i forbindelse med den redegørelse, som vil blive udarbejdet på  

 baggrund af udviklingen frem til 1999.
Til nr. 9 Som en konsekvens af ændringen i nr. 1 og nr. 2, ændres også lovens  

 straffebestemmelse.
Til § 2 Det foreslås, at loven træder i kraft den 1. april 1995.
