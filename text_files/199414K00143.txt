Nr BTL 143 Betænkning over Forslag til lov om DSB Rederi A/S   

 Nr L 143 1994-95, 1. samling Afgivet af Trafikudvalget Afgivet: 19950316 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
Et af udvalgets spørgsmål til trafikministeren og dennes svar herpå er optrykt som bilag til betænkningen.
 Endvidere har udvalget modtaget skriftlige henvendelser fra:
Bolig-, Motor- og Hjælpemiddeludvalget, De Samvirkende Invalideorganisationer, Restaurations- og Bryggeriarbejder Forbundet, Samsø Kommune og Statsansattes Kartel.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets, Det Radikale Venstres og  

 Centrum-Demokraternes medlemmer af udvalget) lovforslaget til vedtagelse  

 uændret.
 Et mindretal inden for flertallet (Fremskridtspartiets medlem af udvalget)  

 er betænkelig ved, at der på forhånd mellem regeringen, Venstre og Det  

 Konservative Folkeparti er indgået en sådan bindende aftale, at det ikke har  

 været muligt at ændre i lovforslaget.
 Fremskridtspartiet er således ikke tilfreds med de oplysninger, der er  

 kommet omkring bl.a. åbningsbalancen.
 Fremskridtspartiet udtrykker håb om, at man fremover vil fremlægge  

 lovforslag til drøftelse i Folketinget, inden der indgås bindende aftaler  

 (helt ned i detaljer) mellem partierne.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, men vil  

 stemme for de af mindretallet stillede ændringsforslag.
 Socialistisk Folkeparti og regeringen indgik i sidste folketingsår en  

 treårig aftale om DSB.
Med skiftet af trafikminister blev aftalen imidlertid sat i bero, fordi  

 den nye trafikminister ville afvente nye undersøgelser af aftalen.
Det betød,  

 at aftalen ikke blev underskrevet, og ved finanslovforliget for 1995 fik de  

 borgerlige ind i forliget, at rederi- og busdivisionen skulle udskilles som  

 selvstændige selskaber.
 Det var Socialistisk Folkeparti enig i, men Socialistisk Folkeparti var  

 bestemt ikke enig i, at 25 pct. af aktierne skulle sælges til private, og at  

 der dermed blev åbnet op for en privatisering.
 Socialistisk Folkeparti stemmer derfor imod lovforslaget om udskillelse af  

 rederidivisionen fra DSB.
Endvidere er der en del uklarhed om, hvad DSB som selvstændigt rederi vil  

 i fremtiden.
Således lægges der op til, at færgerne, når  

 Storebæltsforbindelserne står færdige, kan chartres ud til udenlandske skibe  

 med udenlandsk besætning.
Det var bestemt ikke det, Socialistisk Folkeparti havde regnet med at få  

 ud af en selvstændiggørelse af rederidivisionen.
Socialistisk Folkeparti  

 havde til hensigt at bevare de danske arbejdspladser til søs.
 Som en yderligere absurditet kan nævnes, at selv om rederiet bliver  

 selvstændigt, skal de ansatte tjenestemænd ved en nyansættelse i det nye  

 rederi skrive under på, at de ikke må konflikte, hvilket er en  

 tilsidesættelse af de fagretlige regler.
 Et andet mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men vil stemme for de  

 stillede ændringsforslag.
 Enhedslisten finder, at lovforslaget i sin essens indebærer en total  

 afvikling af DSB's skibsfart.
 Udskillelsen af rederidelen af DSB til selvstændigt selskab underlagt  

 markedskræfternes frie spil er efter mindretallets mening en narresut, som  

 alene dækker over en total satsning på de miljøfjendske motorvejsbroer.
 Mindretallet anbefaler en styrkelse af vandtransporten på såvel passager-  

 som godsområdet og kan kun se lovforslaget som et klart skridt i den forkerte  

 retning.
 ÆndringsforslagAf et mindretal (SF), tiltrådt af et  

mindretal (EL):
 Til § 4 1) Paragraffen udgår.
 Til § 5 2) Efter stk. 3 indsættes som nyt stykke:
»Stk. 4. Selskabet er forpligtet til på færger, der sejler  

 til udlandet, at anvende besætninger, der overvejende er hjemmehørende i  

 Danmark eller arbejder under danske overenskomster.« Til § 6 3) I stk. 2 indsættes efter 1. pkt. som nyt punktum:
»Overgår de i stk. 1 nævnte tjenestemænd til ansættelse i selskabet,  

 har de pågældende ret til at deltage i kollektive konflikter efter gældende  

 regler.« 4) Efter stk. 6 indsættes som nyt stykke:
»Stk. 7. De af medarbejderne valgte medlemmer af selskabets  

 bestyrelse skal være ansat i DSB Rederi A/S, jf. dog stk. 6.« Bemærkninger Til nr. 1 Ændringsforslaget indebærer, at der ikke kan foretages delvist  

 salg af aktierne.
Disse skal ejes fuldt ud af staten.
 Til nr. 2 Ændringsforslaget medfører, at DSB Rederi A/S er forpligtet til  

 at anvende besætninger ved udenlandsk færgefart, der for den overvejende del  

 enten er hjemmehørende i Danmark eller arbejder efter dansk overenskomst.
 Til nr. 3 Ændringsforslaget betyder, at hvis statstjenestemænd overgår til  

 ansættelse i DSB Rederi A/S på særlige vilkår, skal de have ret til at  

 deltage i kollektive konflikter efter gældende fagretlige regler.
Til nr. 4 Ændringsforslaget indebærer, at alene ansatte i DSB Rederi A/S  

 kan vælges til bestyrelsen for DSB Rederi A/S som medarbejdervalgte  

 repræsentanter.
Medarbejdere, der af den ene eller anden grund har  

 tjenestefrihed uden løn, kan ikke vælges som medlemmer af bestyrelsen som  

 repræsentant for medarbejderne.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Svend  

 Erik Hovmand (V) Helge Sander (V) Hans Christian Schmidt (V) Kaj Ikast (KF)  

 Brian Mikkelsen (KF) Stefan G.
Rasmussen (KF) Ole Donner (FP) Bilag Et af udvalgets spørgsmål til trafikministeren og dennes svar herpå  

Spørgsmål 22:
ad side 8 »Hvordan sikres det, at private får samme vilkår ved at benytte DSB's  

 henholdsvis statens havne som DSB's egne færger (lige  

 konkurrencevilkår)?» Svar:
 Lovforslaget indebærer, at der foretages en adskillelse mellem DSB som  

 havneejer og DSB Rederi A/S som operatør.
 Herved vil der blive etableret en ordning, der svarer til forholdene i  

 statshavnene.
 Såvel privatejede som ikkeprivatejede rederier kan her få adgang til  

 havnene, i det omfang pladsforholdene tillader det, og det samme vil gælde  

 for de af DSB ejede havne, og gælder i øvrigt allerede i dag i de kommunale  

 havne, som DSB besejler.
 Havneejeren, herunder DSB, skal behandle de rederier, der besejler  

 havnene, på et ensartet grundlag.
