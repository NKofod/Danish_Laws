 I medfør af § 45, stk. 3, § 50, stk. 2, og § 56 i lov nr. 372 af 13. juni  

 1973 om miljøbeskyttelse fastsættes:
 Myndighederne:
 § 1: Kommunalbestyrelsen fører tilsyn med private spildevandsanlæg og med,  

 at de i medfør af miljøbeskyttelseslovens kapitel 3 og i  

 landvæsensretskendelser fastsatte beskyttelsesforanstaltninger i relation til  

 vandforsynsanlæg overholdes.
 Stk. 2.  Amtsrådet fører tilsyn med offentlige  

 spildevandsanlæg.
 Stk. 3.  Miljøstyrelsen fører tilsyn med  

 spildevandsanlæg, der drives og/eller vedligeholdes af amtsrådet eller  

 hovedstadsrådet.
 § 2.  Amtsrådet fører tilsyn med forureningstilstanden  

 i vandløb, søer og i de kystnære dele af søterritoriet.
 § 3.  I Københavns, Frederiksborg og Roskilde  

 amtskommuner samt i Københavns og Frederiksberg kommuner varetages amtsrådets  

 opgaver efter denne bekendtgø2.27e af hovedstadsrådet.
 Spildevandsanlæg og -udledninger.
§ 4.  Tilsynsmyndigheden, jfr. § 1, fører tilsyn med,  

 at spildevandsanlæg etableres, drives og vedligeholdes i overensstemmelse med  

 det i udledningstilladelsen (vandløbsretskendelsen) fastsatte, herunder at  

 vilkår om driftskontrol overholdes.
Der føres endvidere tilsyn med, at de til  

 spildevandsanlæggene hørende rensningsanlæg, herunder overfaldsbygværker og  

 udløbsledninger, fungerer tilfredsstillende og med, at spildevandsudledningen  

 ikke ændres på en måde, der forudsætter tilladelse efter lovens § 18.
§ 5.  Ved offentlige spildevandsanlæg, større private  

 fælles spildevandsanlæg for husspildevand samt spildevandsanlæg med særskilt  

 udledning fra virksomheder, der er omfattet af lovens kapitel 5, lader  

 tilsynsmyndigheden, jfr. § 1, normalt 2 gange årligt foretage besigtigelse af  

 recipienten omkring udløbsstedet.
Der udtages samtidig prøver af tilløb til  

 og afløb fra det til spildevandsanlægget hørende rensningsanlæg.
 Stk. 2.  For så vidt angår andre spildevandsanlæg med  

 særskilt udledning end de i stk. 1 nævnte, lader tilsynsmyndigheden i  

 fornødent omfang foretage besigtigelse af recipienten omkring udløbsstedet  

 med udtagelse af prøver af udledningen.
 § 6.  Tilsynsmyndigheden bestemmer, hvem der skal  

 foretage prøveudtagningen, hvornår og hvorledes prøveudtagningen skal foregå,  

 og hvem der skal foretage undersøgelse af vandprøverne.
 Stk. 2.  Meddelelse om undersøgelsesresultaterne sendes  

 til den, der er ansvarlig for spildevandsanlæggets drift og vedligeholdelse,  

 samt til embedslægeinstitutionen.
 Forureningstilstanden i vandområderne.
 § 7.  Amtsrådet fører tilsyn med forureningstilstanden  

 i vandløb, søer og i de kystnære dele af søterritoriet og kontrollerer, at de  

 i medfør af lovens § 61 fastsatte kvalitetskrav opnås og fastholdes.  

 Amtsrådet koordinerer det tilsyn, der efter miljøministeriets bekendtgørelse  

 nr. 170 af 29. marts 1974 af reglement om miljøbeskyttelse påhviler  

 kommunalbestyrelserne med hensyn til badevandskvaliteten.
 Stk. 2.  Såfremt et vandløbssystem er beliggende i mere  

 end en amtskommune, varetages tilsynet i fællesskab efter nærmere aftale.
§ 8.  Amtsrådet udarbejder oversigter over hver enkelt  

 recipients forureningstilstand, over art og mængde af udledt spildevand samt  

 over de kvalitetskrav, der er fastsat under hensyntagen til den planlagte  

 anvendelse af de enkelte recipienter.
Vedkommende kommunalbestyrelse og  

 miljøstyrelsen gøres bekendt med oversigterne.
 § 9.  Kommunalbestyrelsen påser, at fristerne for  

 udførelse af private spildevandsanlæg i henhold til den af  

 kommunalbestyrelsen udarbejdede spildevandsplan overholdes, jfr. lovens § 23.
Stk. 2.  Amtsrådet påser, at fristerne i de kommunale  

 spildevandsplaner for udførelse af spildevandsanlæg overholdes.
Amtsrådet  

 påser endvidere, at planerne til stadighed revideres i overensstemmelse med  

 udviklingen i bebyggelses- og erhvervsstrukturen m.v., jfr. lovens § 21, stk.  

 3, og § 24.
 Beslutninger og klage.
 § 10.  Finder tilsynsmyndigheden, at de foretagne  

 undersøgelser m.v. giver anledning til foranstaltninger med hensyn til  

 spildevandsanlægget, tager den initiativ til, at sådanne foranstaltninger  

 iværksættes, herunder ved meddelelse af påbud i medfør af lovens § 25.
 Stk. 2.  Konstateres der i forbindelse med tilsynet med  

 vandløb, søer og de kystnære dele af søterritoriet forhold, der efter  

 tilsynsmyndighedens skøn enten klart strider mod lovens § 17, stk. 1, eller  

 må anses som en grov overtrædelse af givne forbud, påbud eller vilkår, kan  

 tilsynsmyndigheden anmelde forholdet til politiet, jfr. lovens § 83.
 § 11.  Kommunalbestyrelsens, amtsrådets og  

 hovedstadsrådets afgørelser vedrørende tilsynet kan indbringes for  

 miljøstyrelsen efter reglerne i lovens kapitel 11.
 Ikrafttræden.
 § 12.  Bekendtgørelsen træder i kraft den 1. oktober  

 1974. Samtidig ophæves landbrugsministeriets bekendtgørelse nr. 252 af 4.  

 juni 1970 om tilsyn med vandløb og kontrol med forurening af vandområder.
 Miljøministeriet, den 29. marts 1974.
 Holger Hansen.
 /Niels Borre.
