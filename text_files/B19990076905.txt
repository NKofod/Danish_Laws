 Bekendtgørelse om ændring af  

 bekendtgørelse om opkrævning af indkomstskat for personer  

 m.v.
§ 1 I bekendtgørelse nr. 734 af 10. oktober 1998 om opkrævning af  

 indkomstskat for personer m.v. foretages følgende ændringer:
 1. Indledningen før Kapitel 1 affattes  

 således:
 »I medfør af til § 43, stk. 2, § 45,  

 stk. 1, § 46, stk. 2, 3. og 4. pkt., § 48, stk. 1, 3  

 og 4, stk. 6, 4. pkt., og stk. 9, § 48 A, § 48 C,  

 stk. 3, § 48 D, § 50, stk. 2, § 51, § 52,  

 stk. 2, 3. og 4. pkt., § 53, stk. 1, 3. pkt., § 55 A,  

 § 56, stk. 1, 7 og 10, § 57, stk. 1 og 4, § 61,  

 stk. 3, § 61 A, § 65, stk. 4, § 65 C, stk. 2 og  

 3, § 66, stk. 1-3, § 66 A, stk. 1, § 72,  

 stk. 1, § 73, stk. 9, § 76, § 79, stk. 1,  

 § 84, § 85, § 86, § 88, stk. 1, § 89 A,  

 stk. 8, § 89 C og § 114 i kildeskatteloven, jf.  

 lovbekendtgørelse nr. 639 af 3. august 1999, samt § 32 D,  

 § 32 E og § 34 i ligningsloven, jf. lovbekendtgørelse nr.  

 754 af 28. september 1999, fastsættes:«.
 2. § 20, nr. 8, litra b, affattes således:
 »b) Løbende ydelser i henhold til lov om  

 arbejdsskadeforsikring og lov om sikring mod følger af  

 arbejdsskade.«.
 3. I § 20, nr. 19, ændres »som nævnt i  

 § 20, stk. 1-2, § 46, stk. 1, og § 50, stk. 3,  

 i lov om beskatningen af pensionsordninger m.v.« til: »som nævnt i  

 § 20, stk. 1-2, og § 46, stk. 1, i lov om beskatningen af  

 pensionsordninger m.v., samt § 50, stk. 4 og 8, i samme lov, som  

 affattet ved lovbekendtgørelse nr. 580 af 7. august 1991.«.
 4. I § 20, nr. 27, ændres »ligningslovens  

 § 16 E, stk. 1, nr. 5« til: »afskrivningslovens § 40,  

 stk. 3«.
 5. Efter § 28 indsættes:
»§ 28 A.
Indeholdelsespligtige, jf. dog stk. 2 og 3, skal  

 foretage indberetning til de statslige told- og skattemyndigheder af CPR-nr.  

 på de personer, som den indeholdelsespligtige har udbetalt eller  

 godskrevet A-indkomst til i den foregående A-skatteperiode.  

 Indberetningspligten består, uanset der er foretaget indeholdelse af  

 A-skat eller ej. § 28, stk. 6, finder tilsvarende anvendelse  

 på indberetninger af personnumre.
 Stk. 2. Indberetningspligten omfatter ikke udbetaling eller  

 godskrivning af følgende A-indkomster:
 1)	Ydelser efter lov om social pension.
 2)	Ydelser efter pensionsbeskatningsloven.
 3)	Udbetalinger, der foretages af statsanerkendte  

 arbejdsløshedskasser registreret i Arbejdsministeriet til personer,  

 hvis identitet m.v. den enkelte arbejdsløshedskasse løbende  

 indberetter til Kommunedata efter aftale indgået med Kommunernes  

 Landsforening eller Arbejdsministeriet.
 4)	Løn m.v. til personer, der ikke har CPR-nr.
 Stk. 3. § 5 i bekendtgørelse nr. 1251 af 13.  

 december 1996, som ændret ved bekendtgørelse nr. 1092 af 23.  

 december 1998, finder tilsvarende anvendelse for indberetningspligten efter  

 stk. 1.
 Stk. 4. Indberetning efter stk. 1 skal foretages inden  

 for samme frister, som gælder for indgivelsen af angivelser, jf.  

 § 28, stk. 2, 4, 5 og 7.
 Stk. 5. Told og Skattestyrelsen kan fastsætte  

 nærmere regler for administrationen af indberetningspligten.
§ 2 Stk. 1. Bekendtgørelsen træder i kraft den 1.  

 januar 2000. Samtidig ophæves bekendtgørelse nr. 975 af 20.  

 november 1996 om pligt til indberetning af identiteten af modtagere af  

 A-indkomst.
