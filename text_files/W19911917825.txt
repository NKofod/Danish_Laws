 Kontanthjælp i form af grundydelse til ægtepar skal ydes efter samme  

 bestemmelse i bistandslovens § 37, stk. 2.
 I forbindelse med familiesammenføring skal den samlede hjælp derfor  

 beregnes efter den høje (dobbelte) grundydelse, jf. § 37, stk. 2, 1.
 punkt, indtil ægteparret har modtaget grundydelsen i en sammenhængende  

 periode på 9 måneder.
 SAGSFREMSTILLING:
M kom i 1986 til Danmark som flygtning.
Han modtog i perioder  

 kontanthjælp.
I 1988 indgik han ægteskab med H, som den 9. september 1989 kom  

 til Danmark efter reglerne om familiesammenføring.
Begge ægtefæller modtog  

 herefter kontanthjælp med grundydelse efter bistandslovens § 37, stk. 2, 1.  

 punkt.
 Da M havde modtaget kontanthjælp i en sammenhængende periode på 9 måneder,  

 nedsatte kommunen fra den 1. marts 1990 grundydelsen for begge ægtefæller,  

 jf. bistandslovens § 37, stk. 2, 4. punkt., (nugældende § 37, stk. 2, 5.  

 punkt.).
 Amtsankenævnet ændrede kommunens afgørelse, idet nævnet fandt, at der  

 tidligst kunne ske nedsættelse af den almindelige (dobbelte) grundydelse til  

 ægteparret på det tidspunkt, hvor også hustruen havde modtaget den  

 almindelige grundydelse i 9 måneder.
 Sagen er behandlet på principielt ankemøde til afklaring af spørgsmålet  

 om, fra hvilken dato 9 måneders reglen i bistandslovens § 37 gjaldt for dette  

 ægtepar, idet parret var blevet gift længe inden familiesammenføringen, jf.  

 herved Socialministeriets vejledning af 5. marts 1987 om kontanthjælp, pkt.  

 6.
 AFGØRELSE:
 Kontanthjælp, som udmåltes efter reglerne om grundydelsen til ægtepar,  

 kunne ikke ydes efter forskellige bestemmelser i bistandslovens § 37, stk. 2.
 Ankestyrelsen var således enig med amtsankenævnet om, at der i henhold til  

 bistandslovens § 37, stk. 2, 4. punkt. (nugældende § 37, stk. 2, 5. punkt.)  

 tidligst ville kunne ske nedsættelse af den almindelige (dobbelte)  

 grundydelse til ægteparret på det tidspunkt, hvor også hustruen havde  

 modtaget den almindelige grundydelse i 9 måneder.
 Ankestyrelsen tiltrådte således amtsankenævnets afgørelse.
