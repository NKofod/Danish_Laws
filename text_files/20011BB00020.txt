Fremsat den 3. oktober 2001 af Mariann Fischer  

 Boel (V), Svend Aage Jensby (V), Kristian Jensen (V), Flemming Hansen (KF),  

 Brian Mikkelsen (KF), Klaus Kjær (DF), Kristian Thulesen Dahl (DF),  

 Sonja Albrink (CD) og Kim Behnke (UP) Forslag til folketingsbeslutning om 100 pct. omkostningsgodtgørelse i skattesager  

 m.v., hvor skatteyderne får fuldt eller delvist medhold Folketinget pålægger regeringen i  

 indeværende folketingssamling at fremsætte lovforslag, der  

 medfører, at satsen for omkostningsgodtgørelse forhøjes  

 fra 50 pct. til 100 pct. i skattesager m.v. mod staten, hvor skatteyderen  

 får fuldt eller delvist medhold.
Bemærkninger til forslaget Forslaget pålægger regeringen i  

 indeværende folketingssamling at fremsætte lovforslag, der  

 medfører, at satsen for omkostningsgodtgørelse forhøjes  

 fra 50 pct. til 100 pct. i skattesager m.v. mod staten, hvor skatteyderen  

 får fuldt eller delvist medhold.
Det er forslagsstillernes opfattelse, at en person eller  

 virksomhed, som får fuldt eller delvist medhold i sin påstand,  

 skal have 100 pct. godtgørelse for udgifter til sagkyndig bistand i  

 forbindelse med sagens førelse.
Har skattemyndighederne med urette  

 ændret en skatteyders selvangivelse m.v., skal skatteyderen ikke  

 stå tilbage med en udækket regning vedrørende udgifter til  

 sagens førelse.
Ud fra et retssikkerhedssynspunkt er det kritisabelt,  

 at en skatteyder, som får fuldt eller delvist medhold, skal stå  

 tilbage med et økonomisk tab på trods af, at skatteyderen har  

 haft ret fra starten.
Skattereglernes kompleksitet medfører, at det  

 uanset officialprincippet (undersøgelsesprincippet)   i mange  

 skattesager (herunder i stort omfang sager om personbeskatning) er  

 nødvendigt for skatteyderen at benytte sig af sagkyndig bistand.
Folketinget vedtog i foråret 2000 ved lov nr. 464 af  

 31. maj 2001 at udvide skattestyrelseslovens regler om  

 omkostningsdækning til sagkyndig bistand i skattesager.
Loven var en  

 udmøntning af Omkostningsdækningsudvalgets anbefalinger i  

 betænkning nr. 1382 fra februar 2000 om  

 omkostningsdækningsordningen.
Lovændringen indebar, at ordningen  

 blev udvidet til at omfatte flere sagstyper, og at kredsen af  

 tilskudsberettigede personer samt arten af tilskudsberettigede udgifter blev  

 udvidet.
Endvidere blev godtgørelsesprocenten forhøjet.  

 Således er satsen for omkostningsdækning med virkning fra den 5.  

 april 2000 forhøjet til 50 pct. mod tidligere 32 pct. for selskaber og  

 38 pct. for personer, uanset om skatteyderen vinder eller taber sagen.
Der er  

 endvidere indført en godtgørelse på 85 pct. af de  

 afholdte udgifter ved en sags videreførelse ved næste instans  

 på myndighedernes initiativ.
Endelig er det blevet muligt for  

 Ligningsrådet at bestemme, at udgifter, der er afholdt til syn og  

 skøn i sager om bindende forhåndsbesked, skal godtgøres  

 med 100 pct.
Der henvises vedrørende lovændringen til  

 lovforslag nr.
L 267, folketingsåret 1999-2000, Folketingstidende  

 1999-2000, tillæg A 7469 og 7499, tillæg B 1143, tillæg C  

 1108 samt forhandlingerne 6960, 8492 og 8759.
Under Folketingets behandling af det  

 pågældende lovforslag stillede forslagsstillerne sammen med  

 Kristeligt Folkeparti ændringsforslag om højere  

 godtgørelse i de sager, hvor skatteyderen får fuldt eller  

 delvist medhold.
Desværre var der ikke dengang flertal i Folketinget  

 til at få ændringsforslaget vedtaget.
 Forslagsstillerne mener fortsat, at der er al mulig grund  

 til at få gennemført en 100 pct.-omkostningsgodtgørelse i  

 de sager, hvor skatteyderen får fuldt eller delvist medhold, og finder  

 anledning til at fremhæve en række nye oplysninger af betydning  

 for problemstillingen.
Under Folketingets behandling i folketingsåret  

 2000-01 af det daværende Frihed 2000 s beslutningsforslag nr.
B 97 om  

 en ændring af omkostningsgodtgørelsesreglerne i skattesager har  

 skatteministeren i sin besvarelse af Skatteudvalgets spørgsmål 4  

 og 7 (B 97   bilag 3) afvist en 100 pct.-dækning i de skattesager, som  

 skatteyderen vinder, bl.a. med henvisning til, at  

 Omkostningsdækningsudvalget har påpeget, at en ordning, hvorefter  

 der kan ydes en godtgørelse på 100 pct., forudsætter, at  

 myndighederne må foretage en kontrol af det rimelige i det krav  

 på godtgørelse, som skatteyderen rejser over for myndighederne,  

 for at undgå misbrug af en sådan ordning.
Det er  

 skatteministerens vurdering, at en skatteyder ved 100 pct. godtgørelse  

 ikke vil have et tilstrækkeligt incitament til at undgå  

 grundløse klager eller til at økonomisere med sine udgifter til  

 sagen.
Skatteministeren finder videre, at en sådan  

 skønsmæssig vurdering af rimeligheden af skatteyderens krav vil  

 kræve etablering af særlige myndigheds- og klagestrukturer, for  

 at skatteyderen skal have tillid til myndighedernes afgørelser.
Det er forslagsstillernes opfattelse, at der i en  

 godtgørelsesordning som foreslået   hvorefter der fortsat ydes  

 skatteyderen godtgørelse på 50 pct. i de sager, som denne taber,  

 og 100 pct. godtgørelse i de sager, som vindes fuldt eller delvis  

 rent faktisk er indbygget et incitament for skatteyderen til ikke at  

 føre grundløse klager og til at økonomisere sine  

 udgifter til sagen.
Skatteyderen må nemlig naturligt lade det  

 indgå i sine overvejelser, at der   også på trods af en  

 sagkyndigs forsikringer om det modsatte   er en risiko for at tabe sagen,  

 hvorved skatteyderen selv må afholde 50 pct. af udgiften.
Dertil  

 kommer, at en skattesag af hovedparten af alle skatteydere normalt anses for  

 en både langvarig og belastende sag, som man helst så sig  

 foruden.
Af samme grund må forslagsstillerne sætte  

 spørgsmålstegn ved skatteministerens antagelse om, at en ordning  

 med 100 pct. omkostningsgodtgørelse forudsætter etablering af  

 særlige myndigheds- og klagestrukturer.
 Med henvisning til disse selvregulerende forhold finder  

 forslagsstillerne ikke, at den af skatteministeren anførte risiko for  

 grundløse klager og misbrug af ordningen kan begrunde, at der ikke  

 indføres 100 pct. omkostningsgodtgørelse i disse sager.
Forslagsstillerne har videre noteret sig, at det i  

 oversigt over større budgetændringer (Skatteudvalget alm. del  

 bilag 762, folketingsåret 2000-01) fremgår vedrørende § 9,  

 at der fra finanslov 2001 til finanslovforslag 2002 sker en  

 budgetændring vedrørende udgifter til sagkyndig bistand i  

 skattesager m.v. fra  64,3 mio. kr. til 50,8 mio. kr., dvs. et fald på  

 13,7 mio. kr., og at udgiftsniveauet er nedsat i forhold til det, der var  

 forventet som følge af de ændrede regler for  

 omkostningsdækning til sagkyndig bistand, jf. lov nr. 464 af 31. maj  

 2001. Skatteministeren har oplyst, at nedjusteringen af udgiftsniveauet  

 skyldes, at der ikke har været så mange sager som skønnet  

 i forbindelse med den pågældende lovændring.
I forbindelse  

 med lovændringen skønnede man, at antallet af sager ville blive  

 fordoblet til ca. 5.200 sager årligt.
Dette skøn er på  

 baggrund af erfaringerne efter lovændringerne nu væsentligt  

 nedjusteret til 4.000 sager for hvert af årene 2001 og 2002. Der  

 henvises vedrørende skatteministerens oplysninger til Skatteudvalgets  

 alm. del   bilag 820, folketingsåret 2000-01.
I forbindelse med udvidelsen af  

 omkostningsgodtgørelsesordningen i foråret 2000 blev det  

 vedtaget, at skatteministeren årligt skal afgive en redegørelse  

 til Folketinget om den udgiftsmæssige udvikling m.v. i sager, hvortil  

 der kan ydes omkostningsgodtgørelse.
Formålet er at følge  

 udviklingen på området med henblik på senere eventuelle  

 ændringer af ordningen.
 Skatteministeriets redegørelse fra september 2001  

 om sager om omkostningsgodtgørelse i perioden fra den nævnte  

 lovs ikrafttræden 5. april 2000 til og med den 31. december 2000 er den  

 første (omdelt i Skatteudvalget på B 97   bilag 6,  

 folketingsåret 2000-01). Af redegørelsen side 12 fremgår,  

 at de fremtidige udgifter til omkostningsgodtgørelsesordningen  

 skønnes at ligge på 40-50 mio. kr. pr. år.
Forslagsstillerne har videre noteret sig, at det  

 fremgår af redegørelsen (bl.a. side 1-2), at regnskabstallet for  

 2000 viser, at der er sket en stigning i udgifterne til godtgørelse  

 for sagkyndig bistand fra 21 mio. kr. i 1999 til 29,3 mio. kr. i 2000, og at  

 det i redegørelsen antages, at den stigende udgift til  

 omkostningsgodtgørelse kan skyldes en mindre stigning i antallet af  

 sager, hvorimod der ikke er belæg for at antage, at de skattepligtige i  

 større omfang lader sig repræsentere af rådgivere.
Det kan  

 efter redegørelsen tyde på, at stigningen i udgifterne i 2000  

 overvejende stammer fra de nye regler om højere procentsatser.
Forslagsstillerne skal her påpege vedrørende  

 spørgsmålet, om de skattepligtige i større omfang lader  

 sig repræsentere af rådgivere, at det fremgår af  

 redegørelsen side 12-13, at en stikprøveundersøgelse i  

 Landsskatteretten på sagsindgangen i juni 1999 viste, at 75 pct.  

 benyttede sig af repræsentanter, og at en tilsvarende stikprøve  

 i marts 2001 viste, at 74 pct. benyttede sig af repræsentanter.
Det vil  

 sige et fald i anvendelsen af repræsentanter! De nuværende erfaringer viser altså, at en  

 udvidelse af reglerne for omkostningsgodtgørelse hverken fører  

 til en voldsom stigning i antallet af sager, eller at skatteyderne i  

 større omfang anvender rådgivere.
Dette er også i  

 tråd med forslagstillernes antagelser om, at langt de fleste  

 skatteydere er ganske tilbageholdende med at føre skattesager, fordi  

 det kan være en både langvarig, økonomisk og psykisk  

 belastning for den enkelte.
Og risikoen for at tabe sagen er som allerede  

 nævnt et økonomisk element, som en skatteyder vil inddrage i  

 sine overvejelser om overhovedet at anlægge sag, samt i givet fald  

 omfanget af den sagkyndige bistand.
Forslagsstillerne håber, at de nye erfaringer  

 vedrørende udviklingstendenserne som følge af udvidelsen af  

 reglerne for omkostningsgodtgørelse samt de heraf følgende  

 nedjusteringer af udgifterne forbundet med godtgørelsesordningen kan  

 medvirke til at skabe bred tilslutning i Folketinget til en forhøjelse  

 af godtgørelsesprocenten til 100 pct. i de sager, hvor skatteyderen  

 får fuldt eller delvist medhold.
Det er forslagsstillernes opfattelse,  

 at de nylig indhentede erfaringer medfører, at der med rette kan  

 sættes spørgsmålstegn ved realiteten og vægten af de  

 problemer, som skatteministeren har anført som begrundelse for hidtil  

 at afvise en 100 pct.-dækning.
Efter forslagsstillernes vurdering vil skatteministerens  

 årlige redegørelser om den udgiftsmæssige udvikling m.v. i  

 omkostningsgodtgørelsessager tillige kunne udgøre et egnet  

 kontrolinstrument med hensyn til nøje at følge udviklingen i  

 udgiftsstørrelsen, antallet af sager m.v. som følge af en  

 udvidelse af godtgørelsen til 100 pct. i de sager, hvor skatteyderen  

 får fuldt eller delvist medhold.
Hvis der mod forventning skulle vise  

 sig uheldige udviklingstendenser, vil Folketinget således hurtigt kunne  

 gribe ind   og dette aspekt vil i sig selv have en positiv  

 adfærdsregulerende effekt.
Skriftlig fremsættelse Mariann Fischer Boel (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om 100 pct.  

 omkostningsgodtgørelse i skattesager m.v., hvor skatteyderne får  

 fuldt eller delvist medhold.
(Beslutningsforslag nr.
B 20).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
