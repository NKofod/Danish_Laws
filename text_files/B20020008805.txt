Bekendtgørelse om anvendelse af  

 tekniske hjælpemidler på havanlæg1) I medfør af § 5, stk. 1, og § 21, stk. 2 og 3, i lov nr. 292 af 10.  

 juni 1981 om visse havanlæg, fastsættes:
Kapitel 1 Anvendelsesområde og definitioner § 1. Denne bekendtgørelse finder anvendelse  

 på havanlæg, som er omfattet af havanlægslovens § 1.
 Stk. 2. Bekendtgørelsen finder tilsvarende  

 anvendelse på boreskibe og andre skibe, medens der fra disse  

 udøves efterforsknings- eller indvindingsvirksomhed af råstoffer  

 i undergrunden under havbunden.
 § 2. Bekendtgørelsen omfatter anvendelse af  

 tekniske hjælpemidler ved arbejde og arbejdsprocesser, hvad enten  

 udførelsen af arbejdet eller arbejdsprocessen sker for en arbejdsgiver  

 eller ikke.
 § 3. Ved tekniske hjælpemidler forstås  

 i denne bekendtgørelse:
1)	Maskiner, beholdere, apparater, redskaber og enhver anden lignende  

 indretning, der a) anvendes ved forarbejdningen af et produkt, b) anvendes til frembringelsen af et arbejdsresultat, herunder til  

 transport og opbevaring, eller c) tjener til udførelsen af en teknisk proces.
 2)	Dele til sådanne indretninger, præfabrikerede  

 konstruktioner og enhver anden tilvirket genstand, der er beregnet til sammen  

 med andre genstande at indgå i en færdig enhed.
 Stk. 2. Ved anvendelse forstås i denne  

 bekendtgørelse: Enhver brug af hjælpemidlet og alle hermed  

 forbundne arbejdsfunktioner, såsom ibrugtagning, udtagning af drift,  

 betjening og overvågning, vedligeholdelse, indstilling, reparation,  

 rengøring og anden pasning af hjælpemidlet.
 § 4. Forpligtelserne efter denne  

 bekendtgørelse påhviler rettighedshavere, operatører,  

 entreprenører, arbejdsgivere, arbejdsledere og øvrige ansatte,  

 brugere samt leverandører.
Kapitel 2 Almindelige bestemmelser § 5. Anvendelse af tekniske hjælpemidler  

 skal ske sikkerheds- og sundhedsmæssigt fuldt forsvarligt.
Herunder  

 skal bestemmelserne i bilag 1 og 2 overholdes, når de respektive risici  

 foreligger i forbindelse med de pågældende tekniske  

 hjælpemidler.
 § 6. Et teknisk hjælpemiddel, der anvendes  

 ved udførelsen af et arbejde, skal være egnet eller tilpasset  

 hertil, så anvendelsen er sikkerheds- og sundhedsmæssigt fuldt  

 forsvarlig.
 Stk. 2. Valget af et teknisk hjælpemiddel skal ske  

 under hensyn til de forhold, hvorunder det skal anvendes, samt de risici der  

 måtte opstå ved anvendelsen af det pågældende  

 hjælpemiddel.
 Stk. 3. Ved efterkommelsen af gældende krav  

 vedrørende anvendelsen af et teknisk hjælpemiddel skal der i  

 fuldt omfang tages hensyn til den pågældende arbejdsplads og til  

 arbejdsstillingen under anvendelsen samt øvrige ergonomiske  

 forhold.
 Stk. 4. Såfremt anvendelsen af et teknisk  

 hjælpemiddel uanset bestemmelserne i stk. 1-3 indebærer risiko  

 for sikkerhed og sundhed, skal der på anden måde være  

 truffet effektive foranstaltninger til sikring af en sikkerheds- og  

 sundhedsmæssigt fuldt forsvarlig udførelse af det  

 pågældende arbejde.
§ 7. Et teknisk hjælpemiddel må kun  

 anvendes, hvis det opfylder bestemmelserne vedrørende indretning og  

 mærkning m.v. i denne bekendtgørelse.
På faste  

 havanlæg skal tekniske hjælpemidler endvidere opfylde  

 bestemmelserne vedrørende indretning og mærkning m.v. i  

 bekendtgørelse om indretning af tekniske hjælpemidler på  

 faste havanlæg samt andre særlige regler, der måtte  

 være fastsat herom.
Opstilling § 8. Opstilling af et teknisk hjælpemiddel  

 skal være sikkerheds- og sundhedsmæssigt fuldt forsvarlig.
Stk. 2. Det skal herunder sikres, at 1)	underlag, understøtning, fastgørelse og stabilitet er  

 forsvarlig under hensyn til hjælpemidlets vægt, form og  

 anvendelse, 2)	støj, vibrationer eller andre svingninger, som udgår  

 fra hjælpemidlet, er imødegået så effektivt som  

 muligt ved opstilling på dæmpende underlag, afskærmning  

 eller andre foranstaltninger, 3)	farer og gener fra varme, støv, røg, dampe og gasser  

 m.v., som bortledes fra hjælpemidlet, og eventuelle andre faremomenter  

 ved dette er effektivt imødegået, 4)	placering og opstillingsmåde er forsvarlig under hensyn til de  

 omgivende forhold, og 5)	placering og opstillingsmåde ikke er til hinder for, at  

 betjening og andet arbejde ved hjælpemidlet kan udføres  

 sikkerheds- og sundhedsmæssigt fuldt forsvarligt.
Brugsanvisninger § 9. I det omfang det har betydning for sikkerhed  

 og sundhed i forbindelse med anvendelse af et teknisk hjælpemiddel,  

 skal der foreligge en brugsanvisning.
Brugsanvisningen skal forefindes let  

 tilgængeligt og, i det omfang det er muligt, være angivet direkte  

 på hjælpemidlet.
 Stk. 2. Hvis driftsforstyrrelser, svigt af automatik  

 eller andre ekstraordinære situationer ved hjælpemidlet kan  

 medføre risiko for sikkerhed eller sundhed, skal brugsanvisningen  

 indeholde advarsel herom og, i det omfang det er muligt, instruktion for,  

 hvilke sikkerhedsforanstaltninger der skal træffes i de  

 pågældende situationer.
Stk. 3. Brugsanvisninger skal udformes på dansk,  

 medmindre andet følger af andre regler, eller sikkerhedshensyn  

 tilsiger anvendelsen af et andet sprog.
Brugsanvisninger skal løbende  

 holdes ajour, bl.a. på grundlag af de erfaringer der bliver gjort med  

 anvendelsen af hjælpemidlet.
 Anvendelse m.v.
 § 10. Et teknisk hjælpemiddel må kun  

 anvendes til de arbejdsfunktioner og under de betingelser, det er egnet til,  

 således at heraf følgende begrænsninger ikke overskrides  

 til fare for sikkerhed eller sundhed.
 Stk. 2. Sikringsdele eller andet beskyttelsesudstyr skal  

 anvendes efter hensigten, og foreskrevne sikkerhedsforanstaltninger skal  

 iagttages.
 Stk. 3. Anvendelsen må ikke ske under forhold og  

 omstændigheder, som frembyder særlig fare, medmindre der er  

 truffet effektive sikkerhedsforanstaltninger herimod.
 § 11. Igangsætning, standsning, omstilling  

 eller anden ændring eller indgreb i driften eller indstillingen af et  

 teknisk hjælpemiddel skal ske i overensstemmelse med de anvisninger og  

 instruktioner, der er givet herfor, og må kun foretages, når der  

 er skabt sikkerhed for, at det kan ske uden fare.
§ 12. Under arbejde med rengøring,  

 reparation, vedligeholdelse og lignende af et teknisk hjælpemiddel skal  

 dette, så vidt det er muligt af hensyn til udførelsen af det  

 pågældende arbejde, være standset og på effektiv  

 måde sikret mod igangsætning.
Hvis dette ikke er muligt, skal der  

 træffes andre foranstaltninger, der effektivt sikrer, at arbejdet kan  

 foregå sikkerheds- og sundhedsmæssigt fuldt forsvarligt.
 Stk. 2. Hvis der i øvrigt under særlige  

 arbejdsoperationer ved et teknisk hjælpemiddel kan være risiko  

 for, at personer kommer i berøring med farlige dele eller stoffer og  

 materialer eller på anden måde bliver udsat for skadelige  

 påvirkninger, skal dette være imødegået på  

 effektiv måde.
Instruktion og oplæring § 13. Ansatte skal instrueres om og i  

 fornødent omfang oplæres i anvendelse af de tekniske  

 hjælpemidler, de skal benytte under arbejdet, således at  

 anvendelsen kan ske sikkerheds- og sundhedsmæssigt fuldt  

 forsvarligt.
Stk. 2. Ansatte skal gøres opmærksom  

 på relevante risici i forbindelse med tekniske hjælpemidler i de  

 umiddelbare arbejdsomgivelser.
Ansatte skal endvidere gøres  

 opmærksom på relevante forandringer, der påvirker tekniske  

 hjælpemidler i de umiddelbare arbejdsomgivelser, også selv om de  

 ikke direkte anvender det tekniske hjælpemiddel.
 Stk. 3. Instruktionen og oplæringen skal som  

 minimum omfatte de i §§ 9-12 omhandlede forhold.
 § 14. Hvis anvendelsen af et teknisk  

 hjælpemiddel frembyder en særlig fare for den, der  

 beskæftiges herved, eller andre personer, skal arbejdsgiveren  

 sørge for, at det kun anvendes af personer, der er specielt udpeget  

 hertil, og som har modtaget den hertil fornødne instruktion og  

 oplæring.
Eftersyn og vedligeholdelse § 15. Det skal ved passende eftersyn og  

 vedligeholdelse foretaget af en sagkyndig sikres, at et teknisk  

 hjælpemiddel til stadighed holdes i forsvarlig stand og i  

 overensstemmelse med de i § 7 nævnte krav.
Herunder skal der foretages  

 passende eftersyn før ibrugtagningen første gang og før  

 ibrugtagningen efter hver genmontering og genopstilling.  

 Leverandørernes anvisninger i så henseende skal følges,  

 medmindre andet er foreskrevet i særlige regler eller påbudt af  

 Energistyrelsen, jf. § 12 i lov om visse havanlæg.
Stk. 2. Når et teknisk hjælpemiddel  

 udsættes for påvirkninger, der kan medføre beskadigelse,  

 som kan forårsage farlige situationer, skal det efterses.
Eftersynet  

 skal sikre, at krav til hjælpemidlets indretning og anvendelse kan  

 overholdes, og at beskadigelser konstateres og kan afhjælpes i tide.  

 Eftersynet skal omfatte følgende:
 1)	Det tekniske hjælpemiddel skal efterses regelmæssigt og  

 om nødvendigt afprøves af en sagkyndig.
 2)	Det tekniske hjælpemiddel skal gennemgå et særligt  

 eftersyn ved en sagkyndig, hver gang det har været udsat for specielle  

 forhold, som kan have medført, at anvendelse af hjælpemidlet  

 ikke er sikkerheds- og sundhedsmæssigt fuldt forsvarligt, f.eks.  

 ændringer, uheld, naturomstændigheder eller længere tids  

 stilstand.
Stk. 3. Resultaterne af eftersynet af tekniske  

 hjælpemidler omhandlet i stk. 2 skal registreres, opbevares og  

 være tilgængelige for Energistyrelsen.
Særlige regler om  

 registrering m.v. kan være fastsat i andre regler.
Hvis det  

 pågældende tekniske hjælpemiddel anvendes på  

 skiftende arbejdssteder, skal der medfølge dokumentation for  

 gennemførelsen af det seneste eftersyn.
 Stk. 4. Skilte, opslag og anden mærkning på  

 et teknisk hjælpemiddel med oplysninger om dets data, betjening m.v. og  

 eventuelle risici skal være synlige og tydelige.
Skader og fejl på hjælpemidlet § 16. Opstår der på et teknisk  

 hjælpemiddel fejl eller skade, som kan medføre ulykkes- eller  

 sundhedsfare, eller opstår der omstændigheder, der kan  

 medføre, at betjenings-, overvågnings- eller kontrolorganer,  

 hvorpå hjælpemidlets sikkerhed beror, ikke fungerer efter  

 hensigten, skal hjælpemidlet tages ud af drift på en efter  

 forholdene forsvarlig måde, indtil manglerne er afhjulpet.
§ 17. Hvis brugen af et teknisk hjælpemiddel  

 er forbundet med fare for sikkerhed eller sundhed på grund af mangler  

 ved hjælpemidlet eller andre særlige omstændigheder, skal  

 der, sålænge faren består, være truffet passende  

 foranstaltninger mod, at brug finder sted.
Eventuelt skal hjælpemidlet  

 være fjernet fra arbejdsstedet, demonteret eller lignende.
Kapitel 3 Dispensation § 18. Energistyrelsen kan, hvor særlige  

 forhold foreligger, blandt andet under hensyntagen til den periode et  

 havanlæg fungerer på dansk område, samt hvor det på  

 grund af hjælpemidlets særlige indretning og anvendelse eller  

 særlige forhold i øvrigt skønnes rimeligt og fuldt  

 forsvarligt, tillade afvigelser i enkelttilfælde fra bestemmelserne i  

 denne bekendtgørelse, i det omfang det er foreneligt med Rådets  

 direktiv af 30. november 1989 (89/655/EØF) om minimumsforskrifter for  

 sikkerhed og sundhed i forbindelse med arbejdstagernes brug af arbejdsudstyr  

 under arbejdet, som ændret ved Rådets direktiv af 5. december  

 1995 (95/63/EF).
Kapitel 4 Straf § 19. Medmindre højere straf er forskyldt  

 efter anden lovgivning straffes med bøde eller fængsel indtil 4  

 måneder den, der 1)	overtræder §§ 5-17, 2)	ikke efterkommer påbud eller forbud, der er meddelt i henhold  

 til bekendtgørelsen, eller 3)	tilsidesætter vilkår for dispensationer i henhold til  

 bekendtgørelsen.
Stk. 2. For overtrædelse af §§ 5-17 kan der  

 pålægges en arbejdsgiver bødeansvar, selv om  

 overtrædelsen ikke kan tilregnes pågældende som  

 forsætlig eller uagtsom.
For bødeansvaret fastsættes ingen  

 forvandlingsstraf.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 5 Ikrafttrædelse § 20. Bekendtgørelsen træder i kraft  

 den 2. marts 2002.
 Stk. 2. Samtidig ophæves bekendtgørelse nr.  

 912 af 19. november 1992 om anvendelse af tekniske hjælpemidler  

 på havanlæg.
Økonomi- og Erhvervsministeriet, den 8.  

 februar 2002 Bendt Bendtsen /Peter Helmer Steen Bilag 1 1. Indledende bemærkning De i dette bilag fastsatte forpligtelser gælder under overholdelse  

 af bestemmelserne i bekendtgørelsen, når de respektive risici  

 foreligger i forbindelse med det pågældende tekniske  

 hjælpemiddel.
For så vidt nedenstående minimumsforskrifter  

 gælder for tekniske hjælpemidler i brug, forlanges der ikke  

 nødvendigvis de samme foranstaltninger som de væsentlige krav,  

 der gælder for nye tekniske hjælpemidler.
2. Generelle minimumskrav gældende for tekniske  

 hjælpemidler 2.1 Betjeningssystemerne på tekniske hjælpemidler skal, hvor  

 der er sikkerhedsmæssige aspekter involveret, være tydelige og  

 lette af få øje på og i givet fald hensigtsmæssigt  

 afmærket.
Betjeningssystemerne skal være anbragt uden for de  

 farlige områder undtagen for visse betjeningsanordninger, hvis det er  

 nødvendigt, og således at der ingen ekstra farer er ved  

 betjeningen.
De må ikke medføre risiko som følge af  

 utilsigtet udløsning.  

 Operatøren skal om nødvendigt fra hovedbetjeningsstedet  

 være i stand til at konstatere, at ingen personer befinder sig i de  

 farlige områder.
Hvis dette er umuligt, skal der forud for enhver  

 igangsætning udløses et sikkert system, såsom et lyd-  

 og/eller lyssignal.
De ansatte skal have tid og/eller mulighed for hurtigt at  

 undgå risici i forbindelse med det tekniske hjælpemiddels  

 igangsætning og/eller standsning.
Styresystemerne skal være sikre  

 og skal være valgt under hensyn til de svigt, forstyrrelser og  

 belastninger, som kan forudses i forbindelse med den påtænkte  

 anvendelse.
 2.2 Det tekniske hjælpemiddels igangsætning må kun kunne  

 ske ved en bevidst handling, udøvet på et betjeningssystem, der  

 er beregnet hertil.
 Det samme gælder  

 a) gentilkobling efter et stop, uanset årsagen til dette, og  

 b) styring af en væsentlig ændring af funktionsforholdene (f.eks.  

 hastighed, tryk osv.), undtagen hvis denne gentilkobling eller ændring  

 ikke indebærer nogen risiko for de ansatte.
 Gentilkobling eller ændring af funktionsforholdene som følge  

 af den normale sekvens i en automatisk cyklus er ikke omfattet af dette  

 krav.
2.3 Alle tekniske hjælpemidler skal være forsynet med et  

 betjeningssystem, som gør det muligt at standse hele udstyret på  

 betryggende vis.  

 Hver arbejdsplads skal være forsynet med et betjeningssystem til  

 standsning af enten alle dele af udstyret eller blot en del deraf, alt efter  

 risikoen, således at det tekniske hjælpemiddel frembyder  

 sikkerhed.
Stopordren til det tekniske hjælpemiddel skal have prioritet  

 i forhold til igangsætningsordrer.
Når det tekniske  

 hjælpemiddel eller dets farlige dele er standset, skal  

 energitilførslen til de pågældende funktionsanordninger  

 være afbrudt.
 2.4 Hvis det er relevant i forhold til de farer, det tekniske  

 hjælpemiddel frembyder, og til den tid det normalt tager at standse  

 det, skal det tekniske hjælpemiddel være forsynet med en  

 nødstopanordning.
 2.5 Tekniske hjælpemidler, der frembyder farer på grund af  

 fald af genstande eller udslyngning, skal være forsynet med passende  

 sikkerhedsanordninger, der er afpasset efter farens art.   

 Tekniske hjælpemidler, der frembyder farer på grund af gas-,  

 damp-, væske- eller støvudslip, skal være forsynet med  

 passende opfangnings- og/eller udsugningsanordninger i nærheden af  

 farekilderne.
 2.6 Tekniske hjælpemidler og dets dele skal stabiliseres ved  

 hjælp af fastgørelsesanordninger eller lignende, hvis det er  

 nødvendigt for de ansattes sikkerhed eller sundhed.
 2.7 Såfremt der er risiko for sprængning af eller brud  

 på dele af tekniske hjælpemidler, som vil kunne frembyde  

 betydelige farer for de ansattes sikkerhed eller sundhed, skal der  

 træffes passende beskyttelsesforanstaltninger.
 2.8 Når tekniske hjælpemidlers bevægelige dele frembyder  

 risiko for mekanisk kontakt, der kan medføre ulykker, skal disse dele  

 være udstyret med afskærmninger eller beskyttelsesanordninger,  

 der hindrer adgang til de farlige områder, eller som standser de  

 farlige deles bevægelser, inden der er adgang til de farlige  

 områder.   

 Afskærmninger og beskyttelsesanordninger  

 a) skal være solidt fremstillet,  

 b) må ikke forårsage yderligere risici,  

 c) må ikke let kunne flyttes eller sættes ud af drift,  

 d) skal befinde sig i tilstrækkelig afstand fra det farlige  

 område,  

 e) må ikke hindre udsynet under arbejdet mere end højst  

 nødvendigt, og  

 f) skal muliggøre absolut nødvendig indgriben til anbringelse  

 og/eller udskiftning af dele såvel som vedligeholdelsesarbejde, idet  

 adgangen begrænses til det område, hvor arbejdet skal  

 udføres, og så vidt muligt uden afmontering af  

 afskærmningen eller beskyttelsesanordningen.
 2.9 Belysningen ved de arbejdsområder og -stationer, hvor tekniske  

 hjælpemidler bruges eller vedligeholdes, skal være passende i  

 forhold til det arbejde, der skal udføres.
 2.10 Dele af tekniske hjælpemidler med høj eller meget lav  

 temperatur skal om nødvendigt være afskærmet,  

 således at de ansatte ikke kan komme i berøring dermed eller i  

 nærheden deraf.
 2.11 Tekniske hjælpemidlers alarmsignaler skal kunne opfattes og  

 forstås med lethed og være entydige.
 2.12 Tekniske hjælpemidler må kun anvendes til de operationer  

 og under de betingelser, de er egnet til.
2.13 Vedligeholdelsesarbejde skal kunne udføres, når det  

 tekniske hjælpemiddel er standset.
Er dette ikke muligt, skal der kunne  

 træffes passende beskyttelsesforanstaltninger for udførelsen af  

 dette arbejde, eller det skal kunne foretages uden for de farlige  

 områder.   

 Når der til et teknisk hjælpemiddel hører en brugs- og  

 vedligeholdelsesvejledning, skal denne holdes à jour.
 2.14 Alle tekniske hjælpemidler skal være forsynet med let  

 kendelige anordninger, der gør det muligt at afskære dem fra  

 hver enkelt af deres energikilder.  

 Gentilkobling forudsætter, at der ikke består nogen fare for de  

 pågældende ansatte.
 2.15 Tekniske hjælpemidler skal bære de nødvendige  

 advarsler og mærkninger for de ansattes sikkerhed.
 2.16 For at udføre produktions-, regulerings- og  

 vedligeholdelsesarbejde på tekniske hjælpemidler må de  

 ansatte kunne bevæge sig og opholde sig overalt, hvor det er  

 nødvendigt, i fuld sikkerhed.
 2.17 Alle tekniske hjælpemidler skal være indrettet på  

 en sådan måde, at de beskytter de ansatte mod risiko for brand i  

 eller opvarmning af det tekniske hjælpemiddel, eller risiko for udslip  

 af gas, støv, væsker, damp eller andre stoffer, der frembringes  

 ved det tekniske hjælpemiddel eller benyttes eller oplagres i  

 dette.
 2.18 Alle tekniske hjælpemidler skal være indrettet på  

 en sådan måde, at der ikke er nogen eksplosionsrisiko for det  

 tekniske hjælpemiddel eller for stoffer, der frembringes ved det  

 tekniske hjælpemiddel eller benyttes eller oplagres i dette.
 2.19 Alle tekniske hjælpemidler skal være indrettet på  

 en sådan måde, at de ansatte er beskyttet mod risikoen for en  

 direkte eller indirekte kontakt med elektriske installationer.
3. Supplerende minimumsforskrifter for særlige tekniske  

 hjælpemidler 3.1 Minimumsforskrifter for mobile arbejdsredskaber, herunder  

 selvkørende 3.1.1 Arbejdsredskaber, på hvilke der opholder sig en eller flere  

 ansatte, skal være indrettet således, at risikoen for de ansatte  

 formindskes mest muligt, når redskabet er i bevægelse.  

 Dette gælder også med hensyn til risiko for, at de ansatte kommer  

 i kontakt med hjul eller larvefødder, eller at de bliver fanget af  

 disse.
 3.1.2 Hvis en utilsigtet blokering af kraftoverføringsdelene mellem  

 et mobilt arbejdsredskab og dets tilbehør og/eller anhænger kan  

 medføre særlige risici, skal det være udstyret eller  

 indrettet på en måde, der forhindrer blokering af  

 kraftoverføringsdelene.  

 Hvor sådanne blokeringer ikke kan forhindres, skal der træffes  

 enhver tænkelig forholdsregel for at undgå skadelige  

 følger for de ansatte.
 3.1.3 Hvis kraftoverføringsdelene mellem et mobilt arbejdsredskab  

 ellers ville blive tilsølet eller ødelagt ved at slæbe  

 hen ad jorden, skal det være forsynet med  

 fastgørelsesanordninger.
 3.1.4 Mobile arbejdsredskaber, på hvilket der opholder sig en eller  

 flere ansatte, skal, afhængigt af de faktiske anvendelsesforhold,  

 være forsynet med en af nedenstående konstruktioner for at  

 begrænse risici i forbindelse med væltning eller stejling,  

 enten  

 a) en sikkerhedskonstruktion, der forhindrer redskabet i at hælde mere  

 end 45 grader, eller  

 b) en konstruktion, der sikrer tilstrækkelig fri afstand rundt om den  

 eller de ansatte, der opholder sig på redskabet, hvis dette kan  

 hælde mere end 45 grader, eller  

 c) enhver anden anordning med tilsvarende formål.  

 Disse sikkerhedskonstruktioner kan være integreret i  

 arbejdsredskabet.  

 Disse sikkerhedskonstruktioner er ikke påkrævet, når  

 arbejdsredskabet er stabiliseret under brugen, eller når selve  

 redskabets konstruktion forhindrer, at det kan stejle eller vælte.  

 Er der risiko for, at ansatte, der opholder sig på arbejdsredskabet,  

 kan blive mast mellem dele af redskabet og jorden, skal der være  

 monteret et system til fastspænding af den eller de ansatte, der  

 opholder sig på arbejdsredskabet.
 3.1.5 Gaffeltruck, på hvilke der opholder sig en eller flere  

 ansatte, skal være indrettet eller udstyret med f.eks. en af  

 nedenstående konstruktioner for at begrænse risici i forbindelse  

 med væltning, enten  

 a) installering af en førerkabine, eller  

 b) en konstruktion, der forhindrer gaffeltrucken i at vælte, eller  

 c) en konstruktion, der sikrer, at der i tilfælde af væltning er  

 tilstrækkelig plads mellem jorden og visse dele af gaffeltrucken til  

 den eller de ansatte, der opholder sig på den, eller  

 d) en konstruktion, der fastspænder den eller de ansatte til  

 førersædet, således at vedkommende ikke fanges af dele af  

 gaffeltrucken, hvis den vælter.
3.1.6 Hvis kørsel med et selvkørende arbejdsredskab kan  

 indebære risici for de ansatte, skal det opfylde følgende  

 krav:  

 a) Det skal være forsynet med en anordning, der forhindrer utilsigtet  

 igangsætning.  

 b) Hvis arbejdsredskabet omfatter flere enheder, der kan bevæge sig  

 samtidigt på skinner, skal det være forsynet med passende  

 anordninger til mindskelse af følgerne af en eventuel kollision.  

 c) Der skal være en anordning til nedbremsning og standsning af  

 arbejdsredskabet.
I det omfang hensynet til sikkerheden kræver det,  

 skal der være en let tilgængelig nødbetjeningsenhed med  

 betjeningsorganer eller et automatisk system til nedbremsning og standsning  

 af redskabet i tilfælde af, at hovedbetjeningsenheden svigter.  

 d) Hvis førerens direkte synsfelt er utilstrækkeligt med henblik  

 på sikkerheden, skal der installeres passende hjælpeanordninger  

 til forbedring af synsfeltet.  

 e) Hvis redskabet er beregnet til brug om natten eller på mørke  

 steder, skal det være forsynet med en belysningsanordning, der er  

 tilpasset det arbejde, der skal udføres, og som skal garantere  

 tilstrækkelig sikre forhold for de ansatte.  

 f) Hvis arbejdsredskabet i sig selv udgør en brandrisiko, eller hvis  

 anhænger og/eller last indebærer en brandrisiko, som kan  

 udsætte de ansatte for fare, skal det være forsynet med passende  

 udstyr til brandbekæmpelse, medmindre sådant udstyr allerede  

 befinder sig i tilstrækkelig nærhed af anvendelsesstedet.  

 g) Fjernstyret arbejdsredskaber skal standse automatisk, hvis de  

 bevæger sig uden for kontrolområdet.  

 h) Fjernstyret arbejdsredskaber, som under normale anvendelsesbetingelser kan  

 indebære risici for påkørsel eller fastklemning, skal  

 forsynes med anordninger, som beskytter mod sådanne risici, medmindre  

 der allerede er andre passende anordninger til kontrol af risikoen for  

 påkørsel.
3.2 Minimumsforskrifter for arbejdsredskaber, der anvendes til  

 løft af byrder 3.2.1 Hvis arbejdsredskaber, der anvendes til løft af byrder,  

 installeres fast, skal det sikres, at de er solide og stabile under brugen,  

 især under hensyntagen til de byrder, de skal løfte, og til  

 hvorledes redskabet er ophængt eller fastgjort.
3.2.2 Maskiner, der anvendes til løft af byrder, skal tydeligt  

 mærkes med den nominelle last.
Herudover kan der være en  

 belastningsplade, der viser de nominelle byrder for maskinens forskellige  

 konfigurationer.  

 Tilbehør til løftemateriel skal mærkes på en  

 sådan måde, at de tekniske egenskaber, der har betydning for  

 sikkerheden, fremgår.  

 Hvis arbejdsredskabet ikke er beregnet til løft af personer, skal  

 dette, hvis der er mulighed for at tage fejl, angives ved passende, tydelig  

 skiltning.
 3.2.3 Fastinstalleret arbejdsredskaber skal være installeret  

 således, at risikoen mindskes for, at byrderne  

 a) rammer personer,  

 b) utilsigtet foretager farlige bevægelser eller falder ned, eller   

 c) utilsigtet frigøres.
 3.2.4 Maskiner, der anvendes til løft eller flytning af personer,  

 skal være konstrueret således, at  

 a) man ved hjælp af passende anordninger forhindrer nedstyrtning af  

 kabine, kurv eller lignende, når en sådan findes,  

 b) man undgår risiko for, at brugeren kan falde ud af kabine, kurv  

 eller lignende, når en sådan findes,  

 c) man undgår risici for, at brugeren kvæstes, fastklemmes eller  

 stødes især som følge af utilsigtet kontakt med  

 genstande, og  

 d) personer, der er lukket inde i kabine, kurv eller lignende, ikke i  

 tilfælde af uheld udsættes for farer, og således at de i  

 givet fald kan frigøres.  

 Hvis det på grund af arbejdsstedet eller højdeforskellen ikke er  

 muligt ved hjælp af en særlig anordning at undgå de i litra  

 a. omhandlede risici, skal der anvendes et kabel med forhøjet  

 sikkerhedsfaktor, og dette skal kontrolleres hver arbejdsdag.
Bilag 2 1. Indledende bemærkning Bestemmelserne i dette bilag gælder under overholdelse af  

 bestemmelserne i bekendtgørelsen, og når de respektive risici  

 foreligger i forbindelse med de pågældende tekniske  

 hjælpemidler.
2. Generelle bestemmelser gældende for alle tekniske  

 hjælpemidler 2.1 Tekniske hjælpemidler skal installeres, indrettes og anvendes  

 på en sådan måde, at risici for brugeren af det tekniske  

 hjælpemiddel og andre ansatte mindskes, f.eks. ved at sikre, at der er  

 tilstrækkelig plads mellem det tekniske hjælpemiddels mobile dele  

 og faste eller mobile dele i nærheden, og således at enhver form  

 for energi og alle stoffer, der anvendes eller produceres, kan  

 tilføres og/eller udtages på en sikker måde.
 2.2 Opstilling og demontering af tekniske hjælpemidler skal  

 foregå på en sikker måde, og især skal eventuelle  

 anvisninger fra fabrikanternes side følges.
 2.3 Tekniske hjælpemidler, der under brugen kan rammes af  

 lynnedslag, skal ved hjælp af passende anordninger eller  

 foranstaltninger være beskyttet mod følgerne af lynnedslag.
3. Bestemmelser vedrørende anvendelse af mobile  

 arbejdsredskaber, herunder selvkørende 3.1 Selvkørende arbejdsredskaber må kun føres af  

 ansatte, der har modtaget passende oplæring i sikker kørsel med  

 sådant udstyr.
 3.2 Hvis et arbejdsredskab bevæger sig i et arbejdsområde,  

 skal der udarbejdes passende færdselsregler, og disse skal  

 følges.
 3.3 Der skal træffes foranstaltninger i forbindelse med arbejdets  

 tilrettelæggelse, således at det undgås, at gående  

 befinder sig i samme område som selvkørende  

 arbejdsredskaber.  

 Hvis det er nødvendigt for en hensigtsmæssig udførelse af  

 arbejdet, at der er gående til stede, skal der træffes passende  

 foranstaltninger for at undgå, at de kommer til skade.
3.4 Transport af personer på mekanisk drevet mobile arbejdsredskaber  

 må kun finde sted, hvis personerne er anbragt på pladser, der er  

 sikre og er beregnet til sådan transport.
Hvis der skal udføres  

 arbejde under kørslen, skal hastigheden om nødvendigt  

 tilpasses.
 3.5 Et mobilt arbejdsredskab med forbrændingsmotor må kun  

 anvendes i arbejdsområder, hvis det er sikret, at der i  

 tilstrækkeligt omfang er luft til stede, der ikke indebærer nogen  

 risiko for de ansattes sikkerhed og sundhed.
4. Bestemmelser vedrørende arbejdsredskaber, der anvendes til  

 løft af byrder 4.1 Generelt 4.1.1 Et demonterbart eller mobilt arbejdsredskab, der anvendes til  

 løft af byrder, skal anvendes således, at det sikres, at  

 redskabet under alle påregnelige forhold er stabilt under brugen under  

 hensyntagen til underlagets art.
4.1.2 Løft af personer må kun foretages med arbejdsredskaber  

 og tilbehør, der er beregnet til dette formål.  

 Når der er ansatte til stede på arbejdsredskaber, der anvendes  

 til løft af byrder, skal betjeningspladsen hele tiden være  

 bemandet.
De ansatte, der løftes, skal være i besiddelse af et  

 sikkert kommunikationsmiddel.
Det skal sikres, at de pågældende  

 ansatte kan evakueres i en faresituation.
 4.1.3 Der skal træffes foranstaltninger for at sikre, at ansatte  

 ikke opholder sig under ophængte byrder, medmindre dette er  

 nødvendigt for en hensigtsmæssig udførelse af  

 arbejdet.  

 Byrder må ikke føres hen over arbejdsområder, hvor der  

 normalt opholder sig ansatte, hvis disse områder ikke er  

 beskyttede.  

 Hvis dette imidlertid er nødvendigt for en hensigtsmæssig  

 udførelse af arbejdet, skal der fastlægges og anvendes passende  

 procedurer.
4.1.4 Hejse- og løftetilbehør skal vælges, så  

 det passer til de byrder, der skal håndteres, til gribepunkter, til  

 anhugningsgrej og til vejrforhold, og under hensyntagen til hvorledes  

 ophængningen i stropper fungerer og anvendes.
Aggregater omfattende  

 forskelligt løftetilbehør skal, hvis det ikke demonteres efter  

 anvendelsen, mærkes tydeligt, således at brugeren får  

 oplysninger om de tekniske egenskaber.
 4.1.5 Hejse- og løftetilbehør skal opbevares på en  

 måde, der sikrer, at det ikke beskadiges eller  

 ødelægges.
4.2 Arbejdsredskaber, der anvendes til løft af ikke-styrede  

 byrder 4.2.1 Hvis to eller flere enheder af arbejdsredskaber, der anvendes til  

 løft af ikke-styrede byrder, installeres eller monteres på et  

 arbejdssted på en sådan måde, at deres arbejdsfelter  

 overlapper hinanden, skal der træffes passende foranstaltninger for at  

 undgå, at forskellige byrder og/eller forskellige dele af arbejdsudstyr  

 støder mod hinanden.
4.2.2 Når et mobilt arbejdsredskab anvendes til løft af  

 ikke-styrede byrder, skal der træffes foranstaltninger for at  

 undgå, at udstyret kan vippe eller vælte samt, hvis det er  

 relevant, at det kan forskubbe sig eller glide.
Det skal kontrolleres, at  

 disse foranstaltninger virker efter hensigten.
 4.2.3 Hvis operatøren af et arbejdsredskab, der anvendes til  

 løft af ikke-styrede byrder, ikke er i stand til hverken direkte eller  

 ved hjælp af hjælpeanordninger, der giver ham de fornødne  

 informationer, at observere hele byrdens bevægelsesbane, skal han  

 assisteres af en signalgivende person, og arbejdet skal tilrettelægges  

 således, at man undgår kollisioner, der kan bringe de ansatte i  

 fare.
 4.2.4 Arbejdet skal tilrettelægges således, at en ansat under  

 fuld sikkerhed kan fastgøre eller løsne en byrde ved  

 håndkraft, idet den pågældende ansatte navnlig skal bevare  

 den direkte eller indirekte kontrol over operationen.
 4.2.5 Alle løfteoperationer skal planlægges korrekt,  

 overvåges på passende måde og udføres med henblik  

 på at beskytte de ansattes sikkerhed.  

 Især hvis en byrde skal løftes samtidig af to eller flere  

 enheder af arbejdsudstyr, der anvendes til løft af ikke-styrede  

 byrder, skal der fastlægges og anvendes en arbejdsprocedure,  

 således at der sikres en hensigtsmæssig koordinering  

 operatørerne imellem.
 4.2.6 Hvis et arbejdsredskab, der anvendes til løft af ikke-styrede  

 byrder, ikke kan holde fast på disse byrder ved helt eller delvist  

 energisvigt, skal der træffes passende foranstaltninger for at hindre,  

 at de ansatte udsættes for risici som følge heraf.  

 Ophængte byrder skal hele tiden være under opsyn, medmindre  

 adgangen til det farlige område er spærret, og byrden er  

 ophængt og fastholdt på fuldt betryggende måde.
4.2.7 Udendørs brug af arbejdsredskaber, der anvendes til  

 løft af ikke-styrede byrder, skal afbrydes med det samme, hvis de  

 meteorologiske forhold bliver så dårlige, at det går ud  

 over funktionssikkerheden, og de ansatte således udsættes for  

 risici.
Der skal træffes passende beskyttelsesforanstaltninger,  

 især til sikring af udstyret mod væltning, for at forhindre at de  

 ansatte udsættes for risici.
 1)   Bekendtgørelsen indeholder  

 bestemmelser, der gennemfører Rådets direktiv 89/655/EØF  

 om minimumsforskrifter for sikkerhed og sundhed i forbindelse med  

 arbejdstagernes brug af arbejdsudstyr under arbejdet, EF-Tidende 1989 L 393,  

 s. 13, som ændret ved direktiv 95/63/EF, EF-Tidende 1995 L 335, s.  

 28.
