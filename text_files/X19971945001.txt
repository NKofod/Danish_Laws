Ny fortegnelse over erhvervssygdomme - Arbejdsskadestyrelsens  

 bekendtgørelse nr. 820 af 3. november 1997 INFORMATION:
Den 1. december 1997 træder en ny bekendtgørelse om fortegnelse over  

 erhvervssygdomme i kraft.
Den nye bekendtgørelse benyttes, når  

 Arbejdsskadestyrelsen afgør, om en lidelse skyldes arbejdet, og dermed kan  

 anerkendes som en erhvervssygdom.
 Bekendtgørelsen er nu forsynet med et stikordsregister, så det er nemt for  

 brugerne at orientere sig i fortegnelsen.
Det vil være et nyttigt værktøj ikke mindst for lægerne, når de skal  

 vurdere, om de skal anmelde en lidelse, der muligvis skyldes arbejdet.
Læger  

 - og også tandlæger - har pligt til at anmelde, hvis de blot har mistanke om,  

 at lidelsen kan være arbejdsbetinget.
 Listen over kræftfremkaldende stoffer og påvirkninger, der er optrykt som  

 bilag til fortegnelsen, er nu oversat til dansk for at fremme forståelsen.
Fortegnelsen over erhvervssygdomme er i øvrigt korrigeret i  

 overensstemmelse med den praksis, der følges i Arbejdsskadestyrelsen.
Der er  

 ikke kommet nye lidelser på fortegnelsen ved denne revision.
 Bekendtgørelsen kan købes ved henvendelse til den stedlige boghandel.
 Yderligere oplysninger kan fås ved henvendelse til kontorchef Karin Holst  

 Jensen.
