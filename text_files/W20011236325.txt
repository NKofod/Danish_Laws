Nyt fra Ankestyrelsen  tendenser i indsendte afgørelser  

 efter aktivloven  af ankechef Kirsten Hannibal Ankestyrelsen har i årets løb modtaget en del afgørelser fra de  

 sociale nævn på aktivlovens område.
 Fra enkelte nævn har vi ikke modtaget afgørelser.
 De afgørelser, der har været meget konkret begrundede, har vi  

 ikke fundet anledning til at kommentere.
Nogle af afgørelserne har vi også modtaget som klagesager med  

 henblik på principiel behandling, og vi har truffet afgørelse i flere sådanne  

 sager.
Nogle af disse afgørelser er offentliggjort som SM.
 Vores bemærkninger til de øvrige sager må tages med det  

 forbehold, at vi alene har set de indsendte afgørelser, men ikke sagsakterne.
Aktivlovens § 5 Nævnet tiltrådte kommunens afgørelse om, at ansøger alene var  

 berettiget til at bevare kontanthjælpen i 1 måned i forbindelse med et  

 familiebesøg i USA.
Ansøger havde ønsket at opholde sig i USA i 3 måneder.
Nævnet henviste til, at afgørelsen beroede på et skøn.
Kommunens  

 afgørelse havde ikke været ulovlig eller åbenbart rimelig.
 Ankestyrelsen ville formentlig være kommet til det samme  

 resultat, hvis sagen havde været principielt behandlet.
 Et nævn har truffet afgørelse om, at ansøger, der modtog  

 supplerende kontant-hjælp, kunne bevare kontanthjælpen under et 4 ugers  

 ophold  

 i udlandet.
 Ansøger havde barselsorlov og skulle dermed ikke stå til  

 rådighed for arbejdsmarkedet.
 Nævnet henviste til, at hendes ægtefælle modtog fuld løn fra sin  

 arbejdsgiver under udlandsopholdet, og at han dermed udnyttede sine  

 arbejdsmuligheder efter aktivlovens § 13.
 Afgørelsen er i overensstemmelse med praksis.
Aktivlovens §§ 11, 13, 25, 26 og 30 Der er modtaget 7 afgørelser vedrørende berettigelsen til og  

 udmåling af kontant-hjælp.
 2 sager drejede sig om udmåling af supplerende kontanthjælp til  

 ansøgere, hvis ægtefælle drev selvstændig virksomhed.
 I den ene sag havde kommunen meddelt afslag på kontanthjælp, da  

 virksomhedsregnskabet til beregning af det månedlige supplement ikke var  

 indsendt til tiden.
Nævnet ændrede kommunens afgørelse og dispenserede for fristen  

 for indsendelse.
Afgørelsen var konkret begrundet.
 Den anden sag drejede sig om supplerende kontanthjælp til en  

 medhjælpende ægtefælle der var sygemeldt.
 Nævnet fandt at ansøger havde været udsat for en social  

 begivenhed fra det tidspunkt, hvor hun ikke længere modtog løn som  

 medhjælpende  

 ægtefælle.
 Nævnet hjemviste iøvrigt sagen til kommunen til beregning efter  

 principerne i SM O-106-93 og SM O-17-99.
 Ankestyrelsen har ingen bemærkninger til disse sager.
 1 sag drejede sig om kontanthjælp til en kvinde for en måned,  

 hvoraf de 14 dage var mellem ophør af uddannelse på VUC og påbegyndelse af et  

 uddannelsesforløb i militæret samt 14 dage fra påbegyndelse af uddannelse i  

 militæret til 1. lønudbetaling.
Nævnet tiltrådte kommunens afslag med den begrundelse, at hun  

 ikke havde været udsat for ændringer i sine forhold, der kunne begrunde  

 kontanthjælp.
Endvidere havde ansøger selv valgt at ophøre med den  

 igangværende  

 uddannelse og påbegynde en ny.
 Vedrørende den 1. periode var begrundelsen, at der først var  

 søgt den 13. i måneden, jfr. aktivlovens § 88.
 Ankestyrelsen ville formentligt have antaget sagen til  

 principiel behandling, hvis den var indbragt, da der kan rejses tvivl om,  

 hvorvidt begrundelsen er rigtig.
 Spørgmålet er om begrundelsen snarere er, at ansøgeren må  

 betragtes som studerende og derfor ikke står til rådighed for  

 arbejdsmarkedet.
 1 sag drejede sig om, hvorvidt en 16-årig, der havde boet sammen  

 med sin kæreste i ca. 6 måneder og var blevet delvist forsørget af ham, var  

 berettiget til kontant-hjælp i forbindelse med graviditet.
 Ansøger havde opgivet sin uddannelse og det arbejde hun havde i  

 fritiden (med en løn på ca. 1.600 kr.pr. måned). Ansøger modtog  

 børnefamilieydelse med 2.100 kr. pr. kvartal.
 Nævnet tiltrådte kommunens afslag på kontanthjælp med den  

 begrundelse, at ansøger ikke havde været selvforsørgende forud for  

 ansøgningen  

 og ikke havde måtte opgive arbejde eller anden indtægtsgivende beskæftigelse  

 på  

 grund af graviditet.
 Afgørelsen må anses for at være i overensstemmelse med praksis.
 1 sag drejede sig om beregning af kontanthjælp og  

 starttidspunktet for udbetaling i forbindelse med ophør af arbejde.
 Der var i sagen tale om forskydning af lønudbetalinger,  

 endvidere var der tale om udbetaling af feriepenge samt udbetalinger for  

 forskudt arbejdstid.
Sagen er senere antaget til principiel behandling og er nu  

 afgjort.
Ankestyrelsen tiltrådte nævntes afgørelse.
 Sagen er udsendt som SM A-34-01.
 Ansøger skulle  

 »leve sin  

 løn op  

 «  

 , herunder den forskudte  

 lønudbetaling, før hun var berettiget til kontanthjælp.
 1 sag drejede sig om kontanthjælp til en ansøger, der ikke ville  

 opgive sit deltidsarbejde, hvorved hun mistede dagpengeretten fra a-kassen.
 Nævnet ændrede kommunens afgørelse og pålagde kommunen at  

 udbetale kontanthjælp.
 Ansøgeren skulle være indstillet på at søge arbejde på fuld tid.  

 Nævnet tog ikke stilling til, om eventuel hjælp kunne kræves tilbagebetalt.
 Afgørelsen må anses for at være rigtig, forudsat at  

 deltidsjobbet ikke er til hinder for eventuelle bestræbelser på at gøre  

 ansøgeren selvforsørgende efter aktiveringsreglerne.
 1 sag vedrørte bestemmelsen i aktivlovens § 13, stk. 5.
 Ansøger underskrev en erklæring om, at hun fravalgte at udnytte  

 sine arbejdsmuligheder og ønskede ydelser efter aktivlovens § 13. stk. 5.
 Underskrivelsen var sket efter at kommunen havde bedt hende om  

 at overveje det.
Der var tale om en ansøger, hvor kommunen ikke havde formået at  

 få hende ud af hjemmet.
Der var endvidere tale om et ægtepar med 4 børn, som  

 ikke kunne klare sig for den lave ydelse.
 Nævnet ophævede kommunens afgørelse med den begrundelse, at  

 parret ikke opfyldte betingelserne for at få hjælp efter § 13, stk. 5, da  

 ansøger tidligere havde modtaget kontanthjælp efter aktivlovens § 11, jfr. §  

 13, og at det dermed havde været forudsat, at ægtefællen havde stået fuldt  

 til  

 rådighed for arbejdsmarkedet.
 Konsekvensen af nævnets afgørelse var, at ægtefællerne ikke var  

 berettiget til kontanthjælp efter aktivloven, sålænge kvinden nægtede at  

 deltage i aktivering.
 Sagen ville være blevet antaget til principiel behandling, hvis  

 den var blevet indbragt som klagesag til belysning af reglen i aktivlovens §  

 13, stk. 5.
Aktivlovens § 14 Et nævn tiltrådte kommunens afgørelse om, at overskydende skat  

 betragtes som formue.
Ansøger var derfor ikke berettiget til kontanthjælp i  

 april måned 2000, og kontanthjælpen for maj måned skulle reduceres.
 Kommunen havde set væk fra et beløb på 20.000 kr. af den  

 overskydende skat.
 Nævnet lagde vægt på, at ansøger ved udbetalingen af den  

 overskydende skat havde fuld råderet over det udbetalte beløb, da hans gæld  

 ikke var forfalden.
 Afgørelsen er i overensstemmelse med praksis.
Aktivlovens § 23 Ansøger havde været i aktivering fra den 10. maj 1999. Hun havde  

 herefter en del sygeperioder.
Hun havde i perioden 10. maj 1999 til 3. juli  

 2000 haft et fremmøde på 13 uger.
Hun ønskede at være aktiveringsfri i juli  

 måned 2000.
 Nævnet fandt ikke grundlag for at ændre kommunens afgørelse om,  

 at ansøger ikke kunne få aktiveringsfri, da afgørelsen ikke var ulovlig eller  

 åbenbart urimelig.
 Nævnet fandt, at aktiveringen havde været afbrudt på grund af  

 sygdom i et omfang, som gjorde, at der ikke havde været tale om aktivering i  

 en  

 sammenhængende periode på 11 måneder.
 Ansøger havde på denne baggrund ikke noget krav på 1 måneds  

 aktiveringsfrihed.
 Ankestyrelsen har ikke nogen praksis på området, men afgørelsen  

 forekommer rigtig.
Aktivlovens § 33, stk. 1 Et nævn har truffet afgørelse om, at indtægter fra hvervet som  

 domsmand skal fradrages i kontanthjælpen.
 Ankestyrelsen har ikke kommentarer til afgørelsen.
Aktivlovens § 40 Kommunen standsede udbetalingen af beskæftigelsestillæg til  

 ansøger pr. 31. december 1999, efter at han havde været sygemeldt fra den 21.  

 september 1999.
 Kommunen henviste til, at ansøger havde været sygemeldt i mere  

 end 3 måneder, og at beskæftigelsestillæg kun kunne udbetales under  

 korterevarende sygdom.
 Nævnet hjemviste sagen til ny behandling.
 Nævnet lagde vægt på pkt. 129 i Socialministeriets vejledning af  

 15. marts 1998, hvorefter der også udbetales beskæftigelsestillæg for timer,  

 hvor den aktiverende har haft begrundet fravær f.eks. sygdom.
 Beskæftigelsestillægget under sygdom var således ikke begrænset  

 til kortvarige sygdomstilfælde.
 Ankestyrelsen har behandlet en lignende sag, og afgørelsen er  

 udsendt som SM A-21-01. Ved denne afgørelse tiltrådte Ankestyrelsen nævnets  

 afgørelse.
Aktivlovens § 46 Der er indsendt 4 sager om berettigelsen til revalideringshjælp.
 Der er tale om konkrete skønsmæssige afgørelser.
 Alle afgørelser er konkret begrundet og Ankestyrelsen har ikke  

 på det foreliggende bemærkninger til disse.
 Der er indsendt 1 afgørelse om tidspunktet for udbetaling af  

 revalideringsydelse.
 I sagen havde kommunen, uanset at der forelå en fastlagt  

 erhvervsplan med et forløb forud for påbegyndelse af en seminarieuddannelse,  

 betragtet en del af planen som forrevalidering.
 Kommunen ville først udbetale revalideringsydelse fra  

 tidspunktet, hvor det var godtgjort, at ansøger opfyldte betingelserne for at  

 blive optaget på seminariet.
 Nævnet pålagde kommunen at udbetale revalideringsydelse fra  

 erhvervsplanens start.
 Afgørelsen er i overensstemmelse med praksis.
Aktivlovens § 58 Der er indsendt en enkelt afgørelse vedrørende fradrag for  

 indtægter i revalideringsydelsen.
 Det drejede sig om en indtægt for ulemper i forbindelse med  

 praktik udenfor Storkøbenhavn.
 Nævnet ændrede kommunens afgørelse, da der ikke var tale om en  

 ydelse, der kunne karakteriseres som en arbejdsindtægt.
 Afgørelsen må anses for at være i overensstemmelse med gældende  

 regler, men sagen kunne eventuelt, hvis den var indbragt have været antaget  

 til  

 principiel behandling med henblik på yderligere belysning af begrebet  

 arbejdsindtægter.
Aktivlovens §§ 60-62 Der er indsendt 3 afgørelser vedrørende virksomhedsrevalidering  

 med helt eller delvist løntilskud.
 2 sager vedrørte kommunens mulighed for at bringe en  

 erhvervsoptræning med løntilskud til ophør, når fortsat optræning ikke  

 længere  

 tjente noget formål.
 I den ene sag fandt nævnet, at kommunens ophævelse af  

 erhvervsoptræningen var ulovlig.
 I den anden sag fandt et nævn, at arbejdsoptræningen kunne  

 bringes til ophør ved behørig varsel som foreskrevet i overenskomsten.
 I den konkrete sag drejede det sig om funktionærlovens § 2, stk.  

 2, nr. 2, hvorefter arbejdsaftalen mellem arbejdsgiver og funktionæren kun  

 kunne bringes til ophør fra arbejdsgiverens side med et varsel på 3 måneder  

 til  

 fratræden ved en måneds udgang.
 Ankestyrelsen ville have antaget sagerne til principiel  

 behandling, hvis de var blevet indbragt som klagesager.
1 sag drejede sig om, hvorvidt et uddannelsesforløb kunne  

 henføres under mindstelønsordningerne.
Det drejede sig om en uddannelse til  

 socialformidler.
 Ansøgeren var forsørger, over den sædvanlige uddannelsesalder og  

 havde tidligere haft tilknytning til arbejdsmarkedet.
 Nævnet fandt, at ansøgeren ikke var berettiget til løntilskud op  

 til fagets mindsteløn begrundet i, at der ikke forelå særlige forhold, at  

 praktikperioden udgjorde under halvdelen af det samlede uddannelsesforløb og  

 at  

 der ikke var indgået aftale om ansættelse eller løntilskud.
 Vedrørende aftale om ansættelse, skal Ankestyrelsen bemærke, at  

 efter praksis skal der foreligge en uddannelsesaftale.
 En kommunal uddannelse til socialformidler kan næppe iværksættes  

 uden at der foreligger en uddannelsesaftale med kommunen.
Aktivlovens § 63 Nævnet tiltrådte kommunens afgørelse om afslag på støtte til  

 specialstol og -bord under uddannelse på voksenundervisningscenter som en  

 handicapbetinget udgift efter aktivlovens § 63.
 Nævnet henviste til, at voksenundervisningscentrene efter  

 HF-lovens § 9 kan yde special-pædagogisk bistand, herunder specialstol og  

 -bord  

 under uddannelse på centrene.
Sagen har været behandlet principielt.
Ankestyrelsen tiltrådte  

 nævnets afgørelse.
 Afgørelsen er udsendt som SM A-7-01.
Aktivlovens § 70 Nævnet tiltrådte, at kommunen havde givet afslag på oprettelse  

 af fleksjob i ægtefællens virksomhed.
 Ansøger havde tidligere haft et fleksjob, som hun var fratrådt  

 pr. 31. oktober 1999.
 Kommunen ville søge at etablere et andet fleksjob.
Nævnet lagde vægt på, at ansøgers lidelse var af en karakter,  

 som havde medført et stærkt vekslende fremmøde.
Det var derefter vanskeligt  

 at  

 fastsætte omfanget af arbejdsindsats og tilskudsbehov.
 Endvidere var der lagt vægt på, at arbejdspladsen i ægtefællens  

 virksomhed var placeret i hjemmet, hvorefter det ville være vanskeligt at  

 skelne mellem arbejde og familie.
 Nævnet lagde også vægt på, at retten til fleksjob forudsætter,  

 at beskæftigelse på det almindelige arbejdsmarked ikke er mulig, og at den  

 personlige arbejdsindsats reelt svarer til arbejdsgivers andel af lønudgiften  

 sammenholdt med kommunens opfølgningsforpligtelse.
 Nævnet fandt ikke, at kommunen havde tilstrækkelig mulighed for  

 at opfylde disse krav, hvis ansøger fik ansættelse i ægtefællens virksomhed.
Ankestyrelsen har ingen praksis på området.
Hvis afgørelsen  

 havde været indbragt, ville den være blevet antaget til principiel  

 behandling.
 Et nævn fandt, at en kommune ikke kunne give afslag på fleksjob  

 i ansøgers datters virksomhed.
 Nævnet henviste til, at der i den foreliggende situation med  

 ansøger som lønmodtager og hendes datter som arbejdsgiver forelå et reelt  

 ansættelsesforhold, idet der ikke var sammenfald mellem arbejdsgiver og  

 lønmodtager.
 Ankestyrelsen ville have antaget sagen til principiel  

 behandling, hvis den havde været indbragt.
Aktivlovens § 82 Nævnet fandt, at ved vurderingen af om ansøger selv havde  

 mulighed for at afholde udgiften til psykologbehandling, skulle en løbende  

 erhvervsevnetabserstatning, som hun modtog medregnes som indtægt.
 Nævnet begrundede afgørelsen med, at hjælp efter § 82 er  

 trangsbestemt.
 Ved trangsbestemte ydelser er der ikke grundlag for at bortse  

 fra indtægt i form af erhvervsevnetabserstatning.
 Bestemmelsen i aktivlovens § 33, stk. 2, om at der skal bortses  

 fra erhvervsevnetabserstatning gælder således kun ved udmålingen af  

 kontanthjælp.
 Sagen ville være blevet antaget til principiel behandling, hvis  

 den havde været indbragt.
 I en anden sag havde kommunen ikke været berettiget til at  

 træffe afgørelse om afslag på hjælp til tandbehandling på grundlag af  

 ansøgers  

 indkomstforhold, som de ville have været, hvis hun havde modtaget  

 kontanthjælp.
 Nævnet henviste til, at hjælp efter aktivlovens § 82 ikke er  

 betinget af, at ansøger har været ude for ændringer af sine forhold.
Ansøger havde afslået at deltage i den aktivering, kommunen  

 havde tilbudt.
Hun fik derfor ikke længere udbetalt kontanthjælp.
 Det er i overensstemmelse med praksis, at der ikke kan lægges  

 fiktive indtægter til grund ved afgørelsen af, om en ansøger er berettiget  

 til  

 hjælp efter aktivlovens § 82.
 I en sag havde kommunen ved vurderingen af, om der var grundlag  

 for at yde hjælp til medicinudgifter ikke været berettiget til at fravige  

 reglen om ligedeling af husstandens fællesudgifter.
 Ansøger var samlevende, og parrets indtægter lå inden for det  

 almindelige indkomstområde.
 Nævnet fandt, at hverken indtægternes eller udgifternes  

 størrelse kunne begrunde en fravigelse af ligedelingsreglen, og hjemviste  

 sagen  

 til ny vurdering.
 Ankestyrelsen har ingen kommentarer til afgørelsen.
 Ansøger havde søgt om hjælp til fjernelse af skægvækst  

 (epilering) på en privatklinik.
 Det var oplyst, at der for tiden ikke var noget  

 behandlingstilbud i det offentlige sygehusregi for transseksuelle, der var i  

 gang med behandling med henblik på kønsskifte.
 Nævnet tiltrådte kommunens afgørelse.
 Nævnet henviste til, at epilering ikke kan opfattes som  

 sygebehandling, medmindre der er overhængende fare for, at ansøger udvikler  

 alvorlige psykiske eller fysiske problemer, hvis behandlingen ikke foretages.
 Nævnet fandt ud fra en konkret vurdering, at det i ansøgers  

 tilfælde ikke med tilstrækkelig sikkerhed kunne konstateres, om epilering  

 eller  

 undladelsen af epilering ville forværre eller forbedre ansøgers tilstand i  

 meget væsentlig grad.
 Ankestyrelsen har antaget en lignende sag til behandling.
 Der er nu truffet afgørelse, der er udsendt som SM A-29-01.
 Ankestyrelsen fandt ligesom nævnet, at der ikke kunne ydes hjælp  

 efter aktivloven til epilering, da udgiften ikke kunne anses for nødvendig og  

 helbredsmæssig velbegrundet i lovens forstand.
Aktivlovens § 83 Ansøger, der modtog højeste førtidspension og plejetillæg havde  

 samværsudgifter på 5.518,50 kr. pr. besøg.
 Nævnet fandt, at kommunen ikke havde været berettiget til at  

 give afslag på hjælp til udgifter til samvær.
 Nævnet lagde til grund, at ansøger ikke havde mulighed for at  

 afholde de fulde udgifter til samvær under henvisning til, at ansøger før  

 afholdelse af udgifter til samvær havde et rådighedsbeløb på 7.326 kr.
Nævnet pålagde herefter kommunen at yde ansøger hjælp til samvær  

 med 1.900 kr. pr. måned.
Nævnet lagde vægt på, at ansøgers nuværende aftaler  

 om  

 samvær bestod i et besøg pr. måned.
 Sagen har været behandlet i Ankestyrelsen, og afgørelsen er  

 udsendt som SM A-14-01.
 Ankestyrelsen ændrede delvist nævnets afgørelse.
 Ankestyrelsen lagde til grund, at der ved beregningen af  

 ansøgers hjælp til samværsudgifter skulle ses bort fra hans invaliditetsbeløb  

 og  

 plejetillæg, da disse beløb var beregnet til at dække hans personlige behov  

 ved  

 invaliditeten.
 Ankestyrelsen fandt dog, at ansøgers udgifter til personlige  

 hjælpere kunne afholdes af plejetillægget, da behovet for personlige hjælpere  

 under samvær med barnet skyldtes ansøgers invaliditet.
 Der skulle alene ske dækning af ansøgers faktiske afholdte  

 udgifter, hvilket forudsatte, at der forelå en dokumentation for størrelsen  

 af  

 disse.
Aktivlovens § 93, stk. 1, nr. 1 Et nævn fandt ikke, at ansøger skulle tilbagebetale den  

 kontanthjælp, han havde modtaget i januar måned 2000.
 Nævnet lagde til grund, at der ikke var tale om uforsvarlig  

 økonomi, fordi ansøger i en kontanthjælpsperiode havde tilbageholdt sin  

 kapitalpension og anvendt provenuet til betaling af privat gæld.
 Nævnet lagde vægt på, at kapitalpensionen/nettobeløbet på ca.  

 40.000 kr. var af en sådan størrelsesorden, at forvaltningen skulle bortse  

 fra  

 den, samt at ansøger udelukkende havde indfriet kapitalpensionen for at  

 indfri  

 gæld til en søster.
 Kapitalpensionen havde været stillet som sikkerhed for et lån på  

 35.000 kr., som ansøger havde fået af sin søster.
 Ankestyrelsen har ingen praksis på området, og sagen ville være  

 blevet antaget til principiel behandling, hvis den var blevet indbragt.
 Et nævn ophævede kommunens afgørelse om tilbagebetaling af  

 kontanthjælp.
 Nævnet henviste til, at kommunens afgørelse om tilbagebetaling  

 ikke i tilstrækkelig grad opfyldte kravene i forvaltningslovens § 24.
 Nævnet lagde vægt på, at der var angivet to forskellige mulige begrundelser  

 (aktivlovens § 93, stk. 1, nr. 1, og § 94), hvoraf dog kun den ene var  

 angivet  

 i de fortrykte rubrikker.
 Der savnedes endvidere i begrundelsen henvisning til, hvilken  

 lov tilbagebetalingskravet var støttet på.
 Det kunne derfor ikke have været ganske klart, med hvilken  

 begrundelse hjælpen blev ydet mod tilbagebetaling.
 Kommunen havde således ikke angivet de hovedhensyn, der havde  

 været bestemmende for, at der var truffet afgørelse om, at der forelå  

 uforsvarlig økonomi.
 Afgørelsen er i overensstemmelse med praksis.
Tendenser i indsendte afgørelser efter  

 integrationsloven Integrationslovens § 2 Ansøgers opholdstilladelse udløb den 23. september 2000.
 Kommunen standsede på denne baggrund udbetalingen af  

 introduktionsydelse til ansøger fra den 1. november 2000, fordi hun ikke  

 havde  

 søgt om forlængelse.
 Først i forbindelse med standsningen af introduktionsydelsen  

 blev ansøger opmærksom på, at hun skulle søge om forlængelse.
 Nævnet tiltrådte kommunens afgørelse med henvisning til, at  

 introduktionsydelse kun udbetales til udlændinge, der opholder sig lovligt i  

 Danmark.
 Da ansøger pr. 1. november 2000 ikke opholdt sig lovligt i  

 Danmark, da hendes opholdstilladelse var udløbet den 23. september 2000,  

 havde  

 kommunen været berettiget til at standse introduktionsydelsen.
 Ankestyrelsen har ingen bemærkninger til afgørelsen.
Integrationslovens § 12, jf. § 2, stk. 2, og § 54 Et nævn fandt, at ansøgers hustru og børn, der havde fået  

 opholdstilladelse efter reglerne i udlændingelovens § 9, stk. 1, nr. 2, om  

 familiesammenføring, ikke havde flygtningestatus.
 Ægtefællen og børnene var derfor ikke omfattet af reglerne om  

 boligplacering i integrationslovens § 12.
 Ansøger måtte derfor henvises til selv at søge efter anden  

 bolig, hvorefter han havde mulighed for selv at søge om økonomisk støtte til  

 boligen.
 Kommunen havde således været berettiget til at give ansøger  

 afslag på at anvise ham ny bolig.
 Ankestyrelsen har ingen praksis på området, men har ingen  

 kommentarer til afgørelsen.
Integrationslovens §§ 16, 27 og 28 Nævnet ændrede en kommunes afslag på introduktionsydelse.
 Kommunen havde givet afslag på ydelsen med henvisning til, at  

 der ikke forelå en social begivenhed.
 Ansøger havde, siden hun kom til Danmark, deltaget i  

 danskundervisning og gennemgået kursus i samfundsforståelse.
 Nævnet fandt derfor, at ansøger var berettiget til  

 introduktionsydelse, men ved beregningen af ydelsen skulle der tages hensyn  

 til  

 hendes mands indtægter.
 Hvis ægtefællernes samlede indtægter oversteg, hvad ansøger  

 kunne modtage i introduktionsydelse/kontanthjælp, ville der ikke kunne  

 udbetales ydelse til ansøger.
 Sagen blev hjemvist til kommunen til beregning.
 Ankestyrelsen har ingen bemærkninger til afgørelsen.
Integrationslovens § 18 Nævnet tiltrådte en kommunes afgørelse om afslag på overtagelse  

 af integrationsansvaret, da flytningen ikke fandtes af væsentlig betydning  

 for  

 integrationsforløbet, og da der ikke fandtes at foreligge sådanne særlige  

 personlige forhold, at disse kunne give grundlag for flytningen.
 Nævnet lagde vægt på, at ansøger var indrejst i Danmark med sin  

 bror, men han havde i sin ansøgning om opholdstilladelse ikke givet udtryk  

 for,  

 at han ønskede at bo i nærheden af sin bror.
 Nævnet lagde også vægt på, at der heller ikke forelå oplysninger  

 om, at ansøger var optaget på uddannelsesinstitution eller havde fået arbejde  

 i  

 tilflytningskommunen.
 Afgørelsen er i overensstemmelse med praksis.
 Et nævn pålagde en kommune på Sjælland at overtage ansvaret for  

 introduktionsprogrammet for ansøger i forbindelse med, at han havde skaffet  

 sig  

 arbejde i København.
 Han kunne ikke passe sit arbejde fra sin tidligere bopæl på Fyn.
 Nævnet henviste til, at det af bemærkningerne til  

 integrationsloven fremgår, at såfremt en udlænding opnår beskæftigelse,  

 virksomhedspraktik eller bliver optaget på en uddannelsesinstitution i en  

 anden  

 kommune, hvortil der ikke umiddelbart er transportmuligheder, vil en flytning  

 eksempelvis være at anse som af væsentlig betydning for integrationsforløbet.
 Ankestyrelsen har ingen kommentarer til afgørelsen.
Tendenser i indsendte afgørelser efter  

 repatrieringsloven Repatrieringslovens § 7 Ansøger og hans ægtefælle søgte om repatriering, herunder om  

 hjælp til fragt af erhvervsudstyr, der var nødvendigt til udøvelse af  

 ansøgers  

 og hans hustrus erhverv i hjemlandet og indkøb af erhvervsudstyr samt  

 transport  

 af dette til hjemlandet.
 Kommunen gav afslag på fragt af erhvervsudstyr og indkøb af  

 erhvervsudstyr.
 Kommunen begrundede afslaget med, at ansøger havde en længere  

 uddannelse inden for militæret, og hans ægtefælle var uddannet læge.
 Ingen af ægtefællerne havde drevet selvstændig virksomhed i  

 Danmark, og var dermed ikke i besiddelse af erhvervsudstyr, der skulle  

 fragtes.
Kommunen henviste også til, at ansøgers ægtefælle kunne få  

 ansættelse på hospital, og at ansøger havde mulighed for ansættelse på kontor  

 eller lignende.
Ansøger skrev og talte flydende engelsk.
 Nævnet tiltrådte kommunens afgørelse med kommunens begrundelse.
 Ankestyrelsen har ikke praksis på området, men afgørelsen  

 forekommer umiddelbart rigtig.
