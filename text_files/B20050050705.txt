Bekendtgørelse  

 om god skik og informationspligt for firmapensionskasser  

1) I medfør af § 6 a, stk. 2, § 12 a, og § 71, stk. 5, i lov  

 om tilsyn med firmapensionskasser, jf. lovbekendtgørelse nr. 1266 af 19.  

 december 2003, som ændret ved lov nr. 1381 af 20. december 2004, fastsættes:
Anvendelsesområde § 1.  

  

 Bekendtgørelsen  

 finder anvendelse på pensionskasser omfattet af lov om tilsyn med  

 firmapensionskasser.
 Stk. 2.  

  

 For  

 pensionskasser med under 100 medlemmer finder § 5, og § 10, stk. 3, ikke  

 anvendelse.  

 Ved medlemmer forstås efter stk. 2, personer hvis beskæftigelse berettiger  

 til  

 eller vil berettige til at modtage pensionsydelser i pensionsordningen.
 § 2.  

  

 Når  

 en pensionskasse indgår aftale med en finansiel virksomhed om varetagelse af  

 pensionskassens forhold, skal pensionskassen sikre sig, at der er en klar  

 arbejdsdeling mellem pensionskassen og den finansielle virksomhed, og at den  

 finansielle virksomhed overholder reglerne i denne bekendtgørelse.
Generelle bestemmelser § 3.  

  

 En pensionskasse  

 skal handle redeligt og loyalt overfor sine medlemmer.
§ 4.  

  

 En pensionskasse  

 skal indgå eller bekræfte alle væsentlige aftaler med sine medlemmer i  

 papirformat  

 eller på andet varigt medium.
En aftale skal indeholde en beskrivelse af  

 parternes væsentlige rettigheder og pligter samt af de finansielle ydelser,  

 der  

 er omfattet af aftalen.
Er der i forbindelse med aftalens indgåelse ydet  

 individuel rådgivning, skal væsentlige forudsætninger for rådgivningen  

 nedfældes i aftalen eller fremgå af bilag til aftalen i enten papirformat  

 eller  

 på andet varigt medium.
 Stk. 2.  

  

 Vilkår, der  

 indgår i aftalen, kan fremgå ved en henvisning til separate dokumenter,  

 herunder  

 pensionskassens almindelige forretningsbetingelser.
 Stk. 3.  

  

 Vilkår om  

 ændringer vedrørende renter, gebyrer, bidrag eller andet vederlag skal  

 indeholde en angivelse af de forhold, der kan udløse en ændring og må ikke  

 give  

 pensionskassen en vilkårlig adgang til at foretage ændringer.
 Stk. 4.  

  

 Ændringer til  

 ugunst for medlemmet af renter, bidrag eller andet vederlag kan ikke finde  

 sted  

 uden varsel, medmindre ændringen er begrundet i udefrakommende forhold, som  

 pensionskassen  

 ikke har indflydelse på.
 § 5.  

  

 En  

 pensionskasse skal give medlemmerne relevant information om ændringer i  

 pensionskassens vedtægter, pensionsregulativ og tekniske grundlag indenfor en  

 rimeligt frist, efter ændringerne er vedtaget.
 Stk. 2.  

  

 På et medlems  

 anmodning skal en pensionskasse stille pensionskassens skriftlige  

 investeringsprincipper  

 til rådighed for medlemmet.
 Stk. 3.  

  

 På et medlems  

 anmodning skal pensionskassen endvidere informere udførligt og detaljeret om:
 1)  

 	  

 Det forventede niveau  

 for vedkommendes pensionsydelser, hvis det er relevant.
 2)  

 	  

 Pensionsydelsernes  

 størrelse i tilfælde af ansættelsesforholdets ophør.
 Stk. 4.  

  

 Hvis  

 investeringsrisikoen bæres af medlemmet selv, skal pensionskassen informere  

 om de  

 forskellige investeringsmuligheder, hvis sådanne findes, og den faktiske  

 investeringsportefølje samt risikoeksponering og de omkostninger, der er  

 forbundet med investeringerne.
 § 6.  

  

 Ved  

 medlemmets pensionering eller når ret til andre ydelser opstår, skal  

 pensionskassen oplyse medlemmet fyldestgørende om de ydelser, medlemmet har  

 ret  

 til, og de udbetalingsmåder, der kan vælges imellem.
Rådgivning § 7.  

  

 Ved  

 rådgivning forstås anbefalinger, vejledninger, herunder oplysninger om risici  

 forbundet med en disposition, og oplysninger om umiddelbare konsekvenser af  

 medlemmets valgmuligheder.
Stk. 2.  

  

 En pensionskasse  

 skal yde rådgivning, hvis medlemmet anmoder herom.
Endvidere skal  

 pensionskassen  

 af egen drift yde rådgivning, hvor omstændighederne tilsiger, at der er behov  

 herfor.
Alternativt kan pensionskassen henvise medlemmet til at søge anden  

 rådgivning.
Stk. 3.  

  

 Rådgivningen  

 skal tilgodese medlemmets interesser og give medlemmet et godt grundlag for  

 at træffe  

 sin beslutning.
Rådgivningen skal være relevant, retvisende og  

 fyldestgørende.
Pensionskassen  

 skal orientere om de risici, der er relevante for medlemmet.
 § 8.  

  

 Før  

 en pensionskasse rådgiver, skal pensionskassen anmode medlemmet om at oplyse  

 om  

 sin økonomiske situation, sin erfaring med de relevante finansielle ydelser,  

 sit formål med at få ydelsen leveret samt om sin risikovillighed.
 Stk. 2.  

  

 Omfanget og  

 karakteren af de oplysninger, der indhentes, kan afpasses efter den viden,  

 som medlemmet  

 besidder og de oplysninger, som pensionskassen allerede har modtaget.
 Stk. 3.  

  

 Pensionskassen  

 kan lægge medlemmets oplysninger til grund, medmindre de er åbenbart  

 urigtige.
 § 9.  

  

 Rådgivning  

 skal tage udgangspunkt i relevante oplysninger indhentet i henhold til § 8 og  

 det kendskab, pensionskassen i øvrigt har til medlemmets forhold.
 Stk. 2.  

  

 En pensionskasse  

 skal anmode medlemmet om at opdatere oplysninger indhentet i henhold til  

 § 8, i det omfang det er nødvendigt for at kunne yde medlemmet  

 rådgivning  

 i løbende kontraktforhold.
 § 10.  

  

 En  

 pensionskasse skal som led i sin rådgivning inddrage konsekvenser af de  

 skatteregler, som er relevante for medlemmet i forhold til de produkter og  

 ydelser, som rådgivningen omfatter, eller henvise medlemmet til at søge anden  

 rådgivning herom.
 Stk. 2.  

  

 Såfremt en pensionskasse  

 rådgiver om forhold, som kan være af væsentlig økonomisk betydning for  

 medlemmets muligheder for at modtage offentlige tilskud eller andre  

 økonomiske  

 fordele, og pensionskassen bliver opmærksom herpå, skal dette medtages i  

 rådgivningen, eller medlemmet skal henvises til at søge anden rådgivning.
 Stk. 3.  

  

 Hvis en  

 pensionskasse modtager provision eller andet vederlag fra pensionskassens  

 porteføljeforvaltere,  

 skal medlemmet modtage information herom.
 § 11.  

  

 En  

 pensionskasse skal ved oprettelse af en pensionsordning anmode medlemmet om  

 at  

 give de oplysninger, der er nødvendige for oprettelse af ordningen.
 Stk. 2.  

  

 Hvis en  

 pensionskasse kræver afgivelse af helbredsoplysninger ved oprettelse af en  

 pensionsordning,  

 skal pensionskassen udlevere en vejledning til medlemmet om afgivelse af  

 helbredsoplysninger.
 Stk. 3.  

  

 Afgives  

 helbredsoplysninger telefonisk eller på anden måde, hvor medlemmet ikke  

 umiddelbart  

 kan få vejledningen udleveret, skal vejledningen fremsendes til medlemmet i  

 papirformat eller på andet varigt medium.
Tilsyn og straffebestemmelse § 12.  

  

 Finanstilsynet  

 kan, jf. § 6 a, stk. 1, i lov om tilsyn med pensionskasser, give påbud om  

 berigtigelse  

 af forhold, der er i strid med § 2, § 3, § 4, stk. 1 og 3-4, § 5, § 6, § 7,  

 stk.  

 2-3, § 8, stk. 1, og §§ 9-10.
 Stk. 2.  

  

 Inden  

 Finanstilsynet træffer afgørelse i sager om god skik, skal Finanstilsynet  

 indhente en redegørelse fra pensionskassen.
 § 13.  

  

 Med  

 bøde straffes den, der undlader at efterkomme påbud efter § 12, stk. 1.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Ikrafttrædelsesbestemmelser § 14.  

  

 Bekendtgørelsen træder i kraft den 23. september 2005 og finder anvendelse på  

 kontakt  

 mellem pensionskassen og medlemmet, som finder sted herefter, og på aftaler,  

 som  

 indgås herefter.
NREF/FN501/1)/ Økonomi- og Erhvervsministeriet, den 17.  

 juni 2005 Bendt Bendtsen /Kristian Vie Madsen 1)  

 Bekendtgørelsen indeholder bestemmelser, der gennemfører dele af  

 Europa-Parlamentets og Rådets direktiv 2003/41/EF af 3. juni 2003 om  

 arbejdsmarkedsrelaterede  

 pensionskassers aktiviteter og tilsynet hermed, (EU-Tidende 2003 nr.
L 235,  

 side 10) (Pensionskassedirektivet).
