Brugtmoms  

  begrebet afgiftspligtig videreforhandler  ændring af praksis  

  genoptagelse  

 af afgiftstilsvaret 1. EF-domstolen har i sag C-280/04 taget  

 stilling til bl.a. begrebet "afgiftspligtig  

 videreforhandler" i  

 6. momsdirektivs artikel 26a, punkt A, litra e), vedrørende særordningen for  

 brugte genstande, kunstgenstande, samlerobjekter og antikviteter.
 Spørgsmålene var forelagt for EF-domstolen  

 i forbindelse med en retssag for Vestre Landsret, hvor spørgsmålet var dels,  

 om told- og skattemyndighederne efter 6. momsdirektiv og momsloven er  

 afskåret fra at kræve, at en virksomhed, Jyske Finans A/S, skal opkræve moms  

 i  

 forbindelse med salg af brugte personbiler, når bilerne, der havde været  

 anvendt af selskabet til momspligtig leasing, er købt af afgiftspligtige  

 personer, der ikke har deklareret moms af bilens pris, hvorfor selskabet  

 ikke har kunnet udøve nogen fradragsret i forbindelse med købet, dels om  

 sagsøger er berettiget til at anvende særordningen for brugte varer m.v.
Momspligt ved salg af aktiver 2. EF-domstolen fastslår i dommen for så  

 vidt angår det første spørgsmål, at reglerne i direktivets artikel 13, punkt  

 B,  

 litra c), ikke er til hinder for at sagsøger i hovedsagen for den nationale  

 domstol efter momsloven er anset for pligtig til at betale moms ved  

 videresalg efter endt leasing af de af sagen omhandlede brugte biler.
Bestemmelsen i den danske momslov, hvorefter der  

 er pligt til at betale moms af virksomhedens salg af virksomhedens aktiver,  

 når  

 der er fuld eller delvis fradragsret ved indkøb m.v. af aktivet, jf.  

 momslovens  

 § 8, stk. 1, er dermed i overensstemmelse med direktivet.
Dommen  

 fastslår,  

 at alene i det tilfælde, hvor anskaffelsen af aktivet har været  

 undtaget fra retten til fradrag, jf. direktivets artikel 17, stk. 6,  

 jf. momslovens kapitel 9, jf. særligt §§ 41 og 42, er  

 videresalget omfattet af momsfritagelsen i direktivets artikel 13, punkt  

 B, litra c), jf. momslovens § 13, stk. 2.
Brugtmomsreglerne 3. Det andet spørgsmål vedrørende  

 anvendelse af særordningen for brugte varer m.v. besvarede domstolen med  

 følgende:
 "I lyset af alle ovenstående  

 bemærkninger, skal det andet spørgsmål besvares med, at 6. direktivs artikel  

 26a, punkt A, litra e) skal fortolkes således, at en virksomhed,  

 der  

 som et normalt led i sin virksomhed videresælger køretøjer, som den har  

 købt brugt til brug for sin leasingvirksomhed, og for hvem videresalget på  

 tidspunktet for købet af den brugte genstand ikke er det væsentligste formål,  

 men kun det sekundære formål, der er accessorisk i forhold til udlejningen,  

 kan  

 anses for en "afgiftspligtig videreforhandler" i den forstand,  

 hvori  

 udtrykket er anvendt i denne bestemmelse.
 EF-domstolens "ovenstående  

 bemærkninger", refererer til dommens foregående præmis 29-43.
 I præmis 33-36, udtaler domstolen, at:
"33     Herefter  

 skal det vurderes, om sjette direktiv ved at henvise til den afgiftspligtige  

 videreforhandler, som køber brugte genstande »med henblik på videresalg«,  

 udelukkende har afgiftspligtige personer for øje, som begrænser sig til efter  

 købet at udføre arbejder, der i det væsentlige har karakter af teknisk  

 forberedelse af køretøjerne med det formål direkte og umiddelbart at  

 videresælge disse køretøjer, eller om direktivet ligeledes omfatter en  

 afgiftspligtig  

 person, der driver virksomhed med udlejning af køretøjer, inden de  

 videresælges.
En sådan udlejningsvirksomhed er nemlig efter sit formål  

 uafhængig af videresalget, som eventuelt først sker efter en lang periode  

 eller  

 endog slet ikke sker, når henses til de risici, der er forbundet med  

 udlejning  

 af køretøjer, såsom bl.a. slitage og ødelæggelse.
Det er med andre ord  

 afgørende,  

 om definitionen på en afgiftspligtig videreforhandler ligeledes omfatter et  

 tilfælde som det, der er tale om i hovedsagen, hvor videresalget for den  

 pågældende  

 afgiftspligtige person faktisk ikke på tidspunktet for købet af den brugte  

 genstand er det væsentligste formål, men kun er et sekundært formål, der er  

 accessorisk i forhold til udlejningen.
34     Det  

 bemærkes, at en fællesskabsretlig bestemmelses rækkevidde både skal vurderes  

 ud  

 fra dens indhold, dens kontekst og dens målsætninger (dom af 15.10.1992, sag  

 C-162/91, Tenuta il Bosco, Sml.
I, s. 5279, præmis 11, af 16.1.2003, sag  

 C-315/00, Maierhofer, Sml.
I, s. 563, præmis 27, og af 15.7.2004, sag  

 C-321/02, Harbs, Sml.
I, s. 7101, præmis 28).
35     Det  

 er korrekt, at ordningen med afgift af den afgiftspligtige videreforhandlers  

 fortjenstmargen ved levering af brugte genstande, kunstgenstande,  

 samlerobjekter og antikviteter er en særordning, der er en undtagelse fra  

 sjette direktivs normale ordning, der som de øvrige særordninger i  

 direktivets  

 artikel 24, 25 og 26 kun bør anvendes i det omfang, det er nødvendigt for at  

 nå  

 formålet med ordningen (jf. vedrørende anvendelsen af ordningen henholdsvis i  

 artikel 26 og artikel 25, dom af 22.10.1998, forenede sager C-308/96 og  

 C-94/97, Madgett og Baldwin, Sml.
I, s. 6229, præmis 34, og  

 Harbs-dommen,  

 præmis 27).
 36     Fortolkningen  

 af de ord, der anvendes i sjette direktivs artikel 26a, skal imidlertid være  

 forenelig  

 med de formål, der forfølges med den særordning, som denne artikel indfører,  

 og  

 overholde kravene i princippet om afgiftsneutralitet, der er uadskilleligt  

 forbundet med det fælles momssystem.
 37     I  

 denne forbindelse bemærkes, at tredje og femte betragtning til direktiv 94/5  

 udtrykker fællesskabslovgivers intention om at undgå dobbelt afgiftbelastning  

 og konkurrencefordrejning (jf. dom af 1.4.2004, sag C-320/02, Stenholmen,  

 Sml.  

 I, s. 3509, præmis 25).
 38     Imidlertid  

 vil opkrævning af afgift af hele salgsprisen ved et leasingselskabs levering  

 af  

 et køretøj, som dette selskab har købt brugt, når det på tidspunktet for  

 erhvervelsen ikke har kunnet fradrage den moms, der er iboende i købsprisen,  

 medføre en risiko for dobbelt afgiftbelastning.
39     Endvidere  

 er princippet om afgiftsneutralitet, som den fælles momsordning, der er  

 indført  

 ved sjette direktiv, bl.a. hviler på, til hinder for, at erhvervsdrivende,  

 som  

 udfører de samme transaktioner, behandles forskelligt med hensyn til  

 opkrævning  

 af moms (jf. dom af 16.9.2004, sag C-382/02, Cimber Air, Sml.
I,  

 s. 8379,  

 præmis 23 og 24).
40     På  

 markedet for brugte køretøjer ville opkrævning af afgift af hele salgsprisen  

 ved levering fra leasingselskaber fordreje konkurrencen til skade for disse  

 selskaber og til fordel for bl.a. brugtvognsforhandlere, der er omfattet af  

 ordningen med afgift af fortjenstmargenen.
For at imødekomme købernes  

 berettigede forventning om at betale samme pris for køretøjer af tilsvarende  

 kvalitet, hvad enten de sælges af en brugtvognsforhandler eller af et  

 leasingselskab, kan sidstnævnte fornuftigvis kun reagere ved at overvælte den  

 skyldige moms på salgsprisen med den følge, at virksomhedens fortjenstmargen  

 reduceres tilsvarende.
 41     Anvendelsen  

 af den ordning, der er fastsat i sjette direktivs artikel 26a, på  

 leasingselskaber,  

 der driver virksomhed på sådanne betingelser, gør det således muligt at sikre  

 det formål, som fællesskabslovgiver har tilstræbt med vedtagelsen af denne  

 ordning, dvs. at undgå dobbelt afgiftbelastning og fordrejning af  

 konkurrencen  

 på området for brugte genstande.
42     Under  

 disse omstændigheder skal sjette direktivs artikel 26a, under hensyn til  

 bestemmelsens  

 formål, fortolkes således, at den ikke udelukker selskaber, der driver  

 leasingvirksomhed med brugte køretøjer, fra kategorien afgiftspligtige  

 videreforhandlere, når videresalget er et led i leasingselskabets normale  

 virksomhed, og hensigten med videresalget er til stede på købstidspunktet,  

 selv  

 om videresalgsvirksomheden er sekundær i forhold til  

 udlejningsvirksomheden." Betydningen for dansk praksis 4. Skatteministeriet har på baggrund af  

 EF-dommen taget bekræftende til genmæle i retssagen for Vestre Landsret.
 EF-dommen betyder, at leasingvirksomheder kan  

 anvende brugtmomsreglerne i momslovens kapitel 17 på deres salg af brugte  

 driftsmidler, som er indkøbt til brug for leasingaktiviteten, når  

 driftsmidlerne er leveret til virksomheden efter reglerne i  

 momslovens § 69, stk. 1.
 5. Det er endvidere SKATs opfattelse, at i det  

 omfang brugte genstande m.v. er indkøbt til brug for andre momspligtige  

 aktiviteter, kan brugtmomsreglerne tilsvarende anvendes  

 på videresalget, når der er den fornødne forbindelse mellem den  

 afgiftspligtiges primære formål med købet og det senere videresalg.
 Det er en betingelse, at videresalget  

 skal udgøre et led i den afgiftspligtiges normale virksomhed, og at  

 den afgiftspligtiges hensigt med videresalget skal være til stede på  

 købstidspunket.
 Udgangspunktet vil herefter være, at for  

 varer som normalt indgår i en handelsvirksomheds varelager, vil  

 brugtmomsreglerne kunne anvendes på det senere salg, uanset varen  

 midlertidigt  

 er anvendt i virksomheden som driftsmiddel.
 Som et typisk eksempel i den retning kan nævnes  

 bilforhandlere, som indkøber brugte biler uden  

 momsberegning/tilfaktureret  

 moms, og som bilforhandleren lader indregistrere i virksomhedens navn til  

 brug  

 midlertidigt for fx. udlejning, som kundebil o.lign.
Det vil endvidere i almindelighed kunne  

 antages, at i forbindelse virksomhed med (korttids-)udlejning vil  

 videresalget af  

 driftsmidler til udlejning udgøre en del af virksomhedens normale  

 virksomhed.
Det er herved lagt til grund, at hensigten med  

 videresalget foreligger allerede på købstidspunktet, idet den fortsatte  

 udlejningsvirksomhed er betinget af virksomhedens løbende køb og  

 salg  

 af driftsmidler.
Genoptagelse 6  

.  

  

 Virksomheder, som i henhold til den  

 før EF-dommen gældende praksis har været afskåret fra at anvende  

 brugtmomsreglerne  

 i forbindelse med deres salg af brugte varer, driftsmidler m.v., kan anmode  

 om  

 ændring af afgiftstilsvaret.
Fristregler 7. I henhold til skatteforvaltningslovens § 31,  

 stk. 2, kan der ske genoptagelse, hvis den afgiftspligtige fremsætter  

 anmodning  

 herom senest 3 år efter angivelsesfristens udløb.
 8. I tilfælde, hvor praksis er endeligt  

 underkendt ved en dom, kan der i henhold til skatteforvaltningslovens §  

 32, stk. 1, nr. 1, efter anmodning dog ske ekstraordinær genoptagelse  

 til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvis sammenfaldende med den  

 afgiftsperiode, der var til prøvelse i den første sag, der resulterede i  

 underkendelse  

 af praksis, eller den afgiftsperiode, der er påbegyndt, men endnu ikke  

 udløbet, 5 år forud for underkendelse af praksis.
 9. EF-domstolens dom i sag C-280/04, Jyske  

 Finans A/S underkender dansk praksis, hvorefter som videreforhandlere,  

 jf.  

 momslovens § 69, anses udelukkende virksomheder, hvis hovederhverv  

 består i køb og salg af brugte genstande.
 Sagsøger, Jyske Finans A/S, i sagen for Vestre  

 Landsret, kunne efter Skatteministeriets opfattelse ikke anses  

 for omfattet af den nævnte bestemmelse, fordi de biler,  

 som sagsøger havde købt, ikke var købt med henblik på  

 videresalg, men med henblik på anvendelse i virksomheden, som  

 investeringsgode.
 I sagen for Vestre Landsret var den første afgiftsperiode,  

 som var til prøvelse, påbegyndt den 1. januar 1999.
 10. Anmodning om ekstraordinær genoptagelse skal  

 efter skatteforvaltningslovens § 32, stk. 2, fremsættes inden 6 måneder efter  

 at den afgiftspligtige er kommet til kundskab om det forhold, der begrunder  

 fravigelsen af den ordinære genoptagelsesfrist i lovens § 31.
 Fristen på 6 måneder skal regnes fra datoen for  

 offentliggørelse af denne meddelelse.
Anmodning om genoptagelse 11. Anmodning om genoptagelse skal indgives til  

 SKAT.
 12. Anmodningen skal indeholde oplysninger  

 om virksomheden navn, adresse og cvr-nr.
 14. Virksomheden skal oplyse størrelsen af  

 tilbagebetalingskravet specificeret for hver afgiftsperiode.
15. Af hensyn til beregningen af  

 rentegodtgørelse skal virksomheden oplyse tidspunktet for hver enkelt  

 indbetaling.
Hvis virksomheden har fået udbetalt negativ moms for en  

 afgiftsperiode, skal virksomheden oplyse tidspunktet for udbetalingen i  

 henhold til den negative angivelse.
Dokumentation 16. Virksomheden skal vedlægge dokumentation for  

 størrelsen af tilbagebetalingskravet.
 17. Da det forhold, som begrunder anmodningen om  

 genoptagelse er, at virksomheden - i henhold til den praksis, som  

 SKAT har fulgt -  ikke har været anset for en afgiftspligtig  

 videreforhandler, og virksomheden dermed har været afskåret fra at  

 anvende brugtmomsreglerne, kan told- og skatteforvaltningen  

 ikke afvise anmodningen om genoptagelse med henvisning til, at den  

 afgiftspligtige  

 ikke har iagttaget alle de formelle betingelser i  

 momsbekendtgørelsens §§ 92 og 93 om faktura og regnskab ved anvendelse af  

 brugtmomsordningen.
18. SKAT finder, at det endvidere er  

 ufornødent at inddrage spørgsmålet om overvæltning i  

 behandlingen af  

 genoptagelseanmodninger i henhold til denne meddelelse.
Det er herved på  

 linie  

 med EF-domstolen i sag C-280/04, Jyske Finans A/S, lagt til grund, at i de  

 tilfælde, som er omhandlet i meddelelsen, vil momsen ikke være overvæltet,  

 jf.  

 dommens præmis 40 og 41.
19. Virksomheden bør opbevare det relevante  

 regnskabsmateriale, indtil der er truffet endelig afgørelse om  

 tilbagebetaling,  

 selv om det 5-årige opbevaringskrav i § 66 i bekendtgørelse nr. 663  

 af 16. juni 2006 udløber forinden.
Det skal være muligt for SKAT på ethvert  

 tidspunkt under behandlingen af tilbagebetalingskravet at efterprøve  

 dokumentationen  

 for virksomhedens oplysninger.
