Udbetaling af skattefri  

 befordringsgodtgørelse til lønmodtager der har lejet/leaset  

 bil Bindende forhåndsbesked i udbetaling af skattefri befordringsgodtgørelse til  

 lønmodtager der har lejet/leaset bil Reference LL § 9, stk. 5 LL § 9 B LV 1999 A.B.1.7.2 Spørgsmål Kan en lønmodtager - på grundlag af  

 ligningslovens § 9, stk. 5, 2.pkt., jf. samme lovs § 9B smh. med Told- og  

 Skattestyrelsens cirkulære 1999-44, pkt. 2 - undlade at medregne  

 befordringsgodtgørelse til sin indkomstopgørelse for benyttelse  

 af egen bil til kørsel for arbejdsgiveren i følgende  

 situationer:
1) Tilfælde, hvor den ansatte har tegnet et  

 abonnement på en "delebil-ordning"? 2) Tilfælde, hvor den ansatte lejer  

 køretøjet af sin arbejdsgiver, og arbejdsgiverens  

 tilhørsforhold til         køretøjet beror på et  

 af denne tegnet delebil-abonnement? 3) Tilfælde, hvor den ansatte leaser bilen hos et  

 biludlejningsfirma? 4) Tilfælde, hvor 2 ikke samlevende personer, ejer  

 køretøjet i fællesskab og hver især betaler 50% af  

 samtlige omkostninger til køretøjet og dets benyttelse? Svar Ad 1): Se sagsfremstilling og begrundelse.
 Ad 2) Se sagsfremstilling og begrundelse.
 Ad 3) Ja, se sagsfremstilling og begrundelse.
 Ad 4) Ja, se sagsfremstilling og begrundelse.
 Et biludlejningsfirma havde etableret en delebil-ordning.  

 Ordningen var baseret på et kontraktsforhold mellem firmaet og en kreds  

 af abonnenter, hvorefter abonnenten havde adgang til at benytte samtlige de  

 køretøjer, firmaet rådede over, mod foregående  

 reservation.
Abonnenten havde alene rådighed over  

 køretøjet i den reserverede periode, hvis antal af timer og  

 dage kunne variere.
Det var oplyst, at al brug af bilen registreres  

 elektronisk med angivelse af dato og tid.
Der var oplyst, at de pågældende ordninger  

 både kunne oprettes af enkeltpersoner og virksomheder.
Bilen kunne  

 lejes på følgende vilkår:
 Abonnenten skulle betale følgende ydelser:
 Et indmeldelsesgebyr på kr. 3.000 og et depositum  

 på kr. 2000. Et fast månedligt beløb på kr. 300.
Et beløb på 15 kr. pr. time og 2 kr. pr. km  

 for benyttelse af bilen, dog maksimalt 150 kr. pr. dag for så vidt  

 angik tiden, hvilket svarede til 10 timer.
I beløbet indgik  

 benzinforbrug, samt leje af parkeringsplads (der hvor bilerne skiftede  

 bruger).
 Det var om den forelagte ordning vedrørende  

 spørgsmål 4 som anført ovenfor oplyst, at den ansatte  

 ejede bilen i sameje med en med sig ikke samlevende person, og at hver af  

 parterne betalte 50% af samtlige omkostninger til køretøjet og  

 dets benyttelse.
 Biludlejningsfirmaet ønskede ved de stillede  

 spørgsmål en vurdering af, hvorvidt det var en  

 forudsætning for at kunne modtage skattefri  

 kørselsgodtgørelse efter ovennævnte regelsæt, at  

 vedkommende  lønmodtager selv ejede den bil, der blev stillet til  

 rådighed for den erhvervsmæssige kørsel, idet der var det  

 fælles for de beskrevne ordninger, at der var tale om en bil, der ikke  

 formelt var ejet af medarbejderen, men på grund af bilens status som  

 "delebil", "leasingbil" og "samejebil" kun delvist kunne siges at være  

 til disposition for medarbejderen.
Det var oplyst, at der med "lejet" henvises til at bilen  

 blev benyttet i kort tid for eksempel en time, en dag, uge eller måned,  

 hvorimod "leaset" henviser til, at bilen var på en kontraktleje af  

 minimum 12 måneders varighed.
Det var videre oplyst, at det kunne  

 tænkes, at man abonnerede på delebil-ordningen for en periode  

 på mindre end en måned, men det ville kun være i ganske  

 særlige tilfælde.
Ved tilmelding til ordningen fik man ret til at  

 benytte bilerne efter eget ønske i perioder fra minimum 1 time.  

 Abonnenterne benyttede i gennemsnit sammenlagt bilerne i 48 timer pr.  

 måned.
Det var repræsentantens opfattelse, at  

 spørgsmålet bør besvares bekræftende for samtlige  

 forelagte situationer.
Repræsentanten henviste til pkt. 17.3.3., i  

 cirkulære  nr. 72 af 17. april 1996 til ligningsloven, hvori det  

 hedder: "at forudsætningen for at modtage skattefri godtgørelse,  

 er, at modtageren af godtgørelsen selv har afholdt udgifter", og  

 anfører, at denne forudsætning må anses for at være  

 opfyldt for de forelagte ordningers vedkommende.
Den kommunale ligningsmyndighed anskuede sagen  

 således, at den drejede sig om, hvorvidt de beskrevne situationer var  

 omfattet af begrebet "egen bil" i relation til en arbejdsgivers adgang til at  

 udbetale skattefri kørselsgodtgørelse til en lønmodtager  

 for erhvervsmæssig kørsel, jf. ligningslovens § 9B.
Kommunen  

 fandt således ikke, at det rejste spørgsmål  

 vedrørte den særlige problematik omkring "egen bil" i relation  

 til, hvem, der måtte anses som rette ejer, hvori der var angivet nogle  

 retningslinier i TSS-cirkulære 1996-21, jf.
TfS 1996, 483 og 486.
 Den eksisterende skattefri  

 kørselsgodtgørelsesordning tilsigter efter kommunens  

 opfattelse, at der kan ydes en bilejer en  standardiseret dækning for  

 de udgifter vedkommende har ved brug af sit køretøj.
Kommunen nævnte videre, at det ifølge  

 Ligningsrådets anvisning - senest TSS-cirkulære 1999-44 -  var en  

 forudsætning, at der var tale om egen bil, hvorfor der ikke  

 ifølge cirkulæret kunne udbetales skattefri  

 kørselsgodtgørelse, når arbejdsgiveren stiller firmabil  

 til rådighed for den ansatte.
Undtaget herfra ifølge  

 cirkulæret var tilfælde, hvor lønmodtageren betalte den  

 arbejdsgiver, der havde stillet firmabilen til rådighed fuldt vederlag  

 for kørsel, der skete for den arbejdsgiver, der ikke havde stillet  

 bilen til rådighed.
 Kommunen lagde herefter til grund, at sidestillet med egen  

 bil i relation til adgangen til udbetaling af skattefri  

 kørselsgodtgørelse, antagelig var de situationer, hvor den  

 ansatte ikke ejede bilen, men lejede/leasede bilen mod fuldt  

 leje-/leasingvederlag.
 Kommunen indstillede på den baggrund, at de  

 forelagte situationer blev besvaret således:
 Ad 1): "Delebil - situation 1":
Kommunen var som udgangspunkt tilbøjelig til at  

 indstille et bekræftende svar for så vidt angik denne del af  

 spørgsmålet, da den pågældende ordning - hvorefter  

 brugerne periodevis lejede en bil af udlejningsselskabet, som de var  

 enerådende over i lejeperioden - umiddelbart måtte karakteriseres  

 som "egen" bil.
Kommunen fandt dog ikke at kunne udtale sig med  

 fornøden sikkerhed, idet der ikke i den beskrevne situation var tale  

 om udlejning i traditionel forstand, hvorfor der efter kommunens opfattelse  

 kunne rejses tvivl om, hvorvidt der var tale om egen bil i den af  

 Ligningsrådet forudsatte forstand.
 Ad 2) "Delebil - situation 2":
 Kommunen indstillede, at denne del af  

 spørgsmålet blev besvaret benægtende, idet ordningen efter  

 kommunens opfattelse var udtryk for, at den ansatte blot benyttede  

 "arbejdsgivers" bil til erhvervsmæssig kørsel for  

 arbejdsgiveren, og derfor ikke kunne sidestilles med "egen bil", hverken i  

 eje- eller lejemæssig forstand.
 Ad 3) "Leasing af bil" - situation 3:
 Kommunen indstillede et bekræftende svar, da det  

 forhold at en bil leases (lejes) efter kommunens opfattelse måtte  

 sidestilles med "egen bil " i relation til  

 kørselsgodtgørelsesordningen.
 Ad 4) "Sameje - bil" - situation 4:
Kommunen indstillede et benægtende svar.  

 Kommunen lagde til grund, at den skattefri  

 kørselsgodtgørelsesordning forudsatte, at den ansatte afholdte  

 den fulde udgift ved bilholdet i den pågældende periode som  

 eneejer/-lejer.
Denne forudsætning var efter kommunens opfattelse ikke  

 til stede, når det forholdt sig således, at flere personer, der  

 ikke var samlevende med fælles økonomi, hver for sig afholdte en  

 andel af de samlede udgifter til bilen.
 Told- og Skatteregionen tiltrådte kommunens  

 indstilling.
 Told- og Skattestyrelsen udtalte følgende:
 Ad 1):
Såfremt lønmodtageren ved en  

 delebil-ordning afholder de reelle faktiske udgifter - både faste og  

 variable omkostninger, der svarer til de udgifter man ville have haft, hvis  

 man ejede bilen i lejeperioden (dvs. afskrivninger, vedligeholdelse, benzin,  

 forsikring m.v.) må lønmodtageren anses for at kunne opfylde  

 kriteriet om benyttelse af egen bil.
En af forudsætningerne for at der  

 kan udbetales skattefri befordringsgodtgørelse er, at det nøje  

 kan dokumenteres hvad der er erhvervsmæssig kørsel.
Derudover er  

 det en forudsætning, at arbejdsgiveren fører kontrol med  

 antallet af kørte kilometer, hvilket blandt andet indebærer  

 oplysninger om kørslens erhvervsmæssige formål, dato for  

 kørslen, kørslens mål med eventuelle delmål samt  

 angivelse af antal kørte kilometer - jf. § 2 i bekendtgørelse  

 nr. 173 af 13. marts 2000 om rejse- og befordringsgodtgørelse.
I det  

 omfang det ved delebil-ordningen var muligt at opfylde ovennævnte  

 forudsætninger, ville der efter Told- og Skattestyrelsens opfattelse  

 kunne udbetales skattefri befordringsgodtgørelse til den  

 pågældende lønmodtager.
 Ad 2):
Det var oplyst, at bilerne ofte ville blive benyttet i  

 erhvervsmæssig henseende som erstatning for taxi eller pool-biler.
Det  

 var styrelsens opfattelse, at hvis arbejdsgiveren deltager i en sådan  

 ordning og stiller bilen til rådighed for privat kørsel - dvs.  

 kørsel der ikke er omfattet af ligningslovens § 9 B - for den ansatte,  

 er der tale om fri bil og den ansatte skal beskattes efter reglerne herom.
Er  

 bilen blot stillet til rådighed en dag, skal  

 værdiansættelsen af fri bil opgøres til 1/12 af  

 værdien af fri bil for 1 år.
Der kan ikke udbetales skattefri  

 godtgørelser i situationer, hvor arbejdsgiveren har stillet fri bil  

 til rådighed, jf.
Skatteministeriets cirkulære nr. 72 af 17.  

 april 1996, pkt. 17.3.3. Det gælder uanset om den ansatte betaler  

 arbejdsgiveren for benyttelsen af den fri bil.
 Ad 3):
I en situation hvor en arbejdsgiver lejer/leaser en  

 bil og stiller den til rådighed for den ansatte, beskattes den ansatte,  

 som om bilen var købt af arbejdsgiveren, og bilens værdi  

 sættes til nyvognsprisen/anskaffelsessummen på  

 leasingtidspunktet, jf.
Ligningsvejledningen 1999, A.B.1.9.2.
Hvor den ansatte selv leaser en bil til anvendelse ved  

 erhvervsmæssig kørsel for arbejdsgiveren, vil kørslen  

 kunne sidestilles med kørsel i egen bil.
Det var derfor Told- og  

 Skattestyrelsens opfattelse, at der ville kunne udbetales skattefri  

 befordringsgodtgørelse i den beskrevne situation, hvis den  

 pågældende i øvrigt opfyldte betingelserne herfor.
Told-  

 og Skattestyrelsen tiltrådte således kommunens og regionens  

 indstilling.
Der henvises i øvrigt til svaret på  

 spørgsmål 1.
 Ad 4):
Det fremgår af Skatteministeriets  

 cirkulære nr. 72 af 17. april 1996 om ligningsloven, pkt. 16.1.1, at  

 "som egen bil anses også ægtefælles eller samlevers bil". I  

 det skitserede tilfælde ejer den pågældende rent faktisk  

 bilen og afholder halvdelen af samtlige omkostninger til bilen og dens  

 benyttelse i modsætning til den beskrevne situation i cirkulæret,  

 hvor det er ægtefællen eller samleveren, der ejer bilen.
Det var  

 derfor Told- og Skattestyrelsens opfattelse, at der i det skitserede  

 tilfælde ville kunne udbetales skattefri  

 kørselsgodtgørelse for erhvervsmæssig kørsel for  

 arbejdsgiveren, såfremt den pågældende opfyldte de  

 øvrige betingelser herfor.
Der henvises i øvrigt til svaret  

 på spørgsmål 1.
 Ligningsrådet tiltrådte Told- og  

 Skattestyrelsens indstilling.
