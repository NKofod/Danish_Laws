Direktoratet har i bekendtgørelse nr. 1151 af 23. december 1993 fastsat  

 regler om medlems- og dagpengeret efter arbejde eller ophold i et andet  

 EØS-land, i Grønland eller det øvrige udland.
Til brug ved administrationen  

 af bekendtgørelsen har direktoratet udarbejdet denne vejledning.
Indledning Aftalen om D et E uropæiske Ø konomiske S  

 amarbejdsområde - EØS-aftalen - træder i kraft den 1. januar 1994.  

 EØS-aftalen er indgået mellem EU-landene og EFTA-landene, bortset fra  

 Schweiz.
I Liechtenstein sættes aftalen dog først i kraft senere.
 EU-landene er: Belgien, Danmark, England (med Nordirland og  

 Gibraltar), Frankrig, Grækenland, Holland, Irland, Italien, Luxembourg,  

 Portugal, Spanien og Tyskland.
 EFTA-landene er: Finland, Island, Liechtenstein, Norge, Schweiz  

 (der dog ikke er omfattet af EØS-aftalen), Sverige og Østrig.
 EØS-landene er herefter: EU-landene og EFTA-landene (bortset fra  

 Schweiz). Danmark, Finland, Island, Norge og Sverige er nordiske lande  

 .
EF-forordning nr. 1408/71 og EF-forordning nr. 574/72 EØS-aftalen indebærer - udover et økonomisk samarbejde - også et  

 samarbejde om social sikring.
Det betyder, at EF-forordning nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for Fællesskabet og EF-forordning nr. 574/72 om regler til  

 gennemførelse af EF-forordning nr. 1408/71 fra EØS-aftalens ikrafttræden  

 gælder både i EU-landene og i EFTA-landene (dog ikke Schweiz) for disse  

 landes statsborgere.
Nordisk Konvention af 15. juni 1992 om Social Sikring De nordiske lande har i samarbejde udarbejdet Nordisk Konvention af 15.  

 juni 1992 om Social Sikring . Konventionen træder - ligesom EØS-aftalen -  

 i kraft den 1. januar 1994. Konventionen gælder mellem de nordiske lande for  

 personer, der ikke er omfattet af EØS-aftalen, det vil bl.a. sige nordiske  

 statsborgere, som ikke er eller har været i arbejde, f.eks. studerende og  

 hjemmegående, og personer, der ikke er statsborgere i et EØS-land.
Konventionen afløser Nordisk Konvention af 5. marts 1981 om Social  

 Tryghed.
Fra den nye konventions ikrafttræden bortfalder Nordisk overenskomst  

 af 12. november 1985 om ydelser ved arbejdsløshed.
Den nye konvention  

 indeholder derfor i artikel 17 særlige regler om arbejdsløshedsforsikring.
 Det fremgår af artikel 17, stk. 1, i konventionen, at artiklerne 67-71 i  

 EF-forordning nr. 1408/71 finder tilsvarende anvendelse i forholdet mellem de  

 nordiske lande for personer, der ikke er omfattet af EØS-aftalen.
Forordningens artikel 69 (og artikel 70) finder dog ikke anvendelse på  

 personer, der alene er omfattet af konventionen.
Disse personer kan således  

ikke bevare deres ret til arbejdsløshedsydelser i op til 3 måneder  

 under arbejdssøgning i et andet nordisk land.
 Der er udarbejdet en administrativ aftale og vejledende bemærkninger til  

 Nordisk Konvention om Social Sikring.
Særlige danske arbejdsmarkedsydelser, f.eks. den danske efterlønsordning  

 og reglerne om overgangsydelse, er ikke omfattet af anvendelsesområdet for  

 EF-forordning nr. 1408/71 og Nordisk Konvention om Social Sikring.  

 Direktoratet har dog fastsat regler om ret til efterløn og overgangsydelse  

 for medlemmer, der har haft forsikrings- og beskæftigelsesperioder i  

 udlandet, på Færøerne eller i Grønland.
Efter disse regler er der under visse  

 betingelser mulighed for at medregne forsikringsperioder fra udlandet til  

 opfyldelse af de danske regler for ret til efterløn og overgangsydelse.
Hovedreglen i EF-forordning nr. 1408/71 og Nordisk Konvention om  

 Social Sikring Efter hovedreglen i EF-forordning nr. 1408/71 skal et medlem af en dansk  

 arbejdsløshedskasse, der påbegynder arbejde i et andet EØS-land, være  

 omfattet af arbejdsløshedsforsikringen i det andet EØS-land  

 (beskæftigelseslandet). Da medlemmet kun må være omfattet af  

 arbejdsløshedsforsikringen i eet EØS-land, skal medlemmet samtidig meldes ud  

 af den danske arbejdsløshedskasse.
 Tilsvarende regler gælder for et medlem af en dansk arbejdsløshedskasse,  

 der er omfattet af Nordisk Konvention om Social Sikring.
 Bevarelse af medlemskabet af den danske arbejdsløshedskasse accepteres,  

 hvis en person ikke har ret til at blive arbejdsløshedsforsikret i  

 beskæftigelseslandet, jf. § 6 i bekendtgørelsen.
Bekendtgørelsens indhold § 1  fastsætter regler om medlems- og dagpengeret for  

 personer, der har haft lønarbejde og været arbejdsløshedsforsikret i et andet  

 EØS-land, og som ikke tidligere eller ikke inden for de sidste 5 år har været  

 medlem af en dansk arbejdsløshedskasse.
 § 2  fastsætter regler om medlems- og dagpengeret for  

 personer, der har haft lønarbejde og været arbejdsløshedsforsikret i et andet  

 EØS-land, og som inden for de sidste 5 år har været medlem af en dansk  

 arbejdsløshedskasse.
 § 3  vedrører afbrydelser i forsikringsperioden.
 § 4  henviser til gældende regler om optagelse.
 § 5  fastsætter regler om medlems- og dagpengeret for  

 helt ledige grænsearbejdere m.fl.
 § 6  fastslår, i hvilke tilfælde en person har ret til  

 at bevare medlemskabet af en dansk arbejdsløshedskasse under arbejde eller  

 ophold i udlandet samt ret til dagpenge for personen.
 § 7  fastsætter regler om medlems- og dagpengeret for  

 personer, der har haft arbejde i Grønland.
 § 8  fastsætter regler om indplacering af personer,  

 der er omfattet af bekendtgørelsens regler.
 § 9  fastslår, hvad der skal betragtes som ledighed  

 for personer, der har haft ophold i udlandet.
Til § 1, stk. 1 Det fremgår af denne bestemmelse, at en person, der har haft lønarbejde og  

 været arbejdsløshedsforsikret i et andet EØS-land, ved optagelse i en dansk  

 arbejdsløshedskasse skal opfylde arbejdsløshedsforsikringslovens § 41, stk.  

 1, nr. 3. Reglen gælder kun for personer, der ikke tidligere har været  

 arbejdsløshedsforsikret i Danmark, eller som - på det tidspunkt hvor kassen  

 modtager en skriftlig anmodning om optagelse - ikke har været  

 arbejdsløshedsforsikret i Danmark inden for de sidste 5 år.
 Optagelse skal ske i en arbejdsløshedskasse, inden for hvis faglige område  

 pågældende er beskæftiget eller i en tværfaglig arbejdsløshedskasse.
Optagelse kan ske som fuldtids- eller deltidsforsikret.
Optagelse i en  

 arbejdsløshedskasse for selvstændige kan dog kun ske som fuldtidsforsikret.
 Til § 1, stk. 2.
 Bestemmelsen fastsætter betingelserne for at medregne forsikringsperioder  

 fra andre EØS-lande for de personer, der er omfattet af stk. 1.
 Ifølge arbejdsløshedsforsikringslovens § 53, stk. 1, opnås ret til  

 dagpenge efter 1 års uafbrudt medlemskab af en arbejdsløshedskasse.
Bestemmelsen betyder, at kravet om uafbrudt medlemskab er fraveget ved  

 overgangen fra arbejdsløshedsforsikringssystemet i et andet EØS-land til en  

 dansk arbejdsløshedskasse.
Der må dog højst være en periode på 8 uger, hvor  

 personen ikke er omfattet af et arbejdsløshedsforsikringssystem.
Den  

 ikke-forsikrede del af 8-ugers-perioden tæller ikke med som  

 forsikringsperiode.
 Hvis 8-ugers-fristen for påbegyndelse af arbejde og anmodning om optagelse  

 overskrides, kan forsikringsperioderne fra det andet EØS-land ikke medregnes.  

 Det betyder, at medlemmet først vil opnå ret til dagpenge efter 1 års  

 medlemskab af arbejdsløshedskassen, jf. arbejdsløshedsforsikringslovens § 53,  

 stk. 1, dog forudsat at lovens øvrige betingelser for ret til dagpenge er  

 opfyldt.
8-ugers-fristen for påbegyndelse af arbejde suspenderes efter  

 direktoratets praksis i tilfælde af sygdom eller barselorlov. 8-ugers-fristen  

 løber videre, når personen ikke længere er syg, eller barselorloven er  

 udløbet.
I de tilfælde, hvor personen når at påbegynde arbejdet, inden  

 pågældende bliver syg eller går på barselorlov, men pågældende ikke når at  

 opfylde kravet om arbejde, vil direktoratet konkret vurdere, om der er  

 grundlag for at give dispensation.
 Kravet om 1 års uafbrudt medlemskab er endvidere fraveget i  

 bekendtgørelsens § 3, jf. nedenfor.
Medregning af forsikringsperioder - herunder perioder hvor der er udbetalt  

 arbejdsløshedsydelser - og arbejdsperioder fra det andet EØS-land er betinget  

 af, at perioderne er dokumenteret på en attest E 301, jf.
EF-forordning nr.  

 1408/71, artikel 67 og EF-forordning nr. 574/72, artikel 80. For personer,  

 der er omfattet af Nordisk Konvention om Social Sikring, anvendes attest N  

 301 til dokumentation af perioderne.
 En person anses for at være omfattet af det andet EØS-lands  

 arbejdsløshedsforsikring i perioder, hvor der udbetales  

 arbejdsløshedsydelser, herunder perioder hvor der udbetales ydelser under  

 arbejdssøgning i Danmark på en attest E 303 efter artikel 69 i EF-forordning  

 nr. 1408/71. Hvis disse perioder er bekræftet på en attest E 301, vil  

 perioderne kunne medregnes til opfyldelse af arbejdsløshedsforsikringslovens  

 § 53, stk. 1.
 Ifølge direktoratets praksis kan der på visse betingelser udbetales  

 dagpenge, når der er anmodet om en attest E 301/N 301, selv om attesten endnu  

 ikke foreligger, jf. vejledningen til bekendtgørelsens § 2, stk. 4.
 Til § 1, stk. 6.
 Det følger af arbejdsløshedsforsikringslovens § 53, stk. 3, at kun arbejde  

 i medlemsperioder medregnes ved opgørelse af arbejdskravet i § 53, stk. 2 og  

 stk. 5. Det betyder, at perioder, hvor en person har arbejdet i et andet  

 EØS-land uden samtidig at være arbejdsløshedsforsikret, ikke kan medregnes.
 Til § 2, stk. 1.
 Det fremgår af denne bestemmelse, at arbejdsløshedsforsikringslovens § 41,  

 stk. 1, nr. 3, ikke skal være opfyldt for personer, der er omfattet af  

 5-års-reglen, hvis 8-ugers-fristen i stk. 1 og stk. 2 overholdes.
Personen skal optages i en arbejdsløshedskasse, der dækker det arbejde,  

 pågældende har udført i det andet EØS-land, eller i en tværfaglig  

 arbejdsløshedskasse.
Personen kan dog vælge at blive optaget i den  

 arbejdsløshedskasse, pågældende tidligere har været medlem af.
Optagelse kan ske som fuldtids- eller deltidsforsikret.
Optagelse i en  

 arbejdsløshedskasse for selvstændige kan dog kun ske som fuldtidsforsikret.
 Hvis 8-ugers-fristen i stk. 1 og stk. 2 overskrides, skal personen  

 nyoptages, hvilket bl.a. indebærer, at lovens § 41, stk. 1, nr. 3, og § 53,  

 stk. 1, skal opfyldes på ny.
 Til § 2, stk. 2.
 Bestemmelsen fastsætter betingelserne for at medregne forsikringsperioder  

 fra andre EØS-lande for personer, der er omfattet af 5-års-reglen.
 For så vidt angår opfyldelse af arbejdsløshedsforsikringslovens § 53, stk.  

 1, henvises der til vejledningen til § 1, stk. 2.
 Hvis 8-ugers-fristen i stk. 1 og stk. 2 overskrides, skal personen  

 nyoptages, hvilket bl.a. indebærer, at lovens § 41, stk. 1, nr. 3, og § 53,  

 stk. 1, skal opfyldes på ny.
 Til § 2, stk. 4.
 Ifølge direktoratets praksis kan der på visse betingelser udbetales  

 dagpenge, når der er anmodet om en attest E 301/N 301, men attesten endnu  

 ikke foreligger.
Arbejdsgiverdokumentationen er utvetydig Hvis det af arbejdsgiverdokumentation, f.eks. lønsedler, utvetydigt  

 fremgår, at personen har været beskæftiget og arbejdsløshedsforsikret i et  

 andet EØS-land, og afbrydelserne i forsikringsperioderne ikke overstiger  

 8-ugers-fristerne i stk. 2 og § 3, vil der kunne udbetales dagpenge i op  

 til 2 måneder , selv om attest E 301/N 301 ikke foreligger.
Det er en  

 forudsætning, at det andet EØS-land er blevet anmodet om at udstede attesten.
 Medlemmet skal underskrive en erklæring om eventuel efterregulering  

 , så der kan ske efterregulering, hvis det senere viser sig, at der er  

 udbetalt et ukorrekt dagpengebeløb.
 Hvis attest E 301/N 301 stadig ikke foreligger, når der er udbetalt  

 dagpenge for de første 2 måneder, skal arbejdsløshedskassen rette henvendelse  

 til direktoratet for at få tilladelse til fortsat at udbetale dagpenge på  

 baggrund af den foreliggende arbejdsgiverdokumentation og medlemmets  

 erklæring.
Arbejdsgiverdokumentationen er tvetydig Hvis den foreliggende arbejdsgiverdokumentation er tvetydig , må  

 der ikke udbetales dagpenge, før attest E 301/N 301 foreligger.
 Hvis der går mere end 2 måneder fra anmodningen om attesten, kan der dog  

 på visse betingelser udbetales dagpenge for de første 2 måneder på baggrund  

 af arbejdsgiverdokumentationen.
 Udbetaling af dagpenge er betinget af, at medlemmet på tro og love  

 erklærer at have været beskæftiget og forsikret i det andet EØS-land.  

 Samtidig skal medlemmet underskrive en erklæring om eventuel  

 efterregulering , så der kan ske efterregulering, hvis det senere viser  

 sig, at der er udbetalt et ukorrekt dagpengebeløb.
 Samtidig med at arbejdsløshedskassen udbetaler dagpenge for de første 2  

 måneder, skal kassen rette henvendelse til direktoratet, da det er  

 direktoratet, der skal tage stilling til, om der fortsat kan udbetales  

 dagpenge.
 Til § 3.
Arbejdsløshedsforsikringslovens § 53, stk. 1, stiller krav om 1 års  

uafbrudt medlemskab, før der kan udbetales dagpenge.
Dette krav er  

 fraveget i relation til medregning af forsikringsperioder fra andre  

 EØS-lande.
Ved overflytning til en dansk arbejdsløshedskasse fra  

 arbejdsløshedsforsikringssystemet i et andet EØS-land accepteres det, at  

 personen er uden forsikringsdækning i op til 8 uger , jf. § 1, stk. 2  

 og § 2, stk. 2. Dette skyldes bl.a., at arbejdsløshedsforsikringen i de  

 fleste EØS-lande er obligatorisk, og at en arbejdstager som hovedregel  

 automatisk bliver omfattet af forsikringen, når pågældende er i arbejde.
Det  

 er som udgangspunkt ikke muligt at indbetale bidrag til  

 arbejdsløshedsforsikringen under ledighed.
Da frivillig indbetaling ikke er  

 mulig, er det af praktiske årsager nødvendigt at acceptere en afbrydelse i  

 forsikringsdækningen af en vis varighed i forbindelse med overflytning til  

 Danmark.
Dette er derimod normalt ikke nødvendigt i relation til et medlem, der  

 rejser ud fra Danmark, fordi arbejdsløshedsforsikringen i Danmark er  

 frivillig.
Medlemmet kan derfor opretholde medlemskabet af en dansk  

 arbejdsløshedskasse, indtil pågældende er blevet arbejdsløshedsforsikret i  

 det andet EØS-land.
 Afbrydelse i forsikringsdækningen i forbindelse med overgangen fra en  

 dansk arbejdsløshedskasse til arbejdsløshedsforsikringssystemet i et andet  

 EØS-land samt afbrydelser i forsikringsdækningen i et andet EØS-land vil dog  

 kunne accepteres, hvis afbrydelserne sammenlagt ikke overstiger 8 uger  

 inden for 12 måneder .
 Hvis afbrydelserne ikke overstiger de ovennævnte grænser på 8 uger, vil  

 også de forsikringsperioder, der ligger forud for afbrydelserne, kunne  

 medregnes til opfyldelse af arbejdsløshedsforsikringslovens § 53, stk. 1. Den  

 ikke-forsikrede del af 8-ugers-perioden tæller ikke med som en  

 forsikringsperiode.
 8-ugers-fristen regnes fra forsikringsdækningens ophør i det andet  

 EØS-land.
 Til § 5, stk. 1.
 Grænsearbejdere i artikel 71 i EF-forordning nr. 1408/71 er arbejdstagere,  

 der er beskæftiget i eet EØS-land, men har bopæl i et andet EØS-land, hvortil  

 personen som hovedregel vender tilbage hver dag eller mindst een gang om  

 ugen . Andre arbejdstagere end grænsearbejdere er arbejdstagere,  

 der arbejder i eet EØS-land og bor i et andet, hvortil personen ikke  

 vender tilbage mindst een gang om ugen.
 Grænsearbejdere og andre arbejdstagere end grænsearbejdere, der er  

 beskæftiget i eet EØS-land og bosat i et andet, skal under beskæftigelsen  

 være arbejdsløshedsforsikret i beskæftigelseslandet, jf. artikel 13, stk. 2,  

 litra a, i EF-forordning nr. 1408/71. Ved optagelse i en dansk  

 arbejdsløshedskasse skal de almindelige optagelsesbetingelser være opfyldt,  

 herunder arbejdsløshedsforsikringslovens § 41, stk. 1, nr. 3.
 De særlige lempelige regler for grænsearbejdere og andre arbejdstagere end  

 grænsearbejdere, der er beskæftiget i eet EØS-land og bosat i et andet,  

 gælder kun ved overgangen fra arbejdsløshedsforsikringen i eet EØS-land til  

 arbejdsløshedsforsikringen i et andet EØS-land i tilfælde af, at  

 arbejdstageren er helt arbejdsløs . I dette tilfælde er optagelse i en  

 dansk arbejdsløshedskasse ikke betinget af, at  

 arbejdsløshedsforsikringslovens § 41, stk. 1, nr. 3, er opfyldt.
 Der henvises til Direktoratet for Arbejdsløshedsforsikringens vejledning  

 om arbejdsløshedsforsikring i relation til EØS-landene.
 Til § 6, stk. 1.
En person, der ikke har ret til at blive arbejdsløshedsforsikret i et  

 andet EØS-land, kan bevare medlemskabet af en dansk arbejdsløshedskasse.
Det  

 kan f.eks. være tilfældet, hvis det arbejde, personen udfører, betragtes som  

 selvstændig erhvervsvirksomhed efter reglerne i det andet EØS-land, og der  

 ikke findes en arbejdsløshedsforsikring for selvstændige, eller i øvrigt hvis  

 arbejdets art eller omfang ikke berettiger til optagelse i det andet  

 EØS-lands arbejdsløshedsforsikringssystem.
 Til § 6, stk. 2.
 De perioder, personen har arbejdet i det andet EØS-land, samtidig med at  

 pågældende har bevaret medlemskabet af den danske arbejdsløshedskasse, kan  

 medregnes til opfyldelse af de danske betingelser for ret til dagpenge, hvis  

 de almindelige dokumentationskrav er opfyldt.
En person, der har bevaret medlemskabet af en dansk arbejdsløshedskasse  

 under udøvelse af selvstændig erhvervsvirksomhed i et andet EØS-land, kan  

 medregne arbejdet i det andet EØS-land, forudsat at de danske betingelser for  

 at medregne perioder med selvstændig erhvervsvirksomhed er opfyldt - herunder  

 at virksomheden har været drevet i væsentligt omfang.
Der gælder de samme  

 dokumentationskrav som for virksomheder, der drives her i landet.
 Arbejdet vil dog også kunne medregnes, hvis det efter de danske regler  

 betragtes som lønmodtagerarbejde, og der foreligger dokumentation - i form af  

 lønsedler eller anden arbejdsgiverdokumentation - for omfanget af og  

 indkomsten fra det pågældende arbejde.
En person, der ikke er omfattet af EØS-aftalen eller Nordisk Konvention om  

 Social Sikring, eller som arbejder i et land uden for EØS-området (dog ikke  

 på Færøerne), kan bevare medlemskabet af en dansk arbejdsløshedskasse, selv  

 om personen bliver omfattet af arbejdsløshedsforsikringssystemet i det andet  

 land.
De perioder, hvor personen har arbejdet i det andet land, kan ikke  

 medregnes efter artikel 67 i EF-forordning nr. 1408/71 eller efter artikel 17  

 i Nordisk Konvention om Social Sikring eller i øvrigt efter de konventioner,  

 der er indgået mellem Danmark og en række andre lande på  

 socialsikringsområdet, da disse konventioner ikke indeholder noget  

 sammenlægningsprincip på arbejdsløshedsforsikringsområdet.
Der henvises til Direktoratet for Arbejdsløshedsforsikringens  

 bekendtgørelse om ret til efterløn og overgangsydelse for personer, der har  

 haft forsikrings- og beskæftigelsesperioder i udlandet, på Færøerne eller i  

 Grønland.
Der henvises endvidere til Direktoratet for  

 Arbejdsløshedsforsikringens bekendtgørelse om medlems- og dagpengeret for  

 personer, der har haft arbejde eller ophold på Færøerne.
