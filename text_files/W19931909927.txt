 Ankestyrelsen har på et principielt møde anlagt en ny og lempeligere  

 praksis i sager om førtidspension til ansøgere med fibromyalgi.
 I principielt møde den 27. januar 1993 har Ankestyrelsen behandlet 12  

 sager om tilkendelse af førtidspension til ansøgere med fibromyalgi.
 Der er herved sket en lempelse af den hidtidige praksis, som fremgik af SM  

 P-12-89.
 Efter den ændrede praksis kan sygdommen fibromyalgi berettige til  

 førtidspension på rent helbredsmæssigt grundlag, når en række betingelser er  

 opfyldt.
 Ved bedømmelsen af, om sygdommen har medført varig invaliditet og af  

 invaliditetens sværhedsgrad, er der navnlig lagt vægt på sygdommens varighed  

 og på ansøgerens faktiske funktionsniveau.
To ansøgere fik tilkendt mellemste førtidspension, tre fik tilkendt  

 forhøjet almindelig førtidspension og en fik opretholdt en allerede tilkendt  

 forhøjet almindelig førtidspension.
I de øvrige sager var betingelserne for  

 tilkendelse af førtidspension ikke opfyldt.
 Afgørelserne i de 12 principielle sager er netop blevet offentliggjort som  

 SM P-4-93.
HVORFOR NY PRAKSIS? Som tidligere oplyst i »Nyt fra Ankestyrelsen« fandt vi, at der  

 var behov for en fornyet vurdering af praksis.
Baggrunden var, at der var forløbet godt tre år siden udsendelsen af SM  

 P-12-89, som indeholdt Ankestyrelsens første principielle stillingtagen til  

 spørgsmålet om tilkendelse af førtidspension til ansøgere med denne sygdom.  

 Ved den tidligere principielle behandling var sygdommen forholdsvis  

 nyopdaget, og den lægelige I august 1992 blev der i København afholdt en international konference om  

 muskelsygdomme »Myopain 92«.
 Vi mente derfor, at der var grundlag for at vurdere praksis i forhold til  

 den aktuelle lægelige viden om fibromyalgi.
Hertil kom, at vores erfaringer ved behandlingen af ankesager fra de  

 regionale nævn viste, at der var forskelle i de regionale nævns  

 tilkendelsespraksis.
Der var derfor også behov for at fastlægge praksis for  

 at sikre en ensartet bedømmelse af disse sager.
HVAD VED VI I DAG OM FIBROMYALGI? Forud for det principielle møde indhentede Ankestyrelsen materiale fra  

 kongressen »Myopain 92«.
Vi modtog desuden materiale fra Revalideringsklinikken i Århus, som har et igangværende  

 revalideringsprojekt med klienter med fibromyalgi.
For at opsummere den aktuelle lægelige viden om fibromyalgi afholdt vi et  

 møde med overlæge dr.med.
Bente Danneskjold-Samsøe som foredragsholder.
Dansk  

 Reumatologisk Selskab var repræsenteret ved overlæge Leif Ejstrup, Holstebro,  

 og overlæge Erik Freiesleben - Sørensen, Sundby Hospital.
I mødet deltog  

 desuden overlæge Jørgen Fog, Sundhedsstyrelsen og projektleder Connie Gaip,  

 Revalideringsklinikken i Århus.
På baggrund af indlæggene og efterfølgende diskussion på mødet kunne vi  

 konkludere, at: - Fibromyalgi er en sygdom. - Diagnosen er vanskelig at  

 stille med sikkerhed, navnlig afgrænsningen overfor andre fysiske og psykiske  

 tilstande med lignende symptomer er vanskelig. - Efter de nu fastsatte  

 internationale kriterier stilles diagnosen alene på baggrund af patientens  

 oplysninger om langvarige muskelsmerter og påvisning af 11 ud af 18 mulige  

 smertepunkter - »tenderpoints«. - Ved bedømmelsen af ansøgerens  

 eventuelle ret til førtidspension kan diagnosen ikke baseres alene på  

 ovennævnte kriterier.
Ansøgeren må dels være undersøgt af en læge med  

 tilstrækkelig erfaring med hensyn til at stille diagnosen fibromyalgi.  

 Tilstedeværelsen af andre sygdomme med samme symptombillede må desuden være  

 udelukket, som det f.eks. kan ske i forbindelse med undersøgelse via  

 reumatologisk afdeling, hvor der også er mulighed for at inddrage andre  

 lægelige specialer i undersøgelsen. - Sygdommens forløb kan være svingende. -  

 En mindre del af patienterne bliver raske uden behandling. - Der er mulighed  

 for behandling med medicin, varmebehandling og massage.
Tværgående behandling  

 i form af medicinsk, fysiurgisk og psykologisk behandling kan i en del  

 tilfælde medføre bedring i tilstanden. - Der er ikke undersøgelsesmetoder til  

 rådighed, som entydigt kan bestemme sygdommens sværhedsgrad. - Det er ikke  

 muligt på forhånd, at udskille de patienter, som ikke vil kunne bedres ved  

 behandling. - Revalidering vil i nogle tilfælde kunne føre til genplacering  

 på arbejdsmarkedet, eventuelt i lettere arbejde. - Der er et betydeligt behov  

 for fortsat forskning på området.
NY PRAKSIS Ud fra den viden, som nu er til rådighed om fibromyalgi, har vi lagt til  

 grund, at der er tale om en sygdom, som i nogle tilfælde varigt medfører en  

 sådan indskrænkning af ansøgerens faktiske funktionsniveau, at der er tale om  

 en invaliditet, som efter lov om social pension § 15, stk. 1, kan give  

 grundlag for førtidspension på helbredsmæssigt grundlag.
 Da der fortsat er usikkerhed om diagnose, forløb og behandlingsmuligheder  

 er sagerne bedømt med udgangspunkt i følgende kriterier: * Diagnosen skal  

 være sikker, det vil sige, andre sygdomme med tilsvarende symptomer, som  

 eventuelt kan behandles, må være udelukket. * Sygdommen skal have været  

 tilstede i en længere årrække. * Behandling skal have været forsøgt uden  

 væsentlig bedring. * Det skal have vist sig umuligt at gennemføre  

 revalidering.
 Når disse betingelser er opfyldt, således at der stilles større krav til  

 behandlings- og revalideringsforsøg jo yngre ansøgeren er, må det lægges til  

 grund, at sygdommen faktisk har medført invaliditet, som afhængig af  

 svær-hedsgraden eventuelt vil kunne berettige til helbredsbetinget  

 førtidspension.
 Vurderingen af erhvervsevnenedsættelsen må herefter ske på grundlag af  

 ansøgerens faktiske funktionsniveau sammenholdt med beskæftigelsesmuligheder  

 og alder.
 Da den lægelige viden om fibromyalgi endnu er usikker, vil Ankestyrelsen  

 fortsat følge udviklingen på dette område.
