Oplysninger til bevillingskontrollen for  

 finansåret 1998 (BK-cirkulæret) Oplysninger til bevillingskontrollen for  

 finansåret 1998 Ifølge rigsrevisorlovens § 17, stk. 1,  

 (lovbekendtgørelse nr. 3 af 7. januar 1997) skal rigsrevisor afstemme  

 statsregnskabet med særregnskaberne og sammenholde bevillings- og  

 regnskabstal (bevillingskontrol). Rigsrevisionen afgiver beretning om  

 bevillingskontrollen til statsrevisorerne.
 Statsrevisorernes årlige beretning om bevillingskontrollen  

 indeholder en gennemgang af statsregnskabet og udvalgte  

 tværgående og principielle problemstillinger i forbindelse med  

 ministeriernes bevillingsadministration og økonomistyring samt  

 bevillingsretlige spørgsmål.
 Til brug for bevillingskontrollen for finansåret 1998 bedes  

 ministeriet sende de i pkt. 2-8 nævnte oplysninger vedrørende  

 samtlige styrelser og institutioner mv. under ministerens område til  

 Rigsrevisionen  senest den 17. maj 1999.
Regnskabsoversigter SB-uddata tabel 10095.
Regnskabsmæssige forklaringer For hovedkonti, der er omfattet af ordningen for  

 virksomhedsregnskaber i staten for finansåret 1998, jf.
Akt 82  

 4/12 1996, skal de regnskabsmæssige forklaringer indgå i  

 virksomhedsregnskabet.
Statsregnskabstallene skal kunne identificeres i  

 virksomhedsregnskabet.
De regnskabsmæssige forklaringer skal indeholde  

 de samme elementer som forklaringer til de hovedkonti, der ikke er omfattet  

 af ordningen for virksomhedsregnskaber, jf. pkt. 4-7.
Der skal afgives regnskabsmæssig forklaring for hovedkonti,  

 hvor der er opstillet mål i bevillingslovene, hvis der er  

væsentlige afvigelser mellem de opstillede mål, fx  

 aktivitets-, service- og produktivitetsmål, og de opnåede  

 resultater.
Hvis der er tvivl, bør der afgives  

 regnskabsmæssig forklaring.
Der redegøres for ministeriets  

 overvejelser vedrørende forholdet mellem de opstillede mål  

 på bevillingslovene og de faktiske resultater.
Der skal endvidere på hovedkontoniveau afgives  

 regnskabsmæssig forklaring for alle bevillingstyper for  

væsentlige afvigelser mellem bevillingstallene, som de  

 fremgår af finansloven og tillægsbevillingslovforslaget, og  

 statsregnskabstallene   efter korrektion for ikke-fradragsberettiget  

 købsmoms.
Ved vurdering af om en afvigelse er væsentlig,  

 må såvel den procentvise som den beløbsmæssige  

 afvigelse tages i betragtning.
Hvis der er tvivl, bør der afgives  

 regnskabsmæssig forklaring.
For hovedkonti med bevillingsafregning  

 bedes de regnskabsmæssige forklaringer tage udgangspunkt heri.
 For driftsbevillinger, anlægsbevillinger og statsvirksomheder  

 gives der forklaring i følgende tilfælde:
a.
For driftsbevillinger hvis der er væsentlige  

 afvigelser mellem bevillings- og regnskabstal for den samlede  

 nettoudgiftsbevilling eller for lønsumsbevillingen.
Der  

 skal således ikke afgives forklaring, hvis underkonti eller  

 standardkonti indenfor rammen udviser afvigelser.
Forklaring på  

 afvigelser for hele rammen kan dog tage udgangspunkt i mer- eller  

 mindreforbrug på underkonti eller standardkonti.
b.
For anlægsbevillinger i form af  

 projektbevilling afgives regnskabsmæssig forklaring ved  

væsentlige afvigelser mellem bevillings- og regnskabstal for det  

 enkelte projekt, eller hvis der i øvrigt er væsentlige  

 projektændringer eller væsentlige ændringer med  

 hensyn til totaludgift og færdiggørelsestidspunkt.
 For anlægsbevillinger, hvor dele af bevillingen er afsat som  

 rådighedspulje, afgives der regnskabsmæssig forklaring ved  

merforbrug og væsentligt mindreforbrug af rådighedspuljen  

 i forhold til det bevilgede.
c.
For statsvirksomheder redegøres for  

afvigelser ud over de tilladte akkumulerede udsving i  

 nettotallet.
Der afgives en oversigt over det akkumulerede  

 udsving i forhold til nettotallet for de sidste 4 år, og der  

 afgives forklaring, hvis det akkumulerede udsving er negativt 4  

 år i træk, jf.
Budgetvejledning 1996, pkt. 21.51.
 Hvis Finansministeriet i finansårets løb har givet  

 ministeriet tilladelse til at foretage dispositioner, hvortil der ikke  

 normalt er hjemmel, herunder fx overførsler mellem hovedkonti,  

 bedes ministeriet vedlægge kopi af korrespondance mv.
 Der afgives endvidere regnskabsmæssige forklaringer, hvis der er  

 sket ændringer i regnskabsmæssige principper, eller hvis  

 der har været andre forhold, der har betydning for vurderingen af  

 regnskabet for 1998, herunder fx væsentlige saldi eller  

 ændringer i saldi på statuskonti.
Tværgående bidrag i beretningen for 1998 Rigsrevisionen overvejer ved bevillingskontrollen for 1998 at udarbejde  

 tværgående bidrag til beretningen om følgende 9 emner:
 Rigsrevisionen vil rette særskilt henvendelse til de relevante  

 ministerier, hvis der til brug for undersøgelsen af emnerne  

 ønskes yderligere oplysninger.
 Yderligere eksemplarer af denne cirkulæreskrivelse kan  

 rekvireres ved henvendelse til Rigsrevisionen på tlf. 33 92 84 00,  

 lokal 28604. Cirkulæret findes også på Rigsrevisionens  

 hjemmeside på internetadressen: www.rigsrevisionen.dk.
