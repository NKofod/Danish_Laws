Nr BTL 99 Betænkning over Forslag til lov om ændring af lov om afgift af visse  

 olieprodukter, lov om afgift af stenkul, brunkul og koks m.v., lov om afgift  

 af elektricitet og lov om afgift af gas (Afgiftsnedsættelse m.v.)   

 Nr L 99 1991-92, 1. samling Afgivet af Skatteudvalget Afgivet: 19911212 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra Dansk  

 Jernbane-Klub og Foreningen af Kommunale Elværker.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Det Radikale Venstres medlemmer af udvalget) lovforslaget til  

vedtagelse med de stillede ændringsforslag.
Et mindretal (Det Konservative Folkepartis, Venstres,  

 Fremskridtspartiets, Centrum-Demokraternes og Kristeligt Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet kan tiltræde de stillede ændringsforslag.
Ændringsforslag Af skatteministeren, tiltrådt af udvalget:
Til § 2 1) Efter nr. 2 indsættes som nyt nummer:
» 01. Overalt i loven ændres »toldvæsenet« til:  

 »de statslige told- og skattemyndigheder«.' Til § 3 2) Efter nr. 2 indsættes som nyt nummer:
» 01. Overalt i loven ændres »toldvæsenet« til:  

 »de statslige told- og skattemyndigheder«.' Til § 4 3) Efter nr. 2 indsættes som nye numre:
 » 01. Overalt i loven ændres »toldvæsenet« til:  

 »de statslige told- og skattemyndigheder«.
02. Overalt i loven ændres »told- og skattevæsenet« til:  

 »de statslige told- og skattemyndigheder«.' Til § 5 4) Stk. 1 affattes således:
» Stk. 1. Loven træder i kraft den 1. marts 1992, jf. dog stk.  

 01.« 5) Efter stk. 1 indsættes som nyt stykke:
» Stk. 01. Skatteministeren fastsætter tidspunktet for  

 ikrafttrædelsen af § 3, nr. 2.« 6) I stk. 2, 3 og 5 ændres »1. januar  

 1992« til: »1. marts 1992«.
 7) I stk. 4 ændres »§ 3« til: »§ 3, nr.  

 1,» og »1. januar 1992« ændres til: »1. marts 1992«.
Bemærkninger Til nr. 1, 2 og 3 Det foreslås, at myndighedsbetegnelsen i fremtiden bliver »de  

 statslige told- og skattemyndigheder«.
Til nr. 4, 5, 6 og 7 Lovens ikrafttræden ændres fra 1. januar 1992 til 1. marts 1992.
Den gældende tilskudsordning i elafgiftslovens § 11 b foreslås erstattet  

 af den tilskudsordning, der er fastsat i lovforslaget om tilskud til  

 elproduktion (lovforslag nr.
L 98). Skatteministeren bemyndiges til at  

 fastsætte tidspunktet for ophævelsen af § 11 b i lov om afgift af  

 elektricitet, således at ophævelsen sker samtidig med, at loven om tilskud  

 til elproduktion træder i kraft.
Bestemmelsens udformning skal ses på baggrund af, at den nye  

 tilskudsordning skal godkendes af EF-Kommissionen.
Ikrafttrædelsestidspunktet  

 for lov om tilskud til elproduktion er derfor foreslået fastsat af  

 skatteministeren, når EF's godkendelse foreligger, således at ikrafttrædelsen  

 sker umiddelbart efter godkendelsen til den første i en måned.
