(Forenkling af styrelsesregler m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om folkeskolen, jf. lovbekendtgørelse nr. 79 af 1. februar 1989,  

 foretages følgende ændringer:
 1. § 4, stk. 5, affattes således:
»Stk. 5.  Undervisnings- og forskningsministeren  

 fastsætter regler om formålet med undervisningen i de enkelte fag eller  

 faggrupper og kan udsende vejledende læseplaner og eksempler på  

 timeplaner.« 2. I § 6, stk. 3, § 9, stk. 4, § 27, stk. 1, og  

§ 28 ændres »skoledirektionen« til:  

 »kommunalbestyrelsen«.
 3. § 8, stk. 3, affattes således:
»Stk. 3.  Kommunalbestyrelsen kan efter indstilling  

 fra skolebestyrelsen, jf. § 39 e, stk. 5, godkende, at delingen i to kurser  

 efter stk. 1 undlades på 8. og 9. klassetrin i eet eller flere af fagene.  

 Skolebestyrelsens indstilling afgives på grundlag af en afstemning blandt  

 forældrene til eleverne i de pågældende klasser.« 4. § 13, stk. 1, affattes således:
»Skoleåret begynder den 1. august og omfatter normalt 200  

 skoledage.« 5. I § 13, stk. 2, udgår »og udsender en  

 vejledende ferieplan«.
 6. I § 14 indsættes efter stk. 1 som nyt  

 stykke:
»Stk. 2.  Det ugentlige timetal for den  

 obligatoriske undervisning på 8. og 9. klassetrin, jf. § 4, stk. 1, og § 6,  

 stk. 2, må ikke overstige 24 timer.« I stk. 4 og stk. 5, der bliver stk. 5 og 6, ændres  

 henholdsvis »stk. 1-3« til: »stk. 1-4« og »stk.  

 1-4« til: »stk. 1-5«.
 Stk. 2-7 bliver herefter stk. 3-8.
 7. I § 16 ophæves stk. 1 og 2.
 Stk. 3  og 4 bliver herefter stk. 1 og 2.
 8. I § 19, stk. 2, udgår »efter de af undervisnings- og  

 forskningsministeren godkendte skole- og udbygningsplaner«.
 9. Efter § 19 indsættes:
 » § 19 a.  Kommunalbestyrelsen foretager  

 indstilling til amtsrådet om specialundervisning og anden specialpædagogisk  

 bistand til børn, der er optaget i kommunens skoler, såfremt børnenes  

 udvikling kræver en særlig vidtgående hensyntagen eller støtte, jf. stk. 2.  

 Tilsvarende foretager kommunalbestyrelsen indstilling om specialpædagogisk  

 bistand til børn, der endnu ikke har påbegyndt skolegangen.
Stk. 2.  Amtsrådet, i København og Frederiksberg  

 kommunalbestyrelsen, træffer beslutning om specialundervisning og anden  

 specialpædagogisk bistand til børn i børnehaveklasse og på 1.-10. klassetrin,  

 såfremt børnenes udvikling kræver en særlig vidtgående hensyntagen eller  

 støtte.
Tilsvarende træffer amtsrådet, i København og Frederiksberg  

 kommunalbestyrelsen, beslutning om specialpædagogisk bistand til børn, der  

 endnu ikke har påbegyndt skolegangen.« 10. I § 22, stk. 2, affattes 2. pkt.  

 således:
»Kommunalbestyrelsen kan i særlige tilfælde tillade, at der i en  

 skoles børnehaveklasse optages børn fra flere skoledistrikter.« 11. I § 22, stk. 3, udgår », der er  

 fastsat i undervisningsplanen, jf. § 16, stk. 1, nr. 3«.
 12. § 23, stk. 5, ophæves.
 13. § 24 ophæves.
 14. § 25, stk. 7, ophæves.
 15. I § 27, stk. 2, ændres »de fag,  

 undervisningsplanen omfatter« til: »alle skolens fag«.
 16. Efter § 29 indsættes:
 » § 29 a.  For hver kommune bortset fra  

 Københavns Kommune og for hver amtskommune udarbejdes en oversigt over  

 normeringen af stillinger ved kommunens skolevæsen eller amtskommunens skole-  

 og undervisningsvæsen som tjenestemænd i folkeskolen, timelærere og faste  

 vikarer samt disse stillingers klassificering, for så vidt den ikke følger af  

 almindelige regler.
Stk. 2.  Undervisnings- og forskningsministeren  

 fastsætter regler om grundlaget for normering af stillinger, herunder om  

 antallet af tjenestemandsstillinger i forhold til det samlede  

 normeringsgrundlag.« 17. I § 33, stk. 4, ændres  

 »Skolenævnet« til: »Skolens leder« og  

 »skolekommissionen, i København af skoledirektionen«, til:  

 »kommunalbestyrelsen«.
 18. I § 34, stk. 2, og § 36, stk. 2 og  

4, ændres »Skolekommissionen, i København skoledirektionen,»  

 til: »Kommunalbestyrelsen«.
 19. I § 39, stk. 1, ændres »Lærerne«  

 til: »Skolens leder«, og stk. 3, 4 og 5 ophæves.
 20. Efter § 39 indsættes som nye kapitler:
»Kapitel 5 a Styrelsen af kommunernes skolevæsen Kommunalbestyrelsen § 39 a.  Kommunalbestyrelsen har det overordnede  

 ansvar for kommunens skolevæsen.
Kommunalbestyrelsen kan fastlægge mål og  

 rammer for skolernes virksomhed.
Kommunalbestyrelsen fører tilsyn med  

 skolernes virksomhed.
 Stk. 2.  Kommunalbestyrelsen træffer beslutning om  

 følgende:
 Stk. 3.  Kommunalbestyrelsen godkender skolernes  

 læseplaner efter forslag fra de enkelte skolebestyrelser.
 Stk. 4.  Kommunalbestyrelsen kan helt eller delvis  

 delegere sine beføjelser i henhold til denne lov til skolebestyrelserne  

 bortset fra de beføjelser, der følger af bevillings- og  

 arbejdsgiverkompetencen og beslutninger om undladelse af kursusdeling.
 Stk. 5.  Uansøgt afskedigelse af en fast ansat leder  

 eller lærer ved kommunens skolevæsen bortset fra Københavns Kommune foretages  

 af undervisnings- og forskningsministeren bortset fra uansøgt afsked på grund  

 af svagelighed eller ved opnået 70 års alder.
 Stk. 6.  Undervisnings- og forskningsministeren  

 fastsætter nærmere regler om fremgangsmåden ved udfærdigelse af opslag og om  

 ansættelse og afskedigelse af ledere og lærere ved kommunens skolevæsen  

 bortset fra Københavns Kommune.
§ 39 b.  Kommunalbestyrelsen fastsætter efter  

 indhentet udtalelse fra skolebestyrelserne en vedtægt for styrelsen af  

 kommunens skolevæsen.
Vedtægten skal indeholde bestemmelser bl.a. om:
 Stk. 2.  Vedtægten skal endvidere indeholde en  

 beskrivelse af de beføjelser, der er delegeret til skolebestyrelsen i medfør  

 af § 39 a, stk. 4.
 Stk. 3.  I et bilag til vedtægten optages de  

 beslutninger, som kommunalbestyrelsen har truffet vedrørende skolestrukturen  

 m.v., jf. § 29 a, stk. 1, og § 39 a, stk. 2, nr. 3-5.
Skolebestyrelsen § 39 c.  Ved hver selvstændig skole oprettes en  

 skolebestyrelse, der består af:
 Stk. 2.  Kommunalbestyrelsen kan efter anmodning fra  

 skolebestyrelsen bestemme, at et af dens medlemmer deltager i  

 skolebestyrelsens møder uden stemmeret.
Stk. 3.  Forældrerepræsentanterne har stemmeret.  

 Kommunalbestyrelsen kan beslutte, at repræsentanterne for lærerne og de  

 øvrige medarbejdere også skal have stemmeret.
Endvidere kan  

 kommunalbestyrelsen beslutte, at eleverne skal have stemmeret.  

 Forældrerepræsentanterne skal altid udgøre flertallet af de stemmeberettigede  

 medlemmer.
 Stk. 4.  Formanden for skolebestyrelsen udpeges blandt  

 forældrerepræsentanterne.
 Stk. 5.  Skolens leder er bestyrelsens sekretær og  

 deltager i bestyrelsens møder uden stemmeret.
Stk. 6.  Forældrerepræsentanternes valgperiode er 4 år.  

 De øvrige medlemmers valgperiode er 1 år.
Personer, der er ansat ved skolen,  

 kan ikke være forældrevalgte medlemmer af skolebestyrelsen.
 § 39 d.  Undervisnings- og forskningsministeren kan  

 fastsætte regler om valg af forældrerepræsentanter til skolebestyrelsen.
Stk. 2.  En forældrerepræsentant mister sin valgbarhed,  

 når barnet optages i en af de skoler, der er nævnt i § 33, stk. 2. En  

 forældrerepræsentant kan forlange at blive fritaget for medlemskab af  

 skolebestyrelsen, hvis barnet udskrives af skolen.
Om fritagelse for valg og  

 for medlemskab i øvrigt gælder de samme bestemmelser, som er fastsat i lov om  

 kommunale valg.
 Stk. 3.  Kommunalbestyrelsen kan yde  

 forældrerepræsentanterne diæter og befordringsgodtgørelse efter reglerne i  

 lov om kommunernes styrelse.
 § 39 e.  Skolebestyrelsen udøver sin virksomhed inden  

 for de mål og rammer, som kommunalbestyrelsen fastsætter, jf. § 39 a, og  

 fører i øvrigt tilsyn med skolens virksomhed.
Stk. 2.  Skolebestyrelsen fastsætter principper for  

 skolens virksomhed, herunder om Stk. 3.  Skolebestyrelsen godkender inden for de  

 økonomiske rammer, der er fastlagt for skolen, skolens budget.
 Stk. 4.  Skolebestyrelsen godkender undervisningsmidler  

 og fastsætter ordensregler.
Stk. 5.  Skolebestyrelsen udarbejder forslag til  

 kommunalbestyrelsen om skolens læseplaner.
Skolebestyrelsen afgiver  

 indstilling til kommunalbestyrelsen om undladelse af kursusdeling samt  

 forsøgs- og udviklingsarbejde i det omfang, det overskrider de mål og rammer,  

 som kommunalbestyrelsen har fastsat.
Stk. 6.  Skolebestyrelsen kan afgive udtalelse og stille  

 forslag til kommunalbestyrelsen om alle spørgsmål, der vedrører den  

 pågældende skole.
Skolebestyrelsen skal afgive udtalelse om alle spørgsmål,  

 som kommunalbestyrelsen forelægger den.
Skolens leder § 39 f.  Skolens leder har den administrative og  

 pædagogiske ledelse af skolen og er ansvarlig for skolens virksomhed over for  

 skolebestyrelsen og kommunalbestyrelsen.
 Stk. 2.  Skolelederen leder og fordeler arbejdet mellem  

 skolens ansatte samt træffer alle konkrete afgørelser vedrørende skolens  

 elever.
 Stk. 3.  Skolens leder udarbejder forslag til  

 skolebestyrelsen vedrørende principper for skolens virksomhed m.v., jf. § 39  

 e, stk. 2, og forslag til skolens budget, jf. § 39 e, stk. 3, inden for de af  

 kommunalbestyrelsen fastsatte økonomiske rammer, jf. § 39 a, stk. 2, nr. 1.
 Stk. 4.  Skolens leder udøver sin virksomhed i  

 samarbejde med de ansatte.
Rådgivende organer § 39 g.  Ved hver skole dannes et pædagogisk råd, som  

 er rådgivende for skolens leder.
Rådet består af alle medarbejdere, der  

 varetager undervisningsopgaver og andre pædagogiske opgaver på skolen.
 Stk. 2.  Ved hver skole, som har 5. eller højere  

 klassetrin, danner eleverne et elevråd.
 Stk. 3.  Kommunalbestyrelsen kan efter anmodning fra  

 skolebestyrelserne oprette fælles rådgivende organer for kommunens  

 skolevæsen.
Kapitel 5 b Styrelsen af amtskommunernes skole- og undervisningsvæsen Folkeskolen § 39 h.  Amtsrådet udarbejder en plan for  

 amtskommunens skolevæsen og undervisningsvirksomhed m.v. vedrørende  

 folkeskolen.
Planen skal indeholde oplysning om de enkelte skoler og  

 institutioner og deres virksomhed, antallet af leder- og lærerstillinger og  

 disses aflønning samt oplysning om, i hvilket omfang amtskommunen har indgået  

 overenskomst med staten, kommuner, private skoler eller institutioner eller  

 med en anden amtskommune om den specialundervisning og anden  

 specialpædagogisk bistand, som amtskommunen skal sørge for.
Planen indsendes  

 til Undervisnings- og Forskningsministeriet.
Stk. 2.  Amtsrådet ansætter efter regler, der fastsættes  

 af undervisnings- og forskningsministeren, ledere og lærere ved amtskommunens  

 skole- og undervisningsvæsen inden for folkeskolen.
Med hensyn til  

 afskedigelse af ledere og lærere finder bestemmelserne i § 39 a, stk. 2 og 5,  

 tilsvarende anvendelse.
 Stk. 3.  Tilsynet med amtskommunens skole- og  

 undervisningsvæsen inden for folkeskolen varetages af undervisnings- og  

 forskningsministeren.
§ 39 i.  For amtskommunale folkeskoler bortset fra  

 observationsskoler kan undervisnings- og forskningsministeren fastsætte  

 regler om oprettelse og valg af skolebestyrelser ved disse skoler og om  

 skolebestyrelsens funktioner.« 21. I kapitel 7 ophæves § 43 a, og i  

 stedet indsættes efter § 43 som nyt kapitel:
»Kapitel 6 a Klage § 43 a.  Klage over afgørelser, der er truffet af de  

 enkelte skoler, kan inden 4 uger fra afgørelsens meddelelse indbringes for  

 kommunalbestyrelsen.
Stk. 2.  Kommunalbestyrelsens afgørelse i henhold til  

 stk. 1 og andre beslutninger og afgørelser, som træffes af  

 kommunalbestyrelsen vedrørende det kommunale skolevæsen, kan ikke indbringes  

 for højere administrativ myndighed.
Undervisnings- og forskningsministeren  

 kan dog fastsætte regler om, at visse afgørelser kan indbringes for  

 ministeren.
Stk. 3.  Klage over amtsrådets afgørelser vedrørende  

 folkeskolen kan, medmindre andet er fastsat ved eller i henhold til lov,  

 inden 4 uger fra afgørelsens meddelelse indbringes for undervisnings- og  

 forskningsministeren af de myndigheder, organisationer eller personer, som  

 afgørelsen angår.« 22. § 45, stk. 1, affattes således:
»Tiden for konfirmationsforberedelsen fastsættes ved forhandling  

 mellem kommunalbestyrelsen og præsterne i kommunen.
Kan der ikke opnås  

 enighed mellem parterne, træffes afgørelsen af kommunalbestyrelsen efter  

 forhandling med de berørte menighedsråd.« 23. Efter § 46 indsættes:
» § 46 a.  Undervisnings- og forskningsministeren  

 kan tillade, at en skoles ledelsesform som en forsøgsmæssig ordning afviger  

 fra bestemmelserne i denne lov.
Forslag herom udarbejdes af skolebestyrelsen  

 og indsendes til kommunalbestyrelsen.
§ 46 b.  Undervisnings- og Forskningsministeriet kan  

 til varetagelse af bl.a. lovgivnings- og vejledningsfunktioner forlange  

 enhver oplysning meddelt af kommunalbestyrelsen og amtsrådet, som ministeriet  

 skønner nødvendig til udførelse af disse opgaver.« § 2 Stk. 1.  Loven træder i kraft den 1. juli 1989 og har  

 virkning fra den 1. januar 1990.
 Stk. 2.  Skolenævn i henhold til den hidtil gældende lov  

 om styrelsen af kommunernes skolevæsen og af virksomhed efter lov om  

 fritidsundervisning m.v., som ikke den 1. januar 1990 er afløst af  

 skolebestyrelser i henhold til denne lov, fungerer dog indtil udgangen af den  

 måned, hvor valg til skolebestyrelser har fundet sted.
 Stk. 3.  Undervisnings- og forskningsministeren  

 fastsætter i øvrigt overgangsregler i forbindelse med gennemførelsen af de  

 nye styrelsesregler for folkeskolen.
 Stk. 4.  I folketingsåret 1992-93 fremsætter  

 undervisnings- og forskningsministeren en redegørelse om styrelsen af  

 kommunernes skolevæsen.
Givet på Christiansborg Slot, den 24.  

 maj 1989 Under Vor Kongelige Hånd og Segl MARGRETHE R.
