 Landsskatteretskendelse af 15. marts 2002 vedr. godtgørelse  

 af olie- og kuldioxidafgift.
Klagen skyldes, at told- og skatteregionen ved den påklagede  

 afgørelse har fundet, at kvægavlsforeningen A ikke er berettiget til  

 godtgørelse af olieafgift og kuldioxidafgift af olie til opvarmning af  

 laboratorium og springrum.
Regionen har i den forbindelse pålagt foreningen  

 at  

 tilbagebetale for meget godtgjort afgift for perioden 1. oktober 1997 til 30.  

 september 2000.
Det fremgår af sagen, at foreningen driver virksomhed med  

 inseminering, salg af sæd og rådgivning.
Foreningen driver endvidere en  

 tyrestation med 60 ha landbrugsjord.
 Foreningen har fået godtgjort afgifterne for olie brugt til  

 opvarmning af et springrum, et laboratorium og et kontor til laboratoriet.
Det er om springrummet oplyst, at det er et opvarmet lokale,  

 hvor tyrene opholder sig, når der tappes sæd.
Rummet har et areal på 236 m  

  

 2  

  

 og er et selvstændigt lokale, der er fysisk sammenbygget med de egentlige  

 staldafsnit, og man kan bevæge sig fra én stald til en anden via  

 springrummet.  

 Selve staldområderne er ikke opvarmede, men der anvendes undtagelsesvist  

 el-opvarmet varmt vand i selve stalden.
El-opvarmningen er uden sammenhæng  

 med  

 det varme-net, der forsyner springrummet, laboratoriet og laboratoriets  

 kontor  

 med varme.
Det er videre oplyst, at springrummet er uhensigtsmæssigt at  

 benytte  

 til opbevaring af dyr, hvis dyrenes adfærd ikke er både styret og  

 kontrolleret.  

 Opholdet er således alene lejlighedsvis og af ganske kort varighed.
 Det fremgår af sagen, at laboratoriet har et areal på 34 m  

  

 2  

  

 ,  

 og at laboratoriets kontor har et areal på 15 m  

  

 2  

                                                                       .
 Af et dokument vedrørende tyrestationens INSTRUKS fremgår  

 følgende:
   

  

 Arbejdstemperatur i  

 laboratorium og sædopsamlingsrum.
 Opvarmning til stuetemperatur er nødvendigt af følgende grunde.
Selve udstyret til sædopsamling (kunstig vagina trakt glas og  

 termopose) er opvarmet til 38 grader celsius.
Hvis rumtemperaturen er for  

 kold  

 vil udstyret hurtigt nedkøles, hvilket vil umuliggøre sædopsamling.
 Efter sædopsamling er det nødvendigt at beskytte sæden mod  

 kuldechok og tilstræbe en langsom afkøling til stuetemperatur inden videre  

 forarbejdning.
Endvidere er måleudstyr som fotometer burette og pipette  

 kalibreret til 20 grader celsius. Foreningens repræsentant har til Landsskatteretten forklaret, at  

 opvarmningen af springrummet og laboratoriet er nødvendigt af følgende  

 grunde:
 Hvis tyrene kommer fra staldene til et uopvarmet springrum, har  

 det betydning for tyrenes lyst til at springe.
 Den kunstige skede taber hurtigere temperaturen og nedsætter  

 dermed den mængde sæd tyren afleverer, hvis det omgivende rum er uopvarmet.
 Ved fortynding og dosering af sæden i laboratoriet er en  

 minimumtemperatur nødvendig.
 Ved den påklagede afgørelse har told- og skatteregionen fundet,  

 at foreningen ikke er berettiget til godtgørelse af olie- og kuldioxidafgift  

 vedrørende opvarmning af springrummet, laboratoriet og laboratoriets kontor.
 Regionen har som begrundelse anført, at der efter  

 mineralolieafgiftslovens § 11, stk. 4, 1. pkt., ikke ydes tilbagebetaling for  

 afgiften af varme og varer, der direkte eller indirekte anvendes til rumvarme  

 eller varmt vand.
 Da regionen har fundet, at opvarmningen ikke er en del af en  

 varefremstilling, kan der ikke ske godtgørelse af afgiften efter § 11, stk.  

 5,  

 der på nærmere anførte betingelser giver afgiftsgodtgørelse for varme, der  

 anvendes som procesenergi i forbindelse med varefremstilling og for varme,  

 der  

 bruges i lukkede anlæg til fremstilling eller forarbejdning af varer.
Da regionen endvidere har fundet, at der ikke er tale om  

 opvarmning i tilknytning til opvarmede staldlokaler, kan der heller ikke ske  

 godtgørelse af afgiften efter § 11, stk. 5, nr. 3, der giver mulighed for  

 fradrag for rumopvarmning og varmt vand i staldbygninger.
Med virkning fra 1.  

 januar 2000 blev bestemmelsen udvidet til også at omfatte kontorlokaler og  

 andre lokaler i staldbygninger, som indgår i driften eller hvorfra driften  

 styres og planlægges, hvis forsyningen med varme og varer sker fra samme net  

 som forsyningen til staldbygningen.
Det er dog en forudsætning for  

 tilbagebetalingen,  

 at selve staldområdet er opvarmet.
Værksteder, beboelsesrum og lignende er  

 ikke  

 omfattet af tilbagebetalingen.
 Regionen har endelig bemærket, at opvarmning af  

 produktionslokaler i en virksomhed er omfattet af reglerne om rumvarme også  

 selvom opvarmningen sker af produktionstekniske årsager.
 Repræsentanten har overfor Landsskatteretten nedlagt påstand om,  

 at foreningen har været berettiget til godtgørelse af olie- og  

 kuldioxidafgiften vedrørende opvarmningen af de omhandlede lokaler.
Til støtte for sin påstand har repræsentanten principalt anført,  

 at opvarmningen af lokalerne sker, da produktionen af varerne (sæd) ikke kan  

 gennemføres i uopvarmede lokaler, hvorfor produktionen bør henregnes under  

 reglerne for let proces.
Repræsentanten har i den forbindelse henvist til  

 instruksen for arbejdstemperatur i laboratorium og sædopsamlingsrum for  

 tyrestationen.
Repræsentanten har sekundært gjort gældende, at springrummet er  

 et opvarmet staldafsnit, idet dyrene opholder sig der, når der tappes sæd.
Da  

 springrummet er opvarmet og der benyttes varmt vand, og da laboratoriet og  

 det  

 tilhørende laboratoriekontor er opvarmet fra samme net som springrummet, må  

 der  

 være godtgørelse for afgiften vedrørende disse rum, subsidiært en  

 forholdsmæssig andel svarende til springrummets areal.
 Landsskatteretten skal  

 udtale:
 Efter mineralolieafgiftsloven kan momsregistrerede virksomheder  

 få tilbagebetalt olieafgiften af de i virksomheden forbrugte varer.
 Mineralolieafgiftslovens § 11, stk. 4 og 5, har følgende ordlyd:
 Stk. 4. Der ydes ikke tilbagebetaling for afgiften af varme og  

 varer, der direkte eller indirekte anvendes til fremstilling af varme, som  

 leveres fra virksomheden, rumvarme eller varmt vand, jf. dog stk. 5. Der ydes  

 dog tilbagebetaling for afgiften af varme og varer, der forbruges i lukkede  

 anlæg til fremstilling eller forarbejdning af varer, og som indirekte  

 bidrager  

 til rumopvarmning, såfremt højest 10 pct. af den energi, der er forbrugt i  

 anlægget, bidrager til rumopvarmning.
 Stk. 5. Der ydes dog tilbagebetaling for:
 Afgiften af varme og varer omfattet af stk. 4, som anvendes til  

 fremstilling af varer, der er bestemt for afsætning, og som et led i  

 forarbejdningen vaskes, renses eller rengøres i eller med særlige anlæg eller  

 udsættes for temperaturstigninger i forhold til det omgivende rum på mindst  

 10  

  

 o  

  

 C såsom opvarmning, kogning, ristning, destillation, sterilisation,  

 pasteurisering, dampning, tørring, inddampning, fordampning eller  

 kondensering  

 i særlige anlæg, uanset at disse forarbejdninger også bidrager til opvarmning  

 af lokaler m.v., jf. dog stk. 8.
Afgiften af varme og varer omfattet af stk. 4, som anvendes til  

 fremstilling af varer, der er bestemt til afsætning, og som led i  

 forarbejdningen udsættes for temperaturændringer såsom opvarmning, kogning,  

 ristning, destillation, sterilisation, pasteurisering, dampning, tørring,  

 inddampning, fordampning eller kondensering i særlige rum med en  

 driftstemperatur på mindst 45  

  

 o  

  

 C, eller i malekabiner og lokaler  

 specielt indrettet til lagring af oste eller spegepølser, når lagringen er en  

 integreret del af ostningsprocessen og spegepølseproduktionen, og lokaler  

 specielt indrettet til tørring af træ (trætørrestuer), samt lignende særligt  

 indrettede rum, hvor opvarmningen udelukkende er et led i en forarbejdning,  

 der  

 ændrer varens karakter, og hvor der under forarbejdningen kun lejlighedsvis  

 opholder sig personer i lokalet.
Afgiften tilbagebetales, uanset, at  

 opvarmningen af det særlige rum også bidrager til opvarmning af andre lokaler  

 m.v., jf. dog stk. 8.
Afgiften af varme og varer omfattet af stk. 4 i de anvendelser,  

 som er nævnt i bilaget til lov om kuldioxidafgift af visse energiprodukter,  

 samt anvendt til rumopvarmning og varmt vand i staldbygninger, ( ). Omfattet  

 af  

 tilbagebetalingen for varme og varer anvendt i staldbygninger er også  

 kontorlokaler og andre lokaler i staldbygninger, som indgår i driften, eller  

 hvorfra driften styres og  

    

  

 planlægges,  

 hvis forsyningen med varme og varer sker fra samme net som forsyningen til  

 staldbygningen.
Det er dog en forudsætning for tilbagebetalingen, at selve  

 staldområdet er opvarmet.
Værksteder, beboelsesrum og lign. er ikke omfattet  

 af  

 tilbagebetalingen. ( ) Kuldioxidafgiftslovens § 9 har følgende ordlyd:
 Virksomheder, der er registreret efter merværdiafgiftsloven,  

 får tilbagebetalt 10 pct. af afgiften efter nærværende lov, jf. stk. 4.
( ) Stk. 4. Tilbagebetaling efter stk. 1 kan ydes for det forbrug,  

 der er fuldt ud tilbagebetalingsberettiget efter:
§ 11 i lov om energiafgift af mineralolieprodukter m.v., ( ) Landsskatteretten finder ikke, at opvarmningen af de omhandlede  

 lokaler kan anses som varme anvendt til fremstilling af varer, jf. § 11, stk.  

 5, nr. 1 og 2. Retten har herved lagt vægt på, at opvarmningen af de  

 omhandlede  

 rum ikke er direkte forbundet med fremstillingen eller forarbejdningen af  

 varerne, og kun er af betydning for, hvor længe det til produktionen anvendte  

 opvarmede udstyr kan bevare den nødvendige temperatur.
 Retten finder endvidere ikke, at opvarmningen af springrummet  

 kan sidestilles med rum-opvarmning i en staldbygning, jf. § 11, stk. 5, nr.  

 3.  

 Retten har herved lagt vægt på, at staldbygninger må forstås som bygninger,  

 hvori dyrene opholder sig i længere perioder m.h.p. bl.a. fodring m.v.  

 Landsskatteretten finder ikke, at springrummet er egnet til sådan benyttelse  

 og  

 finder derfor at rummet ikke kan karakteriseres som en staldbygning.
 Retten finder således ikke at foreningen er berettiget til  

 godtgørelse for de omhandlede afgifter.
 Den påklagede afgørelse stadfæstes.
