 Vejledning om lægers anmeldelse til  

 Cancerregisteret af kræftsygdomme m.v.
 I bekendtgørelse nr. 414 af 2. juni 1999 er fastsat regler om  

 lægers anmeldelse til Cancerregisteret af kræftsygdomme m.v.
 I denne vejledning beskrives retningslinierne for  

 anmeldelsen til Cancerregisteret nøjere.
Cancerregisteret er i årene 1942-1996 blevet drevet  

 af Landsforeningen til Kræftens Bekæmpelse og fra 1997 af  

 Sundhedsstyrelsen.
Cancerregisterets formål er at indsamle og opbevare  

 oplysninger til brug ved:
 1.	Udarbejdelse af statistik vedrørende kræftsygdommenes  

 forekomst.
 2.	Udforskning af kræftsygdommenes årsager og  

 forløb.
 3.	En nærmere analyse af kræftmønsteret blandt andet  

 med henblik på sygehusvæsenets  

 planlægningsfunktioner.
 Cancerregistreringen er en integreret del af det danske  

 medicinske informationssystem.
Hvilke sygdomme indberettes? Samtlige tilfælde af maligne tumorer, som carcinomer, sarcomer,  

 leukæmier, maligne lymfomer m.fl. og alle tumorer (uanset evt.  

 benignitet) i hjerne, hjernehinder og andre dele af nervesystemet (eksklusiv  

 amputationsneuromer), samt alle blæretumorer og uterine  

 præcancroser indberettes til Cancerregisteret i Sundhedsstyrelsen.
Til  

 secerede patienter med tidligere diagnosticerede tumorer, som ikke genfindes  

 ved sektion anføres i rubrikken »bemærkninger« f.eks.
Neoplasma  

 malignum pulmonis dextri (adenocarc.) tractatum, 1978 - ikke genfundet ved  

 sektion.
I alle tvivlstilfælde bør indberetning ske.
 Anmeldelse skal foretages ved:
1.	alle nydiagnosticerede tilfælde af tumorsygdom, 2.	tilfælde af multiple tumorer hos samme person, med separat  

 anmeldelse på hver tumorsygdom, som opfattes som en ny primær  

 tumor, 3.	revision af tidligere diagnose omfattet af anmeldelsespligten, 4.	konstatering af, at en tidligere anmeldt tumor ikke har været  

 tilstede, 5.	progression af prækankrøse forandringer eller carcinoma  

 in situ, herunder overgang til invasiv tumor.
 Anmeldelse foretages senest i forbindelse med patientens  

 udskrivelse fra hospital.
Hospital og afdeling eller praktiserende læge Det indberettende hospital og afdelingens navn  

 anføres, afdelingsnummer ifølge Sundhedsstyrelsens  

 sygehusklassifikation påføres (gældende pr. 1. januar  

 1982). Ved indberetning fra praktiserende læge eller speciallæge  

 angives navn og adresse.
Anfør datoen for indlæggelse,  

 første ambulante besøg/konsultation vedrørende den  

 anmeldelsespligtige sygdom.
For obducerede ikke-indlagte anføres  

 dødsdato.
Diagnosedato Når der foreligger en histologisk/cytologisk  

 diagnose anføres datoen for denne som diagnosedato.
Diagnose Anfør den fulde udskrivningsdiagnose i tekst (inkl.  

 malign/benign/metastasis osv).
 Angiv primærtumors nøjagtige anatomiske  

 lokalisation både med hensyn til organ og hvor tumor er lokaliseret i  

 organet.
Tumors histologiske eller cytologiske diagnose anføres Såfremt der kun er foretaget histologisk eller  

 cytologisk undersøgelse af metastaser bedes dette anført.
 For blærecancer og papillomer angives  

 gradering fra I-IV, samt angivelse af om tumor er invasiv eller  

 noninvasiv.
Opførsel Tumorsygdommens opførsel på  

 diagnosetidspunktet angives ved afkrydsning.
Udbredelse/stadium Tumorsygdommens udbredelse angives ved afkrydsning.  

 Stadieinddeling anføres for gynækologiske tumorer, som vedtaget  

 af International Federation of Gynecology and Obstetrics (F.I.G.O.
Annual  

 report on the results in gynecological cancer, Radiumhemmet, Stockholm, Vol.  

 1-18). For tumorer i colon og rectum angives.
Dukes klassifikation A-C (Panes  

 CE.
The classification of cancers of the rectum, J.
Path.
Bact. 1932: 35:  

 323). For leukæmier skal rubrikken ikke udfyldes.
Grundlag for diagnose Anføres ved afkrydsning i alle relevante felter for  

 hver tumor.
Behandling Den behandling, der har været rettet mod  

 primærtumor eller metastaser under den indlæggelse, som  

 anmeldelsen drejer sig om, anføres med anførelse af dato for  

 iværksættelse.
Dødsfald Der afkrydses for patientens vitastatus.
I tilfælde  

 af død anføres dødsdato, og om sektion er  

 udført.
Sektion Sektionsnummere, sektionssygehus og tumordiagnoser  

 anføres.
 Obducerede tilfælde:
 På en særlig blanket for patologiske og  

 retsmedicinske institutter kan op til 3 tumordiagnoser anføres:
 Følgende særlige forhold gør sig  

 gældende:
 1:	Som grundlag for diagnose anføres makroskopiske fund af  

 tumorsygdom, samt histologi i tekst og ved afkrydsning.
2:	Sektionsdiagnose og histologisk diagnose
  

 For hver enkelt tumorform samt usikre (obs. pro) tumorer anføres den  

 endelige sektionsdiagnose; oplysning om anatomisk lokalisation og om  

 histologi.  

 NB! Såfremt primær tumor ikke er kendt, skal det fremgå af  

 diagnosen.
Udtrykket »cancer metastaticus« kan anvendes f.eks.  

 c.metast.pulm.dext. eller c.metast.hepatis.
 3:	Behandlende afdeling  

 Hvis tumor er kendt før sektion, anføres behandlende  

 hospitalsafdeling samt diagnose år.
 4:	Tilfældig sektionsfund  

 Der skal afkrydses for hver tumor, om det drejer sig om tilfældigt  

 sektionsfund, dvs. en lidelse (tumor) som hos patienten præmortelt ikke  

 gav anledning til symptomer eller objektive tegn.
 Registrering af anmeldelse:
 Det bør i patientjournalen, subsidiært  

 på obduktionsjournalen angives, hvorvidt der er foretaget anmeldelse  

 til Cancerregisteret, dato for denne anmeldelse, og hvilken sygdom, der er  

 foretaget anmeldelse for.
 Det anbefales, at anmeldelsesblankettens gennemslagskopi  

 arkiveres i journalen, med henblik på anmeldelse af  

 ændringer/revision af patientens tumorsygdom.
 Forespørgsler fra Cancerregisteret:
For at undgå unødige forespørgsler, er  

 det vigtigt, at anmeldelserne udfyldes præcist, og at disse udfyldes i  

 alle felter.
Forespørgsler besvares fyldestgørende enten ved  

 afskrift af originalbilag, fotokopi af bilag eller kopi af journal.
Evt. kan  

 forespørgsler besvares ved efter aftale at tillade Cancerregisteret  

 adgang til de originalbilag, der danner grundlag for anmeldelsen.
 Overførsel af dataregistrerede oplysninger:
 Sundhedsstyrelsen kan aftale, at anmeldelserne  

 foretages på datamedium eller på blanketter produceret på  

 grundlag af datamedium.
Oplysningerne skal i så fald være de samme,  

 som anmeldes på Cancerregisterets blanketter, og dataformatet skal  

 aftales med Sundhedsstyrelsen.
Det er en forudsætning for anvendelse af  

 en sådan dataprocedure, at diagnosekodning foregår i  

 Cancerregisteret.
Den af anmelderen formulerede diagnosetekst må  

 således ikke være frembragt på basis af en  

 oversættelse af en lokal kodning.
Hvis dette ikke kan opfyldes, kan der  

 til Sundhedsstyrelsen, 4. kontor, Cancerregisteret, Amaliegade 13, Postboks  

 2020, 1012 København K fremsendes anmeldelse frembragt fra lokalt  

 kodet datamedium suppleret med kopi af patologibeskrivelse.
Rekvirering af anmeldelsesblanketter Anmeldelsesblanketter, vederlagsfri svarkuverter og  

 vejledning i anmeldelse kan rekvireres fra Sundhedsstyrelsens 4. kontor,  

 Cancerregisteret, Amaliegade 13, Postboks 2020, 1012 København K eller  

 på telefon 33 91 16 01 eller fax 33 91 22 48.
