Nr LSF 22 Forslag til Lov om særlige fradrag til sømænd m.v.
Fremsat af skatteministeren (Fogh Rasmussen) den 8. juni 1988 Vedtaget ved tredjebehandling den 23. juni 1988 Lov nr. 362 af 01/07/1988 § 1. Fradrag efter denne lov indrømmes personer, der er skattepligtige i henhold til kildeskattelovens § 1, og som 1) erhverver lønindtægt ved tjeneste om bord på et dansk skib i a) udenrigsfart eller b) nærfart; 2) erhverver lønindtægt ved tjeneste om bord på et udenlandsk skib i  

 udenrigsfart; 3) erhverver lønindtægt ved tjeneste om bord på fartøjer og  

 installationer, der anvendes i tilknytning til efterforskning og indvinding  

 af kulbrinter uden for dansk søterritorium og dansk kontinentalsokkelområde.
 Stk. 2. Lønindtægt ved tjeneste om bord, der oppebæres i den tid, skibet  

 ligger ved land under bygning, reparation eller midlertidig oplægning, er  

 omfattet af stk. 1.
 Stk. 3. Personer, der oppebærer lønindtægt ved tjeneste om bord på et  

 skib, i hvilket de som partsredere eller interessenter ejer en andel på højst  

 10 pct., er ligeledes omfattet af stk. 1.
 § 2. I denne lov forstås ved:
1. Dansk skib: Et skib, som er registreret med hjemsted her i landet med  

 en bruttoregistertonnage på 100 tons/ en bruttotonnage på 100 tons eller  

 derover, og som udelukkende anvendes til erhvervsmæssig befordring af  

 personer eller gods eller som bjærgningsfartøj.
Med skib registreret med  

 hjemsted her i landet sidestilles skib, der er registreret med hjemsted på  

 Færøerne, i Grønland eller i udlandet, såfremt det uden besætning overtages  

 til befragtning af dansk rederi.
Skib, der er registreret med hjemsted her i  

 landet, men som uden besætning overtages til befragtning af udenlandsk  

 rederi, anses ikke for dansk skib.
 2. Udenrigsfart:
a.
Fart, der overvejende finder sted mellem havne uden for et område, der  

 i Nordsøen begrænses af meridianen øst og breddeparallellen 6 nord og i  

 Østersøen af breddeparallellen 5 nord.
b.
Fart, der overvejende finder sted mellem havne, der er beliggende inden  

 for det nævnte område, og havne, der er beliggende uden for det nævnte  

 område.
c.
Bjærgningsvirksomhed, der i det væsentlige udøves uden for det nævnte  

 område.
 Indre vandveje såsom indsøer, floder og kanaler henregnes til det under a.  

 nævnte område, når indsejlingen er sket fra et sted på kystlinien, der er  

 beliggende inden for området.
3. Nærfart: Fart eller bjærgningsvirksomhed inden for det område, som er  

 nævnt i nr. 2, bortset fra fart med a. skibe og færger, der sejler i begrænsede fartområder, b. skibe, der væsentligst sejler på danske indsøer, åer og fjorde, og c. skibe, der er i stationær virksomhed, herunder havnefart og lignende,  

 eller som ikke har egne fremdrivningsmidler.
Rutetrafik, hvor sejldistancen fra havn til havn er mindre end 50 sømil,  

 anses for sejlads i begrænset fart, jf. dog § 5, stk. 4. I øvrigt bemyndiges  

 skatteministeren til at give nærmere regler for, hvad der skal anses for  

 nærfart.
Ministeren skal herunder navnlig tage i betragtning, om de personer,  

 som er om bord, har adgang til regelmæssigt at overnatte i land.
 4. Udenlandsk skib: Et skib med en bruttoregistertonnage på 100 tons/ en  

 bruttotonnage på 100 tons eller derover, som udelukkende anvendes til  

 erhvervsmæssig befordring af personer eller gods eller som bjærgningsfartøj,  

 og som ikke anses som et dansk skib efter nr. 1.
§ 3. Personer, der er omfattet af § 1, stk. 1, nr. 1, litra a, eller nr. 2  

 eller 3, og som har erhvervet lønindtægt som nævnt i § 1, kan ved opgørelsen  

 af den skattepligtige indkomst fradrage et beløb på 23.000 kr.
Herudover  

 indrømmes et procentfradrag, der beregnes med 15 pct. af den del af  

 lønindtægten, der ikke overstiger 130.000 kr., og med 8 pct. af det  

 overskydende beløb.
Procentfradraget beregnes på grundlag af lønindtægten  

 omregnet til helårsindtægt og kan for hvert indkomstår højst beregnes af en  

 lønindtægt, der omregnet til helårsindtægt udgør 310.000 kr.
Har den  

 pågældende kun lønindtægt som nævnt i en del af indkomståret, nedsættes  

 23.000 kr.s fradraget og procentfradraget forholdsmæssigt.
Stk. 2. For personer, der er omfattet af § 1, stk. 1, nr. 1, litra b,  

 nedsættes det i stk. 1 nævnte beløb på 23.000 kr. til 8.000 kr.
I øvrigt  

 finder bestemmelserne i stk. 1 tilsvarende anvendelse.
 § 4. Hvis fradrag foretages efter § 3, kan udgifter i forbindelse med  

 lønindtægt, der er nævnt i § 1, ikke fradrages efter ligningslovens § 9, stk.  

 1, §§ 9 B-9 D og § 13 eller efter § 49, stk. 1, i lov om beskatning af  

 pensionsordninger m.v.
 § 5. Efter anmodning fra et rederi kan skatteministeren tillade, at der  

 indrømmes fradrag efter § 3 i de i stk. 2-5 nævnte tilfælde.
 Stk. 2. Fradrag efter stk. 1 kan indrømmes personer omfattet af § 1, stk.  

 1, nr. 1, der oppebærer lønindtægt for arbejde udført om bord på skibe, som  

 ikke opfylder betingelserne om tonnagemål i § 2, nr. 1. Sådan tilladelse skal  

 navnlig gives, såfremt samme rederi ejer skibe både over og under  

 tonnagegrænsen i § 2, nr. 1.
 Stk. 3. Fradrag efter stk. 1 kan indrømmes personer omfattet af § 1, stk.  

 1, nr. 1, der oppebærer lønindtægt for arbejde udført om bord på skibe, der  

 anvendes erhvervsmæssigt på anden måde end nævnt i § 2, nr. 1, eller på  

 skibe, der udelukkende anvendes som hjælpefartøj til de bjærgningsfartøjer,  

 som er nævnt i § 2, nr. 1. Ministeren skal i denne forbindelse tage hensyn  

 til, om forhyringsvilkårene for de pågældende i det væsentlige svarer til,  

 hvad der sædvanligt gælder for personer, der er omfattet af bestemmelserne i  

 loven.
 Stk. 4. Fradrag efter stk. 1 kan indrømmes personer, der oppebærer  

 lønindtægt for arbejde udført om bord på et dansk skib i rutetrafik, hvor  

 sejldistancen fra havn til havn er mindre end 50 sømil, men mere end 25  

 sømil, når et overvejende antal af rederiets øvrige skibe sejler i nærfart  

 eller udenrigsfart og de pågældende kontraktligt er bundet til at tåle  

 overflytning til tjeneste om bord på andre af rederiets skibe i nærfart eller  

 udenrigsfart.
 Stk. 5. Fradrag efter stk. 1 kan indrømmes personer, der oppebærer  

 lønindtægt for arbejde udført om bord på de i lov om søfartsuddannelse nævnte  

 skole- og øvelsesskibe.
 § 6. Skatteministeren fastsætter nærmere regler om lovens gennemførelse og  

 administration.
 § 7. Loven træder i kraft ved bekendtgørelsen i Lovtidende.
 Stk. 2. Loven har virkning fra og med 1. januar 1989.
 § 8. Loven gælder ikke for Færøerne og Grønland.
Oprindeligt fremsat forslag § 1. Fradrag efter denne lov indrømmes personer, der er skattepligtige i henhold til kildeskattelovens § 1, og som 1) erhverver lønindtægt ved tjeneste om bord på et dansk skib i a) udenrigsfart eller b) nærfart; 2) erhverver lønindtægt ved tjeneste om bord på et udenlandsk skib i  

 udenrigsfart; 3) erhverver lønindtægt ved tjeneste om bord på fartøjer og  

 installationer, der anvendes i tilknytning til efterforskning og indvinding  

 af kulbrinter uden for dansk søterritorium og dansk kontinentalsokkelområde.
 Stk. 2. Lønindtægt ved tjeneste om bord, der oppebæres i den tid, skibet  

 ligger ved land under bygning, reparation eller midlertidig oplægning, er  

 omfattet af stk. 1.
 Stk. 3. Personer, der oppebærer lønindtægt ved tjeneste om bord på et  

 skib, i hvilket de som partsredere eller interessenter ejer en andel på højst  

 10 pct., er ligeledes omfattet af stk. 1.
 § 2. I denne lov forstås ved:
1. Dansk skib: Et skib, som er registreret med hjemsted her i landet med  

 en bruttoregistertonnage på 100 tons/ en bruttotonnage på 100 tons eller  

 derover, og som udelukkende anvendes til erhvervsmæssig befordring af  

 personer eller gods eller som bjærgningsfartøj.
Med skib registreret med  

 hjemsted her i landet sidestilles skib, der er registreret med hjemsted på  

 Færøerne, i Grønland eller i udlandet, såfremt det uden besætning overtages  

 til befragtning af dansk rederi.
Skib, der er registreret med hjemsted her i  

 landet, men som uden besætning overtages til befragtning af udenlandsk  

 rederi, anses ikke for dansk skib.
 2. Udenrigsfart:
a.
Fart, der overvejende finder sted mellem havne uden for et område, der  

 i Nordsøen begrænses af meridianen øst og breddeparallellen 6 nord og i  

 Østersøen af breddeparallellen 5 nord.
b.
Fart, der overvejende finder sted mellem havne, der er beliggende inden  

 for det nævnte område, og havne, der er beliggende uden for det nævnte  

 område.
c.
Bjærgningsvirksomhed, der i det væsentlige udøves uden for det nævnte  

 område.
 Indre vandveje, såsom indsøer, floder og kanaler henregnes til det under  

 a. nævnte område, når indsejlingen er sket fra et sted på kystlinien, der er  

 beliggende inden for området.
3. Nærfart: Fart eller bjærgningsvirksomhed inden for det område, som er  

 nævnt i nr. 2, bortset fra fart med a. skibe og færger, der sejler i begrænsede fartområder, b. skibe, der væsentligst sejler på danske indsøer, åer og fjorde, og c. skibe, der er i stationær virksomhed, herunder havnefart og lignende,  

 eller som ikke har egne fremdrivningsmidler.
Rutetrafik, hvor sejldistancen fra havn til havn er mindre end 50 sømil,  

 anses for sejlads i begrænset fart, jf. dog § 5, stk. 4. I øvrigt bemyndiges  

 Skatteministeren til at give nærmere regler for, hvad der skal anses for  

 nærfart.
Ministeren skal herunder navnlig tage i betragtning, om de personer,  

 som er om bord,har adgang til regelmæssigt at overnatte i land.
 4. Udenlandsk skib: Et skib med en bruttoregistertonnage på 100 tons/ en  

 bruttotonnage på 100 tons eller derover, som udelukkende anvendes til  

 erhvervsmæssig befordring af personer eller gods eller som bjærgningsfartøj,  

 og som ikke anses som et dansk skib efter nr. 1.
§ 3. Personer, der er omfattet af § 1, stk. 1, nr. 1, litra a), eller nr.  

 2 eller 3, og som har erhvervet lønindtægt, som nævnt i § 1, kan ved  

 opgørelsen af den skattepligtige indkomst fradrage et beløb på 23.000 kr.  

 Herudover indrømmes et procentfradrag, der beregnes med 15 pct. af den del af  

 lønindtægten, der ikke overstiger 130.000 kr., og med 8 pct. af det  

 overskydende beløb.
Procentfradraget beregnes på grundlag af lønindtægten  

 omregnet til helårsindtægt og kan for hvert indkomstår højst beregnes af en  

 lønindtægt, der omregnet til helårsindtægt udgør 310.000 kr.
Har den  

 pågældende kun lønindtægt som nævnt i en del af indkomståret, nedsættes  

 23.000 kr.'s fradraget og procentfradraget forholdsmæssigt.
Stk. 2. For personer, der er omfattet af § 1, stk. 1, nr. 1, litra b),  

 nedsættes det i stk. 1 nævnte beløb på 23.000 kr. til 8.000 kr.
I øvrigt  

 finder bestemmelserne i stk. 1 tilsvarende anvendelse.
 § 4. Hvis fradrag foretages efter § 3, kan udgifter i forbindelse med  

 lønindtægt, der er nævnt i § 1, ikke fradrages efter ligningslovens § 9, stk.  

 1, §§ 9 B-9 D og § 13 eller efter § 49, stk. 1, i lov om beskatning af  

 pensionsordninger m.v.
 § 5. Efter anmodning fra et rederi kan Skatteministeren tillade, at der  

 indrømmes fradrag efter § 3 i de i stk. 2-5 nævnte tilfælde.
 Stk. 2. Fradrag efter stk. 1 kan indrømmes personer, omfattet af § 1, stk.  

 1, nr. 1, der oppebærer lønindtægt for arbejde, udført om bord på skibe, som  

 ikke opfylder betingelserne om tonnagemål i § 2, nr. 1. Sådan tilladelse skal  

 navnlig gives, såfremt samme rederi ejer skibe både over og under  

 tonnagegrænsen i § 2, nr. 1.
 Stk. 3. Fradrag efter stk. 1 kan indrømmes personer, omfattet af § 1, stk.  

 1, nr. 1, der oppebærer lønindtægt for arbejde, udført om bord på skibe, der  

 anvendes erhvervsmæssigt på anden måde end nævnt i § 2, nr. 1, eller på  

 skibe, der udelukkende anvendes som hjælpefartøj til de bjærgningsfartøjer,  

 som er nævnt i § 2, nr. 1. Ministeren skal i denne forbindelse tage hensyn  

 til, om forhyringsvilkårene for de pågældende i det væsentlige svarer til,  

 hvad der sædvanligt gælder for personer, der er omfattet af bestemmelserne i  

 loven.
 Stk. 4. Fradrag efter stk. 1 kan indrømmes personer, der oppebærer  

 lønindtægt for arbejde, udført om bord på et dansk skib i rutetrafik, hvor  

 sejldistancen fra havn til havn er mindre end 50 sømil, men mere end 25  

 sømil, når et overvejende antal af rederiets øvrige skibe sejler i nærfart  

 eller udenrigsfart, og de pågældende kontraktligt er bundet til at tåle  

 overflytning til tjeneste om bord på andre af rederiets skibe i nærfart eller  

 udenrigsfart.
 Stk. 5. Fradrag efter stk. 1 kan indrømmes personer, der oppebærer  

 lønindtægt for arbejde, udført om bord på de i lov om søfartsuddannelse  

 nævnte skole- og øvelsesskibe.
 § 6. Skatteministeren fastsætter nærmere regler om lovens gennemførelse og  

 administration.
 § 7. Loven træder i kraft ved bekendtgørelse i Lovtidende.
 Stk. 2. Loven har virkning fra og med 1. januar 1989.
 § 8. Loven gælder ikke for Færøerne og Grønland.
Bemærkninger til lovforslaget Indledning Lovforslaget, der er en genfremsættelse af L 242 fremsat 23. marts 1988,  

 skal ses i sammenhæng med de samtidigt med nærværende lovforslag fremsatte  

 forslag til Lov om ophævelse af lov om sømandsskat og forslag til Lov om  

 ændring af forskellige skattelove (Beskatning af sømænd m.v. - ophævelse af  

 lov om sømandsskat). I førstnævnte lovforslag foreslås, at sømandsskatteloven  

 ophæves med virkning fra 1. januar 1989. Sidstnævnte lovforslag indeholder  

 dels særlige regler vedrørende beskatning af udenlandske sømænd om bord på  

 danske skibe, dels en række konsekvensændringer som følge af ophævelsen af  

 sømandsskatteloven.
Sømænd under den gældende sømandsskatteordning beskattes noget lempeligere  

 end skatteydere med tilsvarende indtægter i land.
Det er ikke hensigten i  

 forbindelse med den foreslåede ophævelse af sømandsskatteloven at gennemføre  

 en ændring af beskatningsniveauet for sømænd.
Det foreslås derfor at  

 indrømme et særligt fradrag til sømænd, der er fuldt skattepligtige her til  

 landet i medfør af kildeskattelovens § 1 (danske sømænd), og som udfører  

 arbejde om bord på dansk skib i sømandsskattelovens forstand.
 I lovforslaget er indarbejdet de regler om et særligt fradrag, som i dag i  

 henhold til ligningslovens § 33 B dels indrømmes danske sømænd, der udfører  

 arbejde om bord på udenlandske skibe i udenrigsfart, dels indrømmes personer  

 hjemmehørende i Danmark, som udfører arbejde om bord på fartøjer og  

 installationer, der anvendes i tilknytning til efterforskning og indvinding  

 af kulbrinter uden for dansk søterritorium og dansk kontinentalsokkel.
 Fradraget til danske sømænd om bord på danske skibe vil i princippet blive  

 indrømmet den samme kreds af personer, som er omfattet af den gældende  

 sømandsskattelov, dvs. der skal være tale om sømænd om bord på et dansk skib,  

 der udelukkende anvendes til erhvervsmæssig befordring af personer eller gods  

 eller som bjærgningsfartøj, og som opfylder visse mindstemål med hensyn til  

 tonnage.
Endvidere skal skibet sejle i udenrigsfart eller nærfart.
Sømænd, der  

 alene sejler i begrænset fart, er ikke omfattet af sømandsskattelovens  

 bestemmelser, og de pågældende vil derfor heller ikke blive inddraget under  

 den foreslåede fradragsordning.
 For at opnå, at sømænd i videst muligt omfang bliver beskattet på samme  

 niveau efter de nye regler som efter gældende regler i sømandsskatteloven,  

 indrømmes der personer, der sejler i udenrigsfart et større fradrag end  

 personer, der sejler i nærfart.
Som tidligere anført vil danske sømænd m.v., som efter gældende regler er  

 omfattet af ligningslovens § 33 B, blive omfattet af bestemmelserne i  

 nærværende lovforslag.
De pågældende vil som hidtil blive sidestillet med  

 danske sømænd om bord på danske skibe, der sejler i udenrigsfart.
 De særlige fradrag, som indrømmes sømænd m.v. efter nærværende lovforslag,  

 kan fradrages ved opgørelsen af den skattepligtige almindelige indkomst og  

 ikke ved opgørelsen af den personlige indkomst, jf. personskattelovens § 3.
Ved fastsættelsen af fradragets størrelse er det som nævnt tilstræbt, at  

 danske sømænd i gennemsnit kan forblive på nogenlunde samme beskatningsniveau  

 efter ophævelsen af sømandsskatteordningen.
Med henblik herpå er der ved  

 fastsættelsen af fradraget taget udgangspunkt i de skattemæssige forhold for  

 sømænd, der sejler i 11 af årets måneder, og som har bopæl i en kommune, der  

 har en kommunal udskrivningsprocent svarende til landsgennemsnittet i 1988.  

 Hvad angår fastsættelsen af fradraget i øvrigt henvises til bemærkningerne  

 til lovforslagets § 3.
 Det foreslås endelig, at de bemyndigelser, der i sømandsskattelovens § 29  

 er tillagt Skatteministeren til efter indstilling fra Sømandsskattenævnet at  

 tillade, at sømænd i visse tilfælde kan inddrages under sømandsbeskatningen,  

 selv om de pågældende i øvrigt ikke opfylder de i sømandsskatteloven  

 fastsatte betingelser herfor, opretholdes tilsvarende under den ny  

 fradragsordning, jf. lovforslagets § 1, stk. 2 og 3, og § 5. Det drejer sig  

 bl.a. om regler, der bemyndiger Skatteministeren til at tillade, at fradrag  

 indrømmes sømænd om bord på danske skibe, der i henseende til tonnagemål ikke  

 opfylder betingelsen i § 2, nr. 1, eller som anvendes erhvervsmæssigt på  

 anden måde end til befordring af personer eller gods.
Efter nedlæggelsen af Sømandsskattenævnet er det Skatteministeren alene,  

 eller hvem ministeren bemyndiger dertil, der træffer afgørelse i de nævnte  

 spørgsmål.
Det er hensigten med det stillede forslag at fortsætte den  

 praksis, som hidtil har været gældende på området, bl.a. for herigennem at  

 medvirke til, at samme personkreds af danske sømænd, som efter gældende  

 regler er omfattet af sømandsskatteordningen, også bliver inddraget under den  

 foreslåede fradragsordning.
 Vedrørende de administrative og provenumæssige konsekvenser af  

 lovforslaget henvises til bemærkningerne til det fremsatte lovforslag om  

 ophævelse af sømandsskatteloven.
 Ifølge lovforslaget skal loven have virkning fra og med 1. januar 1989  

 samtidig med den foreslåede ophævelse af sømandsskatteloven.
Bemærkninger til lovforslagets enkelte bestemmelser Til § 1 Ifølge denne bestemmelse indrømmes det særlige fradrag til personer, der  

 er fuldt skattepligtige i henhold til kildeskattelovens § 1, og som udfører  

 arbejde om bord på et dansk skib i udenrigsfart eller nærfart, eller som  

 udfører arbejde på et udenlandsk skib i udenrigsfart.
Endvidere indrømmes  

 fradraget til personer, som udfører arbejde på fartøjer og installationer,  

 som anvendes i tilknytning til efterforskning og indvinding af kulbrinter  

 uden for dansk søterritorium og kontinentalsokkelområde.
Endelig indrømmes fradraget til personer, der oppebærer lønindtægt om bord  

 på et skib, i hvilket de som partsredere eller interessenter ejer en andel på  

 højst 10 pct.
Efter de gældende regler i sømandsskattelovens § 29, stk. 4,  

 kan Skatteministeren tillade, at de nævnte personer bliver omfattet af  

 sømandsskatteordningen.
Det foreslås nu, at fradragsordningens bestemmelser  

 skal finde direkte anvendelse på denne personkreds.
 Som nævnt under de indledende bemærkninger, vil fradraget i princippet  

 blive indrømmet samme kreds af fuldt skattepligtige sømænd om bord på danske  

 skibe, som efter gældende regler beskattes i henhold til sømandsskatteloven,  

 jf. lovens kapitel II.
Tilsvarende vil samme personkreds af fuldt skattepligtige her til landet,  

 som efter gældende regler er omfattet af ligningslovens § 33 B, blive  

 omfattet af fradragsreglerne i nærværende lovforslag.
Herudover vil fuldt  

 skattepligtige personer, der er omfattet af sømandsskatteordningerne i de  

 øvrige nordiske lande, blive inddraget under den foreslåede fradragsordning.
Fradraget indrømmes enhver person, der er ansat om bord på de af  

 lovforslaget omfattede skibe, fartøjer eller installationer.
Dette gælder  

 således også personer, der er ansat om bord hos en anden arbejdsgiver end  

 rederiet, f.eks. hos hovmesteren.
Fradraget gives i lønindtægt erhvervet ved tjeneste om bord.
Der tænkes  

 her på lønindtægt, som efter gældende regler er omfattet af  

 sømandsskattelovens § 2, stk. 5, nemlig enhver skattepligtig indtægt i penge  

 eller i penges værdi, herunder hyre, lønnings- eller andet arbejdsvederlag,  

 værdien af fri kost, provision, drikkepenge o.lign., som en sømand erhverver  

 i forbindelse med sit arbejde eller tjeneste om bord.
Hertil henregnes også  

 beløb, der udbetales sømanden under midlertidigt ophold i land, samt  

 dagpenge, som rederiet udbetaler efter lovgivningen om dagpenge ved sygdom  

 eller fødsel, og bjærgeløn.
Fradraget gives endvidere i lønindtægt ved tjeneste om bord, der oppebæres  

 i den tid, skibet ligger ved land under bygning, reparation eller midlertidig  

 oplægning.
Efter de gældende regler i sømandsskattelovens § 29, stk. 1, kan  

 Skatteministeren tillade, at der svares sømandsskat af den nævnte  

 lønindtægt.Det foreslås nu, at fradragsordningens bestemmelser skal finde  

 direkte anvendelse på denne lønindtægt.
Til § 2 I denne bestemmelse er udtrykkene dansk skib, udenrigsfart, nærfart  

 og udenlandsk skib defineret.
De nævnte definitioner er i overensstemmelse med de tilsvarende  

 definitioner i sømandsskatteloven.
Definitionen af udenlandsk skib svarer til  

 definitionen i ligningslovens § 33 B, stk. 2.
Herefter forstås ved dansk skib et skib, som er registreret med  

 hjemsted her i landet med en bruttoregistertonnage på 100 tons/ en  

 bruttotonnage på 100 tons eller derover, som udelukkende anvendes til  

 erhvervsmæssig befordring af personer eller gods eller som bjærgningsfartøj.  

 Med skib registreret med hjemsted her i landet sidestilles skib, der er  

 registreret med hjemsted på Færøerne, i Grønland eller i udlandet, såfremt  

 det uden besætning overtages til befragtning af dansk rederi.
Skib, der er  

 registreret med hjemsted her i landet, men som uden besætning overtages til  

 befragtning af udenlandsk rederi, anses ikke for dansk skib, jf. § 2, nr. 1.
 Ved udenlandsk skib forstås et skib, der ikke kan anses for et  

 dansk skib efter ovennævnte definition, men som i øvrigt opfylder samme  

 betingelser med hensyn til anvendelse og tonnage som et dansk skib, jf. § 2,  

 nr. 4.
Udenrigsfart er dels fart, der overvejende finder sted mellem havne uden  

 for et område, der i Nordsøen begrænses af meridianen øst og  

 breddeparallellen 6 nord og i Østersøen af breddeparallellen 5 nord, og dels  

 fart, der overvejende finder sted mellem havne, der er beliggende inden for  

 det nævnte område, og havne uden for området.
Bjærgningsvirksomhed, der i det  

 væsentligste udøves uden for det nævnte område anses også for udenrigsfart,  

 jf. § 2, nr. 2.
Som nærfart anses fart eller bjærgningsvirksomhed inden for det  

 ovenfor nævnte område, bortset fra fart med a. skibe og færger, der sejler i begrænsede fartområder, b. skibe, der væsentligst sejler på danske indsøer, åer og fjorde, og c. skibe, der er i stationær virksomhed, herunder havnefart og lignende,  

 eller som ikke har egne fremdrivningsmidler, jf. § 2, nr. 3.
Det skal bemærkes, at rutetrafik, hvor sejldistancen fra havn til havn er  

 mindre end 50 sømil, anses for sejlads i begrænset fart.
Skatteministeren får  

 dog adgang til, som det er tilfældet i henhold til sømandsskatteloven, at  

 dispensere fra denne bestemmelse, jf. lovforslagets § 5, stk. 4.
 I øvrigt bemyndiges Skatteministeren til at give nærmere regler for, hvad  

 der skal anses for nærfart.
Til § 3 Denne bestemmelse indeholder regler om beregning af det særlige fradrag  

 til sømænd m.v.
Sømandsskatten under den gældende ordning er i princippet en endelig  

 progressiv kildeskat med kalendermåneden som skatteperiode, og der indrømmes  

 ved opgørelsen af indtægten om bord en række standardiserede fradrag.  

 Ordningen bygger på et særligt »10 måneders system«, hvorefter  

 såvel skatteskalaen som de månedlige fradrag - herunder også fradrag for  

 udgifter i land, som overføres ved beregning af sømandsskatten - er baseret  

 på den forudsætning, at sømænd gennemsnitlig har indtægt om bord i 10 af  

 årets måneder.
På dette grundlag beregnes de månedlige fradrag ved  

 skatteberegning om bord som en tiendedel af de årlige fradrag.
Der er således  

 i det gældende system indbygget en tendens til, at sømænd, der sejler i  

 kortere perioder end 10 måneder, ikke får udnyttet fradragene fuldt ud,  

 medens omvendt sømænd, der sejler 11 eller 12 måneder i løbet af året, får en  

 vis overdækning vedrørende fradragene.
 Ved fastsættelsen af det særlige fradrag til sømænd efter nærværende  

 lovforslag er der taget udgangspunkt i de skattemæssige forhold for sømænd,  

 der erhverver lønindtægt om bord i 11 af årets måneder, og som har bopæl i en  

 kommune, der har en kommunal udskrivningsprocent svarende til  

 landsgennemsnittet i 1988. Fradraget er herefter fastsat således, at sømænd  

 med bopæl i en gennemsnitskommune, der sejler i 11 af årets måneder, bliver  

 stillet skattemæssigt nogenlunde uændret efter afskaffelsen af  

 sømandsskatteordningen.
 Alle sømænd vil med de foreslåede fradragsregler fortsat blive undergivet  

 en væsentlig lempeligere beskatning end andre skatteydere.
Fradraget beregnes både som et fast beløbsfradrag og som et  

 procentfradrag.
Endvidere er fradraget som tidligere anført størrelsesmæssigt  

 fastsat under hensyn til, om danske sømænd, der gør tjeneste om bord på  

 danske skibe, sejler i udenrigsfart eller i nærfart.
For danske sømænd om bord på danske skibe i udenrigsfart  

 udgør det faste beløbsfradrag for et helt indkomstår 23.000 kr., jf. § 3,  

 stk. 1. Hertil lægges et procentfradrag, der beregnet på grundlag af  

 helårsindtægten udgør 15 pct. af den del af lønindtægten om bord, der ikke  

 overstiger 130.000 kr., og 8 pct. af den overskydende del af lønindtægten.  

 Har den pågældende sømand kun lønindtægt om bord i en del af indkomståret,  

 nedsættes både 23.000 kr.'s fradraget og det beregnede procentfradrag  

 forholdsmæssigt.
Procentfradraget kan for hvert indkomstår højst beregnes af  

 en lønindtægt, der omregnet til helårsindtægt udgør 310.000 kr.
Det samlede  

 årlige fradrag kan således højst udgøre 56.900 kr., jf. eksempel 1 og 2.
 For danske sømænd om bord på danske skibe i nærfart  

 nedsættes det faste beløbsfradrag fra de nævnte 23.000 kr. til 8.000 kr., jf.  

 § 3, stk. 2. Denne nedsættelse svarer til, at sømænd i nærfart efter gældende  

 regler i sømandsskatteloven ikke indrømmes det særlige udenrigsfartfradrag,  

 som indrømmes sømænd i udenrigsfart.
Har den pågældende sømand haft lønindtægt om bord på f.eks. såvel danske  

 skibe i udenrigsfart som danske skibe i nærfart, nedsættes det faste  

 beløbsfradrag på henholdsvis 23.000 kr. og 8.000 kr. forholdsmæssigt under  

 hensyn til den tid, sømanden har haft lønindtægt om bord på skibene i  

 henholdsvis udenrigsfart og nærfart.
Procentfradraget kan beregnes under eet  

 af lønindtægten om bord på skibene i udenrigsfart og nærfart.
 Danske sømænd om bord på udenlandske skibe samt personer med  

 bopæl her i landet, der gør tjeneste om bord på fartøjer og  

 installationer, der anvendes i tilknytning til off-shore virksomhed på  

 kulbrinteområdet i udlandet, og som hidtil har været omfattet af  

 ligningslovens § 33 B, får ifølge lovforslaget beregnet fradrag efter samme  

 regler som danske sømænd om bord på danske skibe i udenrigsfart, jf. § 3,  

 stk. 1.
 Eksempler på beregning af fradrag efter lovforslagets regler:
Eksempel 1. En dansk sømand er forhyret på et dansk skib i udenrigsfart i  

 9 måneder inden for et indkomstår, og i denne periode har sømanden indtjent  

 en løn på 180.000 kr.
Helårsindkomsten udgør 240.000 kr.
Fradraget for det  

 pågældende indkomstår beregnes således:
Til § 4 Det fremgår af denne bestemmelse, at skattepligtige, der vælger at beregne  

 fradrag efter bestemmelserne i nærværende lovforslag, ikke samtidigt kan  

 fradrage udgifter, der er afholdt i forbindelse med erhvervelsen af  

 lønindtægten om bord.
Det drejer sig om udgifter som omfattet af  

 ligningslovens § 9, stk. 1, (fradrag for udgifter i forbindelse med  

 udførelsen af det indtægtsgivende arbejde i det omfang, de samlede  

 fradragsberettigede udgifter overstiger et grundbeløb på 3.000 kr.), §§ 9 B-9  

 D (befordringsfradrag) og § 13 (fradrag for udgifter til kontingenter til  

 faglige sammenslutninger) samt om fradrag for udgifter til  

 arbejdsløshedsforsikring efter § 49, stk. 1, i lov om beskatning af  

 pensionsordninger m.v.
 Vælger den skattepligtige ved opgørelsen af indkomsten om bord at foretage  

 fradrag efter § 3 i nærværende lovforslag, skal der således ikke ske  

 reduktion efter ligningslovens § 9, stk. 1, ved opgørelsen af fradraget.
Til § 5 Som tidligere anført er det hensigten med nærværende lovforslag, at samme  

 personkreds af danske sømænd om bord på danske skibe, som i dag er omfattet  

 af sømandsskattelovens regler, i videst muligt omfang bliver inddraget under  

 den foreslåede fradragsordning.
Med henblik herpå foreslås det, at regler  

 svarende til en række bestemmelser i sømandsskattelovens § 29, hvorefter  

 Skatteministeren kan tillade, at sømænd i visse tilfælde kan inddrages under  

 sømandsbeskatningen, selv om de pågældende ikke på alle områder opfylder de i  

 sømandsskatteloven fastsatte betingelser herfor, bevares under den ny  

 fradragsordning.
Skatteministeren kan herefter tillade, at skibe, der ikke opfylder  

 betingelserne enten med hensyn til tonnagemål eller den erhvervsmæssige  

 anvendelse som nævnt i lovforslagets § 2, nr. 1, bliver inddraget under  

 fradragsordningen, jf. § 5, stk. 2 og 3. Vedrørende inddragelse af skibe, som  

 måler mindre end 100 bruttoregistertons/bruttotons, skal tilladelse navnlig  

 gives, såfremt rederiet ejer skibe både over og under nævnte tonnagegrænse.
I  

 forbindelse med inddragelse af sømænd, der arbejder om bord på skibe, der  

 anvendes erhvervsmæssigt på anden måde end nævnt i § 2, stk. 1, under  

 fradragsordningen, må det navnlig tages i betragtning, om forhyringsvilkårene  

 for de pågældende i det væsentlige svarer til, hvad der sædvanligt er  

 gældende for sømænd, der er omfattet af bestemmelserne i nærværende  

 lovforslag.
 Skatteministeren kan endelig tillade, at fradrag indrømmes personer om  

 bord på et dansk skib i rutetrafik, hvor sejldistancen fra havn til havn  

 udgør mindre end 50 sømil, men mere end 25 sømil, samt personer om bord på  

 visse skole- og øvelsesskibe, jf. § 5, stk. 4 og 5.
Afgørelse i nævnte spørgsmål træffes efter de gældende bestemmelser i  

 sømandsskatteloven efter indstilling fra Sømandsskattenævnet.
Ved ophævelse  

 af sømandsskatteloven vil Sømandsskattenævnet bortfalde, men reglerne på  

 området vil blive søgt administreret efter samme retningslinier, som hidtil  

 har været gældende.
I det omfang det skønnes fornødent, vil der således blive  

 indhentet udtalelser fra rederierne og de søfarendes organisationer.
Til §§ 6-8 Loven skal have virkning fra og med 1. januar 1989 samtidig med ophævelsen  

 af sømandsskatteordningen.
 Ifølge lovforslaget skal loven ikke omfatte Færøerne og Grønland.
