 I medfør af lov nr. 867 af 23. december 1987 om statsgaranterede  

 høsttabslån med rentetilskud til landmænd fastsættes:
 § 1.  Kongeriget Danmarks Hypotekbank og  

 Finansforvaltning træffer afgørelse om ydelse af statsgaranti og rentetilskud  

 i henhold til loven.
 Stk. 2.  Hypotekbankens afgørelse kan ikke indbringes  

 for anden administrativ myndighed.
 § 2.  Til bistand for Hypotekbanken ved bedømmelse af  

 høsttabsopgørelserne nedsætter landbrugsministeren et rådgivende udvalg  

 bestående af 6 medlemmer. 1 medlem udpeges som repræsentant for Hypotekbanken  

 og 1 medlem som repræsentant for Landbrugsministeriet. 4 medlemmer udpeges  

 efter indstilling fra henholdsvis De danske Landboforeninger, Danske  

 Husmandsforeninger, Dansk Erhvervsgartnerforening og Dansk Erhvervsfrugtavl.
§ 3.  Høsttabet, jf. lovens § 3, beregnes for det  

 areal, hvor der i 1987 dyrkedes de i bilag 1 nævnte afgrøder.
Størrelsen af  

 høsttabet opgøres som anvist i det særlige »høsttabsskema«, jf.  

 bilag 2. Høsttabsskemaet skal attesteres af en planteavlskonsulent under den  

 landøkonomiske konsulentvirksomhed.
 Stk. 2.  Ved beregningen af høsttabet anvendes de i  

 bilag 1 angivne priser.
 Stk. 3.  Hypotekbanken kan fravige de i bilag 1 angivne  

 priser, når ganske særlige omstændigheder taler derfor.
Stk. 4.  Hvis ansøgeren ikke kan tilvejebringe de  

 nødvendige oplysninger til brug for beregningerne for 1985 og 1986, opgøres  

 et anslået udbytte for disse år.
Opgørelsen skal vedlægges en fyldestgørende  

 redegørelse for årsagerne til, at det faktiske høstudbytte i 1985 og 1986  

 ikke kan opgives, og for hvorledes beregningen af høstudbyttet er foretaget,  

 samt en begrundelse for de valgte udbytteforudsætninger.
 Stk. 5.  For afgrøder, der avles i henhold til kontrakt,  

 som helt eller delvis sikrer ansøgeren et økonomisk udbytte pr. arealenhed,  

 anvendes ved opgørelsen af høsttabet den i henhold til kontrakten opnåede  

 betaling for de af kontrakten omfattede arealer.
§ 4.  Ansøgerens gældsprocent, jf. lovens § 4, opgøres  

 på grundlag af ansøgerens endelige årsopgørelse for indkomståret 1986. Hvis  

 de på ansøgningstidspunktet foreliggende gælds- og formueforhold afviger  

 herfra, kan gældsprocenten opgøres på grundlag af en aktuel status.
Denne  

 status skal opgøres efter samme regler som ovenfor og attesteres af en  

 økonomikonsulent under den landøkonomiske konsulentvirksomhed eller af en  

 statsautoriseret eller registreret revisor.
 § 5.  Hypotekbanken kan fravige de i lovens § 2 og §  

 7, stk. 2, fastsatte procentgrænser, når særlige omstændigheder taler derfor.
 Stk. 2.  Den i lovens § 2, stk. 2, nr. 3, fastsatte  

 gældsprocent vil navnlig kunne fraviges, hvis muligheden for at optage lån  

 hos kreditforeninger eller Dansk Landbrugs Realkreditfond er fuldt udnyttet,  

 eller hvis ansøgers gæld er særlig byrdefuld.
 § 6.  Lånet skal sikres ved oprykkende panteret i den  

 pågældende ejendom inden for handelsværdien.
Stk. 2.  Ved ejendommens handelsværdi forstås den  

 kontantværdi, hvortil ejendommen med besætning og inventar (løsøre) er ansat  

 ved en værdiansættelse til låneefterretning.
Værdiansættelsen skal være  

 foretaget af det realkreditinstitut, der har ydet den væsentligste del af  

 ejendommens belåning, eller alternativt af Dansk Landbrugs Realkreditfond,  

 hvis Dansk Landbrugs Realkreditfond har ydet lån i ejendommen.  

 Værdiansættelsen må ikke være ældre end et år og skal afspejle de aktuelle  

 forhold.
 § 7.  Ved beregning af byrdefuldheden af foranstående  

 prioriteter omregnes disse til kontantværdi i overensstemmelse med de  

 omregningstabeller fra Realkreditrådet, som er gældende på det tidspunkt,  

 hvor vurderingen foretages.
 Stk. 2.  Allerede ydede statslån eller statsgaranterede  

 lån rykker ikke tilbage for det statsgaranterede høsttabslån.
Stk. 3.  Foranstående ejerpantebreve og skadesløsbreve  

 og lignende kan kun respekteres inden for pålydende, der skønnes påkrævet til  

 sikring af eksisterende gældsforpligtelser og et efter bedriftens forhold  

 rimeligt behov for driftskredit.
Lånets oprykkende panteret i forhold til  

 gældsforpligtelser og driftskreditter af nævnte art skal sikres.
 Stk. 4.  Ved senere optagelse af lån til investeringer  

 m.v. vil der kunne ske tilbagerykning efter de retningslinier, der gælder for  

 lån til yngre jordbrugere, statsgaranterede tørkelån, gældssaneringslån m.v.  

 Der vil herunder gælde samme sikkerhedsgrænse på 90 pct. af handelsværdien.
 § 8.  Hypotekbanken kan godkende anden betryggende  

 sikkerhed end den i § 6, stk. 1, nævnte, herunder i tilfælde hvor ansøgeren  

 er forpagter af ejendommen.
Stk. 2.  Hypotekbanken kan meddele dispensation fra den  

 i § 6, stk. 1, nævnte sikkerhedsgrænse, når særlige forhold taler derfor.
Ved  

 afgørelsen lægges bl.a. vægt på, § 9.  Hypotekbanken kan yde rentetilskud til ansøgere,  

 der har haft et høsttab på mindst 40 pct., jf. lovens § 7. Tilskud ydes i de  

 3 første år af lånets løbetid.
 Stk. 2.  Rentetilskuddet udgør 5 pct. pr. år af den af  

 Hypotekbanken beregnede restgæld.
 Stk. 3.  Tilskud udbetales halvårligt til det långivende  

 pengeinstitut.
 Stk. 4.  Rentetilskuddet nedsættes forholdsmæssigt, hvis  

 lånet er indfriet eller ekstraordinært nedbragt på udbetalingsdagen for  

 tilskuddet.
 Stk. 5.  Hypotekbanken kan bestemme, at rentetilskuddet  

 bortfalder helt eller delvist, og at udbetalte tilskud skal tilbagebetales,  

 hvis det statsgaranterede lån forfalder til indfrielse, jf. § 17.
 § 10.  Ansøgning om høsttabslån med statsgaranti og  

 ansøgning om rentetilskud indgives til det långivende pengeinstitut senest  

 den 31. marts 1988.
Stk. 2.  Pengeinstituttets behandling af ansøgningen  

 sker på grundlag af et særligt skema udarbejdet af en økonomikonsulent under  

 den landøkonomiske konsulentvirksomhed eller en statsautoriseret eller  

 registreret revisor.
Som bilag til ansøgningen skal vedlægges:
Stk. 3.  Efter tilsagn om lån videresender  

 pengeinstituttet ansøgningen til Hypotekbanken.
Tilsagn om lån skal være  

 Hypotekbanken i hænde senest den 31. maj 1988.
§ 11.  Ved afgivelse af lånetilsagn påser  

 pengeinstituttet, Stk. 2.  Den i stk. 1, nr. 2, nævnte økonomiske  

 bedømmelse foretages af pengeinstituttet i overensstemmelse med det  

 pågældende pengeinstituts sædvanlige forretningsmæssige praksis og ud fra  

 dets almindelige kendskab til ansøgeren.
 § 12.  Høsttabslånet kan højst udgøre 80 pct. af den i  

 henhold til § 3 opgjorte værdi af høsttabet med tillæg af sædvanlig  

 låneomkostninger, jf. dog lovens § 5, stk. 2.
Stk. 2.  Lånet ydes på det långivende pengeinstituts  

 sædvanlige vilkår med hensyn til renteberegning, opsigelse m.v.
Lånet  

 forfalder til indfrielse i tilfælde af, at debitor ophører med at være ejer  

 eller bruger af ejendommen.
Stk. 3.  I lånedokumentet skal optages følgende  

 bestemmelse: »Låntager forpligter sig til straks at give långiver og  

 Kongeriget Danmarks Hypotekbank og Finansforvaltning meddelelse, såfremt  

 virksomheden ophører eller afhændes, eller der sker andre væsentlige  

 ændringer i virksomhedens forhold, herunder brugerskifte.« § 13.  Statsgaranti for høsttabslån udgør 80 pct. af  

 det i henhold til § 12, stk. 1, opgjorte lånebeløb.
 Stk. 2.  Hvis det efter Hypotekbankens skøn findes  

 nødvendigt til opfyldelse af den i lovens § 2, stk. 2, nr. 4, nævnte  

 betingelse, kan Hypotekbanken betinge tilsagn om statsgaranti og rentetilskud  

 af, at der gennemføres den fornødne akkordordning, moratorieordning eller  

 andre særlige foranstaltninger, herunder eventuelt omlægning af lån.
 Stk. 3.  Til brug ved behandlingen af sagerne kan  

 Hypotekbanken indhente supplerende oplysninger.
 Stk. 4.  Hypotekbanken underretter det långivende  

 pengeinstitut om ydelse af statsgaranti og rentetilskud.
 § 14.  Det långivende pengeinstitut underretter straks  

 efter lånets effektuering Hypotekbanken ved fremsendelse af kopi af  

 ansøgningen med pengeinstituttets erklæring og påtegning om effektueringen.  

 Der vedlægges kopi af låne- og sikkerhedsdokumenter.
Stk. 2.  Tilsagn om statsgaranti bortfalder, hvis  

 underretning om lånets udbetaling ikke tilstilles Hypotekbanken inden 3  

 måneder efter datoen for garantitilsagnet.
Hypotekbanken kan efter ansøgning  

 forlænge fristen.
 § 15.  Statens garantiforpligtelse indebærer, at  

 staten dækker 80 pct. af det tab, som pengeinstituttet vil lide, såfremt det  

 garanterede lånebeløb ikke indfries, og at staten som selvskyldnerkautionist  

 ved forfaldsdag betaler 80 pct. af forfaldne beløb, når påkrav fremsættes  

 herom.
 Stk. 2.  Garantien omfatter foruden den til enhver tid  

 værende restgæld tillige renter, provision og omkostninger m.v. i forbindelse  

 med skadeløs indfrielse af det garanterede lånebeløb.
 § 16.  Hvor opsigelsesadgang foreligger i medfør af  

 låneaftalen, og hvor pengeinstituttet gør brug heraf, er pengeinstituttet  

 berettiget til at fordre 80 pct. af den opgjorte restgæld betalt hos staten,  

 jf. § 15, stk. 1.
 Stk. 2.  Ved misligholdelse med en ydelse kan  

 pengeinstituttet lade låneforholdet fortsætte og kræve 80 pct. af staten, jf.  

 § 15, stk. 1.
Stk. 3.  Pengeinstituttet kan uden Hypotekbankens  

 samtykke yde henstand med betaling af ydelser indtil 6 måneder.
Henstand  

 udover 6 måneder skal godkendes af Hypotekbanken.
Hvis der ved misligholdelse  

 eller henstand optages forhandlinger med låntager om en særlig  

 afviklingsordning, skal denne ligeledes godkendes af Hypotekbanken.
 Stk. 4.  Hypotekbanken skal inden 2 måneder efter  

 forfaldsdag underrettes såvel om ydet henstand som om misligholdelse med  

 betaling af ydelser.
§ 17.  Pengeinstituttet skal uden ugrundet ophold  

 underrette Hypotekbanken, såfremt det bliver bekendt med; Stk. 2.  Ønsker pengeinstituttet ikke selv at opsige  

 lånet i anledning af de i stk. 1 nævnte forhold, afgør Hypotekbanken efter  

 forhandling med pengeinstituttet, om statsgaranti skal opsiges.
 Stk. 3.  Hypotekbanken kan opsige statsgarantien, hvis  

 pengeinstituttet efter forhandling ikke ønsker at opsige lånet ved  

 misligholdelse med betaling af ydelser.
 § 18.  Provenuet ved realisation af de stillede  

 sikkerheder skal deles mellem staten og pengeinstituttet med henholdsvis 80  

 pct. og 20 pct., jf. § 15, stk. 1. Såfremt pengeinstituttet ved  

 misligholdelse undlader at tage skridt til realisation af sikkerhederne, er  

 Hypotekbanken berettiget til at forlange sikkerhederne udleveret, for at  

 Hypotekbanken selv kan foranledige realisationen.
 § 19.  Hvis der i forbindelse med ydelsen af lånet  

 særskilt er stillet yderligere sikkerhed over for pengeinstituttet i form af  

 pant, kaution eller depot ved trediemand, deles provenuet ved realisation af  

 disse sikkerheder ligeledes mellem staten og pengeinstituttet med henholdsvis  

 80 pct. og 20 pct., jf. § 18. Det samme gælder eventuel dividende i låntagers  

 konkursbo.
Stk. 2.  Den sikkerhed, som eventuelt er stillet for  

 låntagers øvrige engagementer med pengeinstituttet, tjener primært til  

 sikkerhed for disse engagementer til enhver tid, herunder kreditter, der er  

 ydet af pengeinstituttet efter lånets optagelse.
Overskydende sikkerhed i  

 forbindelse med disse andre engagementer skal, når sikkerheden er stillet ved  

 låntager, i fornødent omfang komme staten og långiver til gode ved  

 afskrivning af det overskydende provenu på gælden i følge det garanterede  

 lån.
Hvis sikkerhed stillet af trediemand anvendes til afskrivning på gælden  

 i følge det statsgaranterede lån, skal fordelingen ske i samme forhold.
 § 20.  Supplerende retningslinier for støtteordningens  

 administration, herunder for udbetaling af lån og rentetilskud, aftales  

 mellem Hypotekbanken og pengeinstitutternes organisationer, der orienterer de  

 enkelte pengeinstitutter.
 § 21.  Bekendtgørelsen træder i kraft den 26. februar  

 1988.
Landbrugsministeriet, den 18. februar  

 1988 LAURITS TØRNÆS /Mogens Nagel Larsen Bilag 1 Priser til brug ved opgørelse af høsttab, jf. § 3, stk. 2.
Afgrøder Priser 1985-1986 1987 Korn:
Hvede 145,00 kr. pr. hkg 134,00 kr. pr. hkg Byg 137,00 kr. pr. hkg 126,00 kr. pr. hkg Rug 120,00 kr. pr. hkg 109,00 kr. pr. hkg Havre 160,00 kr. pr. hkg 149,00 kr. pr. hkg Boghvede 6,00 kr. pr. kg 5,80 kr. pr. kg Ærter og raps:
Markærter 235,00 kr. pr. hkg 216,00 kr. pr. hkg Raps 327,00 kr. pr. hkg 313,00 kr. pr. hkg Frøafgrøder:
Hestebønner 225,50 kr. pr. hkg 185,50 kr. pr. hkg Alm. rajgræs 9,60 kr. pr. kg 9,55 kr. pr. kg Ital. rajgræs 6,10 kr. pr. kg 6,05 kr. pr. kg Hundegræs 10,90 kr. pr. kg 10,85 kr. pr. kg Engsvingel 10,20 kr. pr. kg 10,15 kr. pr. kg Rødsvingel 11,10 kr. pr. kg 11,05 kr. pr. kg Timothe 17,95 kr. pr. kg 17,90 kr. pr. kg Alm. rapgræs 15,75 kr. pr. kg 15,70 kr. pr. kg Engrapgræs 16,00 kr. pr. kg 15,95 kr. pr. kg Hvidkløver 31,60 kr. pr. kg 31,55 kr. pr. kg Rødkløver 13,40 kr. pr. kg 13,35 kr. pr. kg Sneglebælg 5,40 kr. pr. kg 5,35 kr. pr. kg Gul sennep 4,00 kr. pr. kg 3,95 kr. pr. kg Valmue 9,00 kr. pr. kg 8,95 kr. pr. kg Kommen 5,05 kr. pr. kg 5,00 kr. pr. kg Oliehør 2,00 kr. pr. kg 1,95 kr. pr. kg Radise 12,00 kr. pr. kg 11,95 kr. pr. kg Spinat 6,80 kr. pr. kg 6,75 kr. pr. kg Skorzonerod 28,00 kr. pr. kg 27,95 kr. pr. kg Hvidkål 23,10 kr. pr. kg 23,05 kr. pr. kg Rødbeder 16,00 kr. pr. kg 15,95 kr. pr. kg Gulerod 23,10 kr. pr. kg 23,05 kr. pr. kg Kørvel 9,00 kr. pr. kg 8,95 kr. pr. kg Bederod 12,00 kr. pr. kg 11,95 kr. pr. kg Kålroe 8,00 kr. pr. kg 7,95 kr. pr. kg For ikke nævnte frøafgrøder anvendes nærmeste repræsentative pris.  

 Tvivlsspørgsmål afgøres af Hypotekbanken.
 Spindhør medtages i opgørelsen med udbytter, der godkendes af  

 Hypotekbanken i de enkelte tilfælde.
 Kartofler:
Læggekartofler 136,50 kr. pr. hkg 136,50 kr. pr. hkg Spisekartofler: Jylland 113,00 kr. pr. hkg 113,00 kr. pr. hkg Sjælland  

 135,00 kr. pr. hkg 135,00 kr. pr. hkg Industri- kartofler 47,80 kr. pr. hkg 47,80 kr. pr. hkg Grønsager til frisk konsum:
Asie 2,31 kr. pr. kg 2,31 kr. pr. kg Drueagurker 12,09 kr. pr. kg 12,09 kr. pr. kg Gulerod 2,89 kr. pr. kg 2,89 kr. pr. kg Kinakål 3,59 kr. pr. stk. 3,59 kr. pr. stk.
 Knoldselleri 3,24 kr. pr. stk. 3,24 kr. pr. stk.
 Porre 1,11 kr. pr. stk. 1,11 kr. pr. stk.
Rødbede 1,62 kr. pr. kg 1,62 kr. pr. kg Kepaløg Sukkermajs 1,44 kr. pr. stk. 1,44 kr. pr. stk.
 Grønsager til industri:
Ærter til dybfrost 1,80 kr. pr. kg 1,80 kr. pr. kg Spiseløg 1,20 kr. pr. kg 1,20 kr. pr. kg Purløg 4,83 kr. pr. kg 4,83 kr. pr. kg Asier 1,14 kr. pr. kg 1,14 kr. pr. kg Drueagurker 3,08 kr. pr. kg 3,08 kr. pr. kg Rødbeder 0,62 kr. pr. kg 0,62 kr. pr. kg Frugt til frisk konsum:
Blomme 6,45 kr. pr. kg 6,45 kr. pr. kg Hindbær 39,57 kr. pr. kg 39,57 kr. pr. kg Jordbær 14,94 kr. pr. kg 14,94 kr. pr. kg Kirsebær, søde 20,64 kr. pr. kg 20,64 kr. pr. kg Kirsebær, sure 5,17 kr. pr. kg 5,17 kr. pr. kg Pære 4,74 kr. pr. kg 4,49 kr. pr. kg Ribs 3,73 kr. pr. kg 3,73 kr. pr. kg Solbær 5,66 kr. pr. kg 5,66 kr. pr. kg Æble 2,82 kr. pr. kg 2,57 kr. pr. kg Frugt til industri:
Æble 1,09 kr. pr. kg 1,09 kr. pr. kg Jordbær 8,31 kr. pr. kg 8,31 kr. pr. kg Surkirsebær 2,27 kr. pr. kg 2,27 kr. pr. kg Ribs 2,85 kr. pr. kg 2,85 kr. pr. kg Solbær 5,04 kr. pr. kg 5,04 kr. pr. kg Bilag 2 Skema til brug ved opgørelse af høsttab 1987, jf. § 3, stk. 1.
