 Ved Folketingets vedtagelse af lov nr. 947 af 23. december 1986 om ændring  

 af lov om dagpenge ved sygdom eller fødsel m.v. er der blandt andet sket  

 følgende ændringer:
 Arbejdsgiverperiodens længde:
 Arbejdsgiverperioden er nedsat fra 13 uger til 5 uger fra 1. april 1987.
 Ændring af reglen om nyansattes ret til dagpenge fra  arbejdsgiveren.
 Nyansattes ret til dagpenge fra arbejdsgiveren indtræder efter 3 ugers  

 ansættelse. Ændringen fra 8 uger til 3 uger har virkning fra 1. april 1987.
 Som følge af blandt andet ovennævnte ændringer har Kommunernes  

 Landsforening udarbejdet nye blanketter vedrørende arbejdsgivernes pligt til  

 at anmelde fravær for lønmodtagere med løn under sygdom og vedrørende  

 anmeldelse af krav på refusion af dagpenge til arbejdsgivere.
 Der er med virkning fra 1. april 1987 fastsat følgende retningslinier  

 vedrørende anmeldelse af fravær for så vidt angår lønmodtagere, der i  

 fraværsperioden får anvist løn via SCL:
 a.  Anmeldelse af fravær skal ske til lønmodtagerens bopælskommune  

 på blanket DP 201. Blanketten skal være social- og sundhedsforvaltningen i  

 hænde senest  1 måned  efter arbejdsgiverperiodens udløb (det vil sige  

 efter 5 ugers sammenhængende sygdomsperiode). Tjenestestedet rekvirerer  

 blanketten og udfylder side 1 med lønmodtagerens navn, adresse, cpr.nr. samt  

 rubrik 1 og 3. Blanketten tilsendes direktoratets løn- og regnskabskontor,  

 der udfylder resten af side 1, hvorefter den returneres til tjenestestedet,  

 der skal drage omsorg for, at bagsiden udfyldes og underskrives af  

 lønmodtageren og tilsendes social- og sundhedsforvaltningen i den pågældendes  

 bopælskommune.
 Timelønnede skal efter arbejdsgiverperiodens udløb (5 uger) overgå til  

 dagpenge, der udbetales via social- og sundhedsforvaltningen.
b.  Såfremt lønmodtageren fortsat er fraværende efter fremsendelse  

 af refusionskravet på DP 201, er det nødvendigt senere at søge refusion på  

 blanket DP 202. Anmeldelsen skal fremsendes tidligst 1 og senest 6 måneder  

 efter udløbet af arbejdsgiverperioden og fornyet anmeldelse på blanket DP 202  

 kan ikke fremsendes hyppigere end 1 gang månedlig.
Med hensyn til udfyldelse  

 anvendes tilsvarende fremgangsmåde, som anført under punkt a.
c.  Såfremt nyansatte bliver syge inden for de første 3 uger af  

 ansættelsesforholdet, skal der søges refusion fra 1. sygedag.
Anmeldelsen  

 skal ske senest 1 måned efter 1. fraværsdag.
 d.  Ved fravær på grund af graviditet, barsel og adoption skal  

 krav om refusion være bopælskommunen i hænde senest 9 måneder efter fødslen  

 eller barnets modtagelse.
 e.  Såfremt der er indgået aftale i medfør af dagpengelovens § 12,  

 skal blanket DP 201 anvendes til anmodning om refusion af dagpenge fra 1.  

 sygedag.
 Der henvises til den under punkt c anførte frist for anmeldelse.
 Blanketter rekvireres af tjenestestedet gennem social- og  

 sundhedsforvaltningen.
 Denne skrivelse gælder for sygdomstilfælde, der indtræder 1. april 1987  

 eller senere og træder i stedet for direktoratets skrivelse af 24. oktober  

 1983, j.nr. 1.k. 62-24-83.
 E.B.
Margit Laub Kriminalforsorgens afdelinger, pensioner samt amtsinspektørerne.
