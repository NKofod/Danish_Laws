Nr BTL 123 Betænkning over Forslag til lov om forhøjelse af hædersgaver   

 Nr L 123 1989-90, 1. samling (L-L9) Afgivet af Socialudvalget Afgivet: 19970220 Udvalget har behandlet lovforslaget i nogle møder.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget og det stillede ændringsforslag  

 ved 2. behandling.
 Et andet mindretal (Enhedslistens medlem af udvalget) indstiller  

 lovforslaget til vedtagelse med det stillede ændringsforslag.
 Mindretallet oplyser, at ændringsforslaget betyder en merudgift på 32,2  

 mio. kr. i forhold til det af regeringen foreslåede beløb.
 Enhedslisten finder det uacceptabelt, at hædersgaven i dag kun har halv så  

 stor købekraft som ved lovens ikrafttræden i 1945.
Modtagerkredsen er den gruppe danske borgere, som direkte eller indirekte  

 havde de største personlige omkostninger ved den 5 år lange tyske besættelse.  

 Det danske folk er i stor moralsk gæld til disse borgere, der i en svær tid  

 turde sætte deres eget liv på spil.
Derfor burde en fastholdelse af  

 hædersgaven på det oprindelige niveau være en selvfølgelig gestus, som hele  

 Folketinget burde kunne samles om.
 Såfremt der ikke er flertal for Enhedslistens ændringsforslag, vil  

 mindretallet stemme for den beskedne ændring, som regeringen trods alt har  

 foreslået, men mindretallet vil benytte enhver lejlighed til at vende tilbage  

 til denne for mindretallet vigtige og principielle problemstilling.
 ÆndringsforslagAf et mindretal (EL):
Til § 1 1) I stk. 1 ændres »750 pct.« til:  

 »1350 pct.«, og »6.800 kr.« til: »11.600 kr.« Bemærkninger Til nr. 1 Den i ændringsforslaget foreslåede forhøjelse af  

 hædersgavebeløbet forventes at medføre en samlet årlig merudgift på ca. 38,9  

 mio. kr., dvs. 32,2 mio. kr. mere end i regeringens forslag.
 Enhedslisten finder det uacceptabelt, at hædersgaven i dag kun har halv så  

 stor købekraft som ved lovens ikrafttræden i 1945.
Udhulningen af hædersgaver er sket løbende siden 1945, og siden 1975 har  

 hædersgavens købekraft kun været halvdelen af det, der oprindelig var  

 intentionen.
Modtagerkredsen er den gruppe danske borgere, som direkte eller  

 indirekte havde de største personlige omkostninger (fysisk, psykisk, socialt  

 og økonomisk) ved den 5 år lange tyske besættelse.
Danmark er i stor moralsk  

 gæld til disse borgere, og derfor burde en fastholdelse af hædersgaven på det  

 oprindelige niveau være en selvfølgelig gestus, der burde kunne samle hele  

 Folketinget.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Karen Højte Jensen (KF) Jens Jørgensen  

 (KF) Lene Espersen (KF) Tom Behnke (FP) nfmd.
 Dansk Folkeparti havde ikke medlemmer i udvalget.
Ændringsforslag Af socialministeren :
 Til § 3 2 ) Paragraffen affattes således:
 » § 3. Loven træder i kraft den 1. april 1997 og har virkning  

 fra og med den 1. januar 1997.
 Stk. 2. For personer, der er tilkendt eller tillagt hædersgave før  

 den 1. januar 1997, og som tillige er berettiget til hædersgave den 1. april  

 1997, finder loven anvendelse fra og med den 1. januar 1997.
 Stk. 3. For personer, der er tilkendt eller tillagt hædersgave i  

 perioden fra og med den 1. januar 1997 til og med den 31. marts 1997, og som  

 tillige er berettiget til hædersgave den 1. april 1997, finder loven  

 anvendelse fra det tidspunkt, hædersgaven er tilkendt eller tillagt.
Stk. 4. Samtidig ophæves lov nr. 277 af 6. maj 1993 om forhøjelse  

 af hædersgaver.« Bemærkninger Til nr. 2 Det foreslås at ændre ikrafttrædelsesdatoen fra den 1. januar  

 1997 til den 1. april 1997, men således at forhøjelsen af hædersgaven har  

 virkning fra og med den 1. januar 1997.
 Loven finder anvendelse på personer, der er berettiget til hædersgave den  

 1. april 1997.
 For personer, der er tilkendt eller tillagt hædersgave før den 1. januar  

 1997, finder loven anvendelse fra og med den 1. januar 1997. Denne  

 personkreds vil således for 1997 modtage den fulde årlige forhøjelse af  

 hædersgaven.
For personer, der er tilkendt eller tillagt hædersgave i perioden fra og  

 med den 1. januar 1997 til og med den 31. marts 1997, finder loven anvendelse  

 fra det tidspunkt, hædersgaven er tilkendt eller tillagt.
Denne personkreds  

 vil således modtage den forholdsmæssige del af forhøjelsen for 1997, som  

 vedrører perioden fra det tidspunkt, hædersgaven er tilkendt eller tillagt,  

 og indtil den 31. marts 1997.
 Den del af forhøjelsen, der vedrører perioden fra og med den 1. januar til  

 og med den 31. marts 1997, vil blive udbetalt efterfølgende.
