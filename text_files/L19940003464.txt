I henhold til kgl. resolution af 21. oktober 1975 har Danmark ratificeret  

 den i Strasbourg den 15. maj 1972 udfærdigede europæiske konvention om  

 overførsel af retsforfølgning i straffesager.
Konventionens tekst er  

 offentliggjort som bilag til lov nr. 252 af 12. juni 1975, Lovtidende A.
 Konventionen er trådt i kraft for følgende lande på de anførte datoer:
 (Fra 1. januar 1993 er såvel Den Tekkiske Republik som Den Slovakiske  

 Republik succederet i aftalen).
 Nedennævnte lande har ved ratifikationen, accepten eller godkendelsen  

 taget forbehold og afgivet erklæringer som følger:
 Danmark:
 Den danske regering erklærer i medfør af konventionens bilag I, at den  

 ikke kan acceptere konventionens artikel 22 og 23.
 Den danske regering erklærer i medfør af konventionens artikel 18, stk. 2,  

 at dokumenter, der anvendes i forbindelse med konventionen, skal være  

 affattet på dansk, norsk, svensk eller engelsk eller være ledsaget af en  

 oversættelse til et af disse sprog.
 Sverige:
 Sverige kan ikke acceptere konventionens artikel 23.
 Sverige kan ikke acceptere bestemmelserne i konventionens afsnit V  

 (artikel 35-37), for så vidt disse bestemmelser på den ene side medfører en  

 forhindring af retsforfølgningen i Sverige, der omfattes af svensk lovgivning  

 ved mindst fire års fængsel, og på den anden side en hindring for  

 fuldbyrdelsen af en idømt sanktion i henhold til en forbrydelse begået i  

 Sverige.
 I medfør af konventionens artikel 13, stk. 3, vil anmodninger og andre  

 meddelelser til ethvert ikke nordisk land blive oversendt af  

 Udenrigsministeriet, som ligeledes vil modtage disse fra ethvert ikke nordisk  

 land.
 Med undtagelse af en genpart af enhver skriftlig afgørelse som omtalt i  

 konventionens artikel 16, stk. 2 skal dokumenter, som har forbindelse med  

 anvendelsen af konventionen, og som er affattet på andet end dansk, engelsk,  

 norsk eller svensk, i henhold til konventionens artikel 18, stk. 2 være  

 ledsaget af en oversættelse til engelsk eller svensk.
 Norge:
 Den norske regering kan ikke acceptere artikel 23, og bestemmelserne  

 vedrørende ne bis in idem, jfr. artiklerne 35-37, i tilfælde, hvor  

 lovovertræderen var en norsk statsborger eller var bosiddende i Norge, da  

 lovovertrædelsen blev begået.
 Rigsadvokaten er i medfør af konventionens artikel 3, stk. 3 bemyndiget  

 til at oversende anmodninger til ethvert ikke-nordisk land, i henhold til  

 konventionen og alle meddelelser, som er nødvendige ved anvendelsen af  

 konventionen og til at modtage sådanne anmodninger og meddelelser fra ethvert  

 ikke-nordisk land.
 Med undtagelse af en genpart af enhver skriftlig afgørelse, som omtales i  

 konventionens artikel 16 stk. 2, kræver Norge, i medfør af konventionens  

 artikel 18, stk. 2, at dokumenter, som har forbindelse med anvendelsen af  

 denne konvention, og som er affattet på et andet sprog end norsk, dansk,  

 svensk eller engelsk, skal være ledsaget af en oversættelse til norsk eller  

 engelsk.
 Konventionen skal i medfør af artikel 40 også finde anvendelse på Bouvet  

 Ø, Peter den I's Ø og Dronning Mauds land.
 Tyrkiet:
 Tyrkiet har ved ratifikationen erklæret, at det ikke er forpligtet til at  

 gennemføre konventionens bestemmelser i relation til den græsk-cypriotiske  

 administration, som ikke er forfatningsmæssigt berettiget til alene at  

 repræsentere Republikken Cypern.
 Tyrkiet har i medfør af art. 41 taget forbehold med henvisning til  

 konventionens bilag I a og f.
 Under henvisning til art. 13 stk. 3 er der afgivet erklæring om, at  

 anmodninger skal fremsendes ad diplomatisk vej.
 Under henvisning til art. 18 stk. 2 forbeholder Tyrkiet sig ret til at  

 kræve, at anmodninger skal være ledsaget af en oversættelse til tyrkisk.
 Østrig:
1. Erklæringer Artikel 11. Østrig vil afslå at modtage anmodninger om overførsel i sager  

 vedrørende litra a, d-g og i-k.
Hvis anmodninger kun baserer sig på art. 8  

 stk. 1 litra c eller d vil Østrig også benytte sig af bestemmelserne i litra  

 b og c med hensyn til afslag på modtagelse af anmodninger. Østrig betragter  

 alle sådanne forbrydelser som fiskale, såsom overtrædelse af regler vedr.  

 afgifter, skatter, told, monopoler og udenlandsk valuta eller reguleringer  

 vedrørende eksport, import, transit og rationering af varer.
 Artikel 18, stk. 2. Anmodninger om overførsel samt bilag, der ikke er  

 affattet på tysk, fransk eller engelsk, skal vedlægges en oversættelse til et  

 af disse sprog.
2. Forbehold a. Østrig vil afslå anmodninger om overførsel i anledning af en handling,  

 for hvilken der i henhold til østrigsk ret kun kan pålægges sanktioner af en  

 administrativ myndighed (bilag 1, stk. b).
 b. Østrig kan ikke acceptere art. 22 og 23 (bilag 1 litra c og d).
 c. Østrig vil ikke anvende art. 30 og 31 vedrørende handlinger, for hvilke  

 der ifølge østrigsk ret kun kan pålægges sanktioner af en administrativ  

 myndighed (bilag 1 litra g).
 Nederlandene:
 Erklæring om, at konventionen gælder for kongeriget Nederlandene i Europa  

 og De nederlandske Antiller.
 I medfør af artikel 18, stk. 2 kræves det, at dokumenter ledsages af en  

 oversættelse, hvis de ikke er udfærdiget på hollandsk, tysk, fransk eller  

 engelsk.
 Nederlandene forstår artikel 21, stk. 2 litra (d) således, at beslutningen  

 om at indlede retsforfølgning omfatter den betingede afgørelse om ikke at  

 rejse påtale for så vidt som de stillede betingelser er blevet opfyldt.
 Der er i henhold til art. 43, stk. 4 afgivet erklæring om, at konventionen  

 ikke vil blive anvendt i det indbyrdes forhold mellem Belgien, Luxembourg og  

 Nederlandene, som er omfattet af en særlig aftale.
 Nederlandene angiver til optagelse i bilag III enhver ulovlig adfærd, der  

 vedrører den administrative færdselslovgivning. (Wet  

 administratiefrechtelijke handhaving verkeersvoorschriften af 3.7.1989).
 Spanien:
 Spanien har taget forbehold for så vidt angår bilag I litra a, b og g.
 I henhold til artikel 18 har Spanien erklæret, at man forbeholder sig ret  

 til at kræve, at dokumenter vedlægges en oversættelse til spansk.
 Tjekkoslovakiet:
 Tjekkoslovakiet erklærer, at art. 22 og 23 ikke accepteres.
 Tjekkoslovakiet erklærer, at anmodninger skal adresseres til den tjekkiske  

 og slovakiske anklagemyndighed, før sagen bringes for retten og til det  

 respektive justitsministerium efter at sagen er bragt for retten.
 Konventionen trådte i medfør af art. 38 stk. 2 i kraft for Danmark den 30.  

 marts 1978.
