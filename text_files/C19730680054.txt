HOVEDAFTALE mellem økonomi- og budgetministeriet og Ingeniør-Sammenslutningen.
 Denne hovedaftale er afsluttet mellem på den ene side økonomi- og  

 budgetministeriet og på den anden side Ingeniør-Sammenslutningen med bindende  

 virkning for de ministerier, styrelser og institutioner, der er omfattet af  

 en med Ingeniør-Sammenslutningen indgået kollektiv overenskomst, og for  

 medlemmer af Ingeniør-Sammenslutningen (i det følgende kaldet ingeniører),  

 som er ansat i henhold til en overenskomst som nævnt.
 § 1.  Økonomi- og budgetministeriet og  

 Ingeniør-Sammenslutningen er enige om at fremme et godt samarbejde og virke  

 for rolige og stabile arbejdsforhold på tjenestestederne. Økonomi- og  

 budgetministeriet vil hverken direkte eller indirekte lægge hindringer i  

 vejen for, at ingeniører organiserer sig inden for Ingeniør-Sammenslutningen.
 § 2.  Den ret, ministerierne, styrelserne og  

 institutionerne har til at lede og fordele arbejdet og til at anvende den  

 efter deres skøn passende arbejdskraft, skal udøves på en sådan måde, at  

 ingeniørens overenskomstmæssige rettigheder ikke krænkes.
 § 3.  Parterne i hovedaftalen er enige om, at løn- og  

 øvrige arbejdsvilkår bør fastlægges ved kollektiv overenskomst.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt, optages snarest og senest 1 måned efter, at begæring om forhandling  

 er fremsat.
Forhandling om indgåelse af ny overenskomst tilrettelægges  

 således, at ny overenskomst søges indgået, forinden den opsagte overenskomst  

 udløber.
 § 4.  Selv om en overenskomst er opsagt og udløbet, er  

 overenskomstens parter dog forpligtet til at overholde dens bestemmelser,  

 indtil anden overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne i hovedaftalen anerkender hinandens ret  

 til at varsle og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 1ste i en måned.
 Stk. 5.  Arbejdsstandsninger kan ikke omfatte:
eller Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptager  

 ingeniørerne uden unødigt ophold deres arbejde på de tjenestesteder, hvor de  

 var ansat.
Der må ikke fra nogen af parternes side finde fortrædigelse sted i  

 anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger, og hvis  

 ulovlige arbejdsstandsninger finder sted at søge at få dem bragt til ophør.
 § 6.  Inden for det område, som en overenskomst  

 omfatter, kan der, så længe den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
 § 7.  Enhver uenighed om forståelsen af en kollektiv  

 overenskomst kan af hver af overenskomstens parter søges bilagt ved mægling,  

 eventuelt ved voldgift efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til endelig afgørelse ved en voldgiftsret, der består af fire medlemmer,  

 hvoraf to vælges af økonomi- og budgetministeriet og to af  

 Ingeniør-Sammenslutningen, samt en opmand, der vælges af voldgiftsrettens  

 medlemmer.
Såfremt der ikke opnås enighed om valget af opmanden, anmodes arbejdsrettens  

 formand om at udpege denne.
 Stk. 2.  Reglerne i stk. 1 finder tilsvarende anvendelse  

 ved påstand om brud på en kollektiv overenskomst.
 § 8.  Uoverensstemmelser om denne hovedaftales  

 forståelse samt brud på denne hovedaftale behandles efter bestemmelsen i § 7.
 § 9.  Ved pådømmelsen af sager om brud på denne  

 hovedaftale eller om brud på en mellem parterne indgået overenskomst finder  

 de i loven om arbejdsretten indeholdte bestemmelser anvendelse med de  

 nødvendige tilpasninger.
 § 10.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober,  

 dog tidligst den 1. oktober 1974.
 Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
 København, den 3. september 1973.
Ingeniør-Sammenslutningen Jørgen Schaumburg / J.
Tvergaard Økonomi- og Budgetministeriet P.
M.
V.
E.
B.
P.
Bjørn Olsen / K.
J.
Christensen PROTOKOLLAT i tilknytning til hovedaftale af dags dato mellem økonomi og  

 budgetministeriet og Ingeniør-Sammenslutningen.
 Parterne er enige om nedenstående bemærkninger til nogle  

 enkeltbestemmelser i hovedaftalen:
 Ad § 2.
 Bestemmelsen indebærer ikke nogen ændring i den hidtidige situation eller  

 praksis med hensyn til de ansattes medindflydelse, og bestemmelsen er ikke  

 til hinder for, at der ved aftale eller på anden måde sker en indskrænkning i  

 ministeriernes, styrelsernes og institutionernes ret til at lede og fordele  

 arbejdet og til at anvende den efter deres skøn passende arbejdskraft.
 Ad § 3, stk. 1.
 Individuelle ansættelsesforhold må herefter kun forekomme, når der enten  

 er hjemmel dertil i overenskomsten, eller det på forhånd er godkendt af  

 parterne.
 Ad § 5, stk. 5.
 Den under a) nævnte undtagelse gælder alene de pågældendes beskæftigelse i  

 hovedstillingen og alene chefstillinger i 36. og højere lønramme.
 Det antal personer, der kan være omfattet af b), vil ikke overstige 15-20  

 personer.
 Ad §§ 7-9.
 Når arbejdet i udvalget om arbejdsretten er afsluttet, optages der uden  

 opsigelse af hovedaftalen forhandling mellem parterne om en eventuelt ændret  

 formulering af hovedaftalens bestemmelser om mægling og voldgift.
 Bestemmelsen i § 9 om, at de i loven om arbejdsretten indeholdte  

 bestemmelser finder anvendelse med de fornødne tilpasninger omfatter også  

 nævnte lovs bestemmelser om bod.
 København, den 3. september 1973.
Ingeniør-Sammenslutningen Jørgen Schaumburg / J.
Tvergaard Økonomi- og Budgetministeriet P.
M.
V.
E.
B.
