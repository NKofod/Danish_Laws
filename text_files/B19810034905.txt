 I henhold til § 37, stk. 2, og § 118, stk. 3, i færdselslov nr. 287 af 10.  

 juni 1976 fastsættes:
 § 1.  Afholdelse af motionsløb for cyklister med over  

 100 deltagere må kun finde sted efter forudgående tilladelse fra politiet.
 Stk. 2.  Ansøgning om tilladelse til afholdelse af løb,  

 der er omfattet af bestemmelsen i stk. 1, indgives til politiet i den  

 politikreds, hvorfra løbet udgår.
 Stk. 3.  Politiet kan fastsætte vilkår for gennemførelse  

 af løb, hvortil der kræves tilladelse efter stk. 1.
 § 2.  Overtrædelse af § 1, stk. 1, eller de af  

 politiet fastsatte vilkår straffes med bøde.
 § 3.  Bekendtgørelsen træder i kraft den 1. august  

 1981.
