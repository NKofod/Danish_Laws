Nr LSF 130 Forslag til Lov om teknologisk service Fremsat af erhvervsministeren (Mimi Jakobsen) den 13. december 1995 Vedtaget ved tredjebehandling den 19. marts 1996 Lov nr. 221 af 27/03/1996 Formål § 1. Formålet med loven er at styrke den teknologiske service i  

 Danmark, herunder at fremme udvikling og udnyttelse af teknologisk,  

 ledelsesmæssig og markedsmæssig viden samt at fremme innovationsindsatsen i  

 virksomhederne.
 Stk. 2. Ved teknologisk service forstås forskning og udvikling,  

 indsamling og bearbejdning af teknologisk og hermed sammenhørende viden,  

 herunder viden vedrørende virksomhedsøkonomi, organisation og ledelse, og  

 formidling heraf til praktisk og kommerciel anvendelse inden for  

 erhvervslivet, den offentlige sektor og samfundet i øvrigt.
Rådet for Teknologisk Service § 2. Til fremme af lovens formål nedsætter erhvervsministeren et  

 Råd for Teknologisk Service.
 Stk. 2. Rådet har til opgave at planlægge og koordinere den  

 samfundsmæssige indsats til fremme af teknologisk service.
 Stk. 3. Rådet skal følge og støtte udviklingen af den teknologiske  

 service, der finder sted i selvstændige, selvejende teknologiske  

 serviceinstitutter, jf. § 5. Rådet kan i forbindelse hermed udarbejde  

 analyser og forslag vedrørende udviklingen af den teknologiske service.
 Stk. 4. Rådet skal hvert tredje år fremlægge en samlet strategi  

 for udviklingen af den teknologiske service i Danmark til drøftelse i  

 Erhvervsudviklingsrådet og til godkendelse af erhvervsministeren.
 Stk. 5. Erhvervsministeren kan fastsætte nærmere regler for rådets  

 virke.
§ 3. Rådet for Teknologisk Service består af en formand og 8  

 medlemmer.
Rådets formand og medlemmerne udpeges af erhvervsministeren.
Rådet  

 udpeger selv en næstformand.
Rådet skal sammensættes, så teknologisk,  

 samfundsmæssig og erhvervsmæssig indsigt er repræsenteret.
 Stk. 2. 5 af rådets medlemmer udpeges blandt brugerne af  

 teknologisk service efter indstilling fra Erhvervsudviklingsrådet. 2 af disse  

 medlemmer udpeges fra arbejdstagerside. 2 medlemmer udpeges efter indstilling  

 fra de godkendte teknologiske serviceinstitutter og 1 medlem repræsenterer  

 Erhvervsministeriet.
 Stk. 3. Ansatte eller bestyrelsesmedlemmer i de godkendte  

 teknologiske serviceinstitutter kan ikke udpeges som medlemmer af rådet.
 Stk. 4. Formanden og rådets medlemmer udpeges for indtil 3 år ad  

 gangen og kan udpeges i alt 2 gange.
 Stk. 5. Erhvervsministeren kan fastsætte en forretningsorden for  

 rådet.
 § 4. Erhvervsfremme Styrelsen er sekretariat for Rådet for  

 Teknologisk Service.
Stk. 2. Rådet kan nedsætte fagudvalg og andre rådgivende udvalg,  

 herunder et samarbejdsudvalg for udbydere af teknologisk service.
Sådanne  

 nedsatte udvalg må kun tjene som rådgivende over for rådet.
 Stk. 3. Rådets afgørelser kan ikke indbringes for anden  

 administrativ myndighed, dog kan Erhvervsministeriets medlem af rådet begære  

 en sag forelagt erhvervsministeren til afgørelse, såfremt den skønnes at være  

 af principiel betydning.
 § 5. Erhvervsministeren kan efter indstilling fra Rådet for  

 Teknologisk Service godkende selvejende, almennyttige institutioner som  

 godkendte teknologiske serviceinstitutter.
Stk. 2. Godkendte teknologiske serviceinstitutter skal inden for  

 området teknologisk service arbejde på et vedtægtsmæssigt, økonomisk og  

 fagligt betryggende grundlag.
Vedtægtsændringer skal godkendes af  

 Erhvervsfremme Styrelsen.
 Stk. 3. Godkendelse indbærer, at rådet skal have indseende med  

 instituttets samlede virksomhed.
 Stk. 4. Godkendelse efter stk. 1 kan meddeles for indtil 3 år.  

 Godkendelse kan af erhvervsministeren tilbagekaldes med 1 års varsel efter  

 indstilling fra rådet.
 Stk. 5. Erhvervsministeren kan fastsætte nærmere bestemmelser om  

 godkendelse af teknologiske serviceinstitutter og om rådets tilsyn med  

 godkendte teknologiske serviceinstitutters anvendelse af offentlige  

 tilskudsmidler samt om rådets indseende med disse institutters samlede  

 virksomhed.
Medfinansiering af teknologisk service § 6. Der kan inden for de bevillinger, der afsættes på de årlige  

 finanslove til formålet, tilbydes økonomiske incitamenter og medfinansiering  

 til opfyldelse af lovens formål.
 Stk. 2. Erhvervsministeren kan på egen foranledning iværksætte  

 initiativer inden for området.
Stk. 3. Rådet for Teknologisk Service træffer afgørelse vedrørende  

 fordeling af tilskud til de godkendte teknologiske institutter.
Rådet kan  

 tilbyde økonomiske incitamenter til udvikling af nettet af godkendte  

 teknologiske serviceinstitutter og andre almennyttige dele af den  

 teknologiske service.
 Stk. 4. Tilskud ydes til medfinansiering af kompetenceopbygning,  

 udvikling af nye serviceudbud, deltagelse i norm og standardiseringsarbejde  

 og generelle formidlingsaktiviteter m.v.
 Stk. 5. Tilskud til basisaktiviteter fastsættes normalt på  

 grundlag af 3-årige strategi- og handlingsplaner for et instituts samlede  

 virksomhed.
 Stk. 6. Rådet fastsætter nærmere retningslinjer for institutternes  

 udarbejdelse af strategi- og handlingsplaner.
 Stk. 7. Erhvervsministeren kan efter indstilling fra rådet  

 fastsætte nærmere bestemmelser for anvendelse af de midler, der afsættes til  

 udvikling af den teknologiske service.
 § 7. Betegnelsen »teknologisk institut« eller  

 »teknologisk serviceinstitut« eller ordsammensætninger, hvori disse  

 betegnelser indgår, må kun anvendes efter tilladelse fra Erhvervsfremme  

 Styrelsen.
 Straf, ikrafttrædelse, m.v.
§ 8. Medmindre højere straf er forskyldt efter anden lovgivning,  

 straffes med bøde den, der i forbindelse med ansøgning om godkendelse eller i  

 forbindelse med afgivelse af oplysning om forhold, der omfattes af loven,  

 afgiver urigtige eller vildledende oplysninger eller fortier oplysninger af  

 betydning for en sags afgørelse.
Overtrædelse af § 7 straffes med bøde.
 Stk. 2. I forskrifter, der udfærdiges i henhold til loven, kan der  

 fastsættes straf af bøde for overtrædelse af bestemmelser i forskrifterne.
Stk. 3. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab som sådant bødeansvar.
 § 9. I lov om erhvervsfremme, jf. lovbekendtgørelse nr. 724 af 4.  

 september 1995 foretages følgende ændringer:
 1. § 2, stk. 1, nr. 7, ophæves.
 Nr. 8-10 bliver herefter nr. 7-9.
 2. § 5, stk. 3, affattes således:
»Stk. 3. Erhvervsministeren fastsætter nærmere regler for  

 rådets virke, herunder regler for medfinansiering af projekter, teknologiske  

 informationscentre (TIC) og kontrol og tilsyn hermed, udvikling af  

 standardiserings- og normarbejde og prøvning og metrologi.« § 10. Erhvervsministeren fastsætter tidspunktet for lovens  

 ikrafttræden.
 § 11. Loven gælder ikke for Grønland og Færøerne, men kan ved kgl.  

 anordning sættes i kraft for disse landsdele med de afvigelser, som de  

 særlige grønlandske og færøske forhold tilsiger.
Oprindeligt fremsat forslag Formål § 1. Formålet med loven er at styrke den teknologiske service i  

 Danmark, herunder at fremme udvikling og udnyttelse af teknologisk,  

 ledelsesmæssig og markedsmæssig viden samt at fremme innovationsindsatsen i  

 virksomhederne.
 Stk. 2. Ved teknologisk service forstås forskning og udvikling,  

 indsamling og bearbejdning af teknologisk og hermed sammenhørende viden,  

 herunder viden vedrørende virksomhedsøkonnomi, organisation og ledelse, og  

 formidling heraf til praktisk og kommerciel anvendelse inden for  

 erhvervslivet, den offentlige sektor og samfundet i øvrigt.
Rådet for Teknologisk Service § 2. Til fremme af lovens formål nedsætter erhvervsministeren et  

 Råd for Teknologisk Service.
 Stk. 2. Rådet har til opgave at planlægge og koordinere den  

 samfundsmæssige indsats til fremme af teknologisk service.
 Stk. 3. Rådet skal følge og støtte udviklingen af den teknologiske  

 service, der finder sted i selvstændige, selvejende teknologiske  

 serviceinstitutter, jf. § 5. Rådet kan i forbindelse hermed udarbejde  

 analyser og forslag vedrørende udviklingen af den teknologiske service.
 Stk. 4. Rådet skal hvert tredie år fremlægge en samlet strategi  

 for udviklingen af den teknologiske service i Danmark til drøftelse i  

 Erhvervsudviklingsrådet og til godkendelse af erhvervsministeren.
 Stk. 5. Erhvervsministeren kan fastsætte nærmere regler for Rådets  

 virke.
§ 3. Rådet for Teknologisk Service består af en formand og 8  

 medlemmer.
Rådets formand og medlemmerne udpeges af erhvervsministeren.
Rådet  

 udpeger selv en næstformand.
Rådet skal sammensættes, så teknologisk,  

 samfundsmæssig og erhvervsmæssig indsigt er repræsenteret.
 Stk. 2. 5 af Rådets medlemmer udpeges blandt brugerne af  

 teknologisk service efter indstilling fra Erhvervsudviklingsrådet. 2 af disse  

 medlemmer udpeges fra arbejdstagerside. 2 medlemmer udpeges efter indstilling  

 fra de godkendte teknologiske serviceinstitutter og 1 medlem repræsenterer  

 Erhvervsministeriet.
 Stk. 3. Ansatte eller bestyrelsesmedlemmer i de godkendte  

 teknologiske serviceinstitutter kan ikke udpeges som medlemmer af Rådet.
 Stk. 4. Formanden og Rådets medlemmer udpeges for indtil 3 år ad  

 gangen og kan udpeges i alt 2 gange.
 Stk. 5. Erhvervsministeren kan fastsætte en forretningsorden for  

 Rådet.
 § 4. Erhvervsfremme Styrelsen er sekretariat for Rådet for  

 Teknologisk Service.
Stk. 2. Rådet kan nedsætte fagudvalg og andre rådgivende udvalg,  

 herunder et samarbejdsudvalg for udbydere af teknologisk service.
Sådanne  

 nedsatte udvalg må kun tjene som rådgivende over for Rådet.
 Stk. 3. Rådets afgørelser kan ikke indbringes for anden  

 administrativ myndighed, dog kan Erhvervsministeriets medlem af Rådet begære  

 en sag forelagt erhvervsministeren til afgørelse, såfremt den skønnes at være  

 af principiel betydning.
 § 5. Erhvervsministeren kan, efter indstilling fra Rådet for  

 Teknologisk Service, godkende selvejende, almennyttige institutioner som  

 godkendte teknologiske serviceinstitutter.
Stk. 2. Godkendte teknologiske serviceinstitutter skal inden for  

 området teknologisk service arbejde på et vedtægtsmæssigt, økonomisk og  

 fagligt betryggende grundlag.
Vedtægtsændringer skal godkendes af  

 Erhvervsfremme Styrelsen.
 Stk. 3. Godkendelse indbærer, at Rådet skal have indseende med  

 instituttets samlede virksomhed.
Stk. 4. Godkendelse efter stk. 1 kan meddeles for indtil 3  

 år.
Godkendelse kan af erhvervsministeren tilbagekaldes med 1 års varsel  

 efter indstilling fra Rådet.
 Stk. 5. Erhvervsministeren kan fastsætte nærmere bestemmelser om  

 godkendelse af teknologiske serviceinstitutter og om Rådets tilsyn med  

 godkendte teknologiske serviceinstitutters drift og faglige virke mv.
Medfinansiering af teknologisk service § 6. Der kan inden for de bevillinger, der afsættes på de årlige  

 finanslove til formålet, tilbydes økonomiske incitamenter og medfinansiering  

 til opfyldelse af lovens formål.
 Stk. 2. Erhvervsministeren kan på egen foranledning iværksætte  

 inititativer inden for området.
Stk. 3. Rådet for Teknologisk Service træffer afgørelse vedrørende  

 fordeling af tilskud til de godkendte teknologiske institutter.
Rådet kan  

 tilbyde økonomiske incitamenter til udvikling af nettet af godkendte  

 teknologiske serviceinstitutter og andre almennyttige dele af den  

 teknologiske service.
 Stk. 4. Tilskud ydes til medfinansiering af kompetenceopbygning,  

 udvikling af nye serviceudbud, deltagelse i norm og standardiseringsarbejde  

 og generelle formidlingsaktiviteter mv.
 Stk. 5. Tilskud til basisaktiviteter fastsættes normalt på  

 grundlag af 3-årige strategi- og handlingsplaner for et instituts samlede  

 virksomhed.
 Stk. 6. Rådet fastsættter nærmere retningslinier for  

 institutternes udarbejdelse af strategi- og handlingsplaner.
 Stk. 7. Erhvervsministeren kan, efter indstilling fra Rådet,  

 fastsætte nærmere bestemmelser for anvendelse af de midler, der afsættes til  

 udvikling af den teknologiske service.
 § 7. Betegnelsen »teknologisk institut« eller  

 »teknologisk serviceinstitut« eller ordsammensætninger, hvori disse  

 betegnelser indgår, må kun anvendes efter tilladelse fra Erhvervsfremme  

 Styrelsen.
 Straf, ikrafttrædelse, mv.
§ 8. Medmindre højere straf er forskyldt efter anden lovgivning,  

 straffes med bøde den, der i forbindelse med ansøgning om godkendelse eller i  

 forbindelse med afgivelse af oplysning om forhold, der omfattes af loven,  

 afgiver urigtige eller vildledende oplysninger eller fortier oplysninger af  

 betydning for en sags afgørelse.
Overtrædelse af § 7 straffes med bøde.
 Stk. 2. I forskrifter, der udfærdiges i henhold til loven, kan der  

 fastsættes straf af bøde for overtrædelse af bestemmelser i forskrifterne.
Stk. 3. Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommuners styrelse, kan der pålægges kommunen  

 eller det kommunale fællesskab som sådant bødeansvar.
 § 9. I lov om erhvervsfremme, jf. lovbekendtgørelse nr. 724 af 4.  

 september 1995 foretages følgende ændringer:
 1) § 2, stk. 1, nr. 7 ophæves.
 Nr. 8-10 bliver herefter nr. 7-9.
 2) § 5, stk. 3 affattes således:
» Stk. 3. Erhvervsministeren fastsætter nærmere regler for  

 Rådets virke, herunder regler for medfinansiering af projekter, teknologiske  

 informationscentre (TIC) og kontrol og tilsyn hermed, udvikling af  

 standardiserings- og normarbejde og prøvning og metrologi.« § 10. Erhvervsministeren fastsætter tidspunktet for lovens  

 ikrafttræden.
 § 11. Loven gælder ikke for Grønland og Færøerne, men kan ved kgl.  

 anordning sættes i kraft for disse landsdele med de afvigelser, som de  

 særlige grønlandske og færøske forhold tilsiger.
Bemærkninger til lovforslaget Almindelige bemærkninger 1. Forbedringen af dansk erhvervslivs konkurrenceevne er i stigende grad  

 afhængig af, at virksomhederne har adgang til relevant viden.
Virksomhederne  

 skal fremover konkurrere ikke blot på pris, men også på kompetencer og  

 innovationsevne, og let adgang til ny og relevant viden af helt afgørende  

 betydning.
I det danske forsknings-, teknologi- og innovationssystem spiller den  

 teknologiske service en vigtig rolle som formidlere af den tilgængelige  

 teknologiske viden og inden- og udenlandske forskningsresultater til konkret  

 anvendelse i danske virksomheder og samfundet i øvrigt.
Dette lovforslag  

 berører ikke de teknologiske informationscentre (TIC), som fortsat er  

 omfattet af reguleringen i erhvervsfremmeloven.
Det teknologiske servicesystem er det element i det offentligt  

 finansierede eller offentligt støttede vidensystem, som er tættest på  

 virksomhederne.
Formidlingen af viden sker på markedsmæssige vilkår.
En  

 styrkelse af den teknologiske service er nødvendig både for at styrke og  

 intensivere videnanvendelse og innovation i danske virksomheder, og for at  

 øge og forbedre samarbejdet mellem virksomhederne og den forskning og  

 udvikling, der foregår på universiteter, i sektorforskningsinstitutioner og i  

 godkendte teknologiske serviceinstitutter.
Et af lovens centrale formål er at  

 forbedre virksomhedernes muligheder for at udnytte opbygningen af ekspertise  

 i de godkendte teknologiske serviceinstitutter.
Det sker dels ved at sikre en  

 effektiv formidling af viden og serviceydelser, dels ved at sikre  

 overskuelighed og let adgang til den teknologiske service.
Den fremtidige udvikling af den teknologiske service skal bygge på de  

 styrker og muligheder, der allerede findes i dag.
Den erhvervspolitiske  

 målsætning for udviklingen af den teknologiske service i Danmark frem til og  

 ind i det 21. århundrede er, at der til stadighed kan tilbydes teknologisk  

 viden og formidling på internationalt niveau til erhvervslivet.
 2. Det er også vigtigt, at det teknologiske servicesystem rummer de  

 rigtige institutter, støttes med det mest hensigtsmæssige basistilskud og  

 rummer de rigtige incitamenter - jf. de fundamentale spørgsmål, der blev  

 rejst i regeringens Erhvervsredegørelse 94.
I et overordnet perspektiv kan der fra samfundets og erhvervslivets side  

 opstilles fire centrale krav til et godt og effektivt teknologisk  

 servicesystem: 1) Det skal sikre en effektiv formidling af viden, 2) det skal  

 besidde en høj og relevant kompetence, 3) serviceydelserne skal være let  

 tilgængelige, og 4) der må sikres en effektiv styring og ressourceanvendelse.  

 Det er vigtigt at fastholde, at definitionen af ydelserne og fastsættelse af  

 kvalitetskrav mv. skal foregå i en tæt og ligeværdig dialog mellem  

 erhvervsfremmesystemet og de teknologiske serviceinstitutter, som er private  

 selvejende institutioner.
I den forbindelse er det af stor betydning at skabe  

 klarhed og præcision i forhold til placering af ansvaret for den teknologiske  

 service, når det gælder erhvervsfremmesystemets opgaver.
3. En væsentlig forudsætning for, at erhvervslivet og samfundet i øvrigt  

 kan tilbydes den bedst mulige teknologiske service er, at  

 beslutningsstrukturen fungerer optimalt.
Dette kræver, at de personer, der  

 træffer afgørelser om støtte til teknologisk servicevirksomhed og gennemfører  

 mere overordnede udviklingsplaner, må have en betydelig faglig indsigt og  

 hele tiden være på forkant med både den danske og internationale udvikling  

 inden for området.
Det er også afgørende for styrkelsen af den teknologiske service, at der  

 etableres en dialog og et samspil med institutterne og andre interessenter,  

 som eksempelvis Institutrådet, der repræsenterer de godkendte teknologiske  

 institutter, Akademiet for de Tekniske Videnskaber og  

 erhvervsorganisationerne.
Denne opgave kræver konkret kendskab til området og  

 kan ikke foregå på samme overordnede og generelle niveau som  

 Erhvervsudviklingsrådets øvrige arbejde.
Erhvervsudviklingsrådet erkendte da  

 også allerede i 1993, at der var behov for en styrkelse af arbejdet med de  

 godkendte teknologiske serviceinstitutter, og at rådet ikke selv havde  

 mulighed for at gå i dybden med de spørgsmål, som opgaver på området rejste.  

 Man nedsatte derfor et fagligt rådgivende udvalg vedrørende godkendt  

 teknologisk service - GTS-udvalget - til at bistå Erhvervsudviklingsrådet.
 Det er imidlertid ikke hensigtsmæssigt at fortsætte med denne indirekte  

 beslutningsstruktur, fordi det giver for tunge beslutningsgange med for lang  

 afstand mellem beslutningstagerne og brugerne af den teknologiske service.  

 Hertil kommer, at det er ønskeligt, at Erhvervsudviklingsrådet kan  

 koncentrere sig om de overordnede linier for erhvervsudviklingen.
Det foreslås derfor, at der oprettes et mindre råd, Rådet for Teknologisk  

 Service, som i en tæt dialog med brugerne både kan følge og støtte udbuddet  

 af teknologisk service og samtidig være initiativtagende til en løbende  

 udvikling af området.
Rådet skal have medlemmer, der repræsenterer såvel  

 brugerinteresserne, interesser fra instittutterne i det teknologiske  

 servicesystem og fra Erhvervsministeriet.
4. For Erhvervsudviklingsrådet betyder forslaget, at  

 Erhvervsudviklingsrådet, ved at blive frigjort fra den store mængde praktiske  

 opgaver omkring bevillinger til den teknologiske service, kan koncentrere sig  

 fuldt ud om at komme med overordnede og brede forslag og indstillinger til  

 regeringen på det erhvervspolitiske område.
Erhvervsudviklingsrådet skal dog  

 fortsat beskæftige sig med de teknologiske informationscentre (TIC).  

 Forslaget betyder også, at Erhvervsudviklingsrådet kommer til at stå mere  

 uafhængigt af et bestemt element i videns- og rådgivningsstrukturen.
Med den nye struktur tegner der sig en ny rolle for  

 Erhvervsudviklingsrådet, hvor rådet kan fungere i samspil med en række mere  

 praktisk orienterede og udførende udvalg og råd: Rådet for Teknologisk  

 Service, Bevillingsudvalget, Eksportfremmerådet og til dels VækstFonden.
Der  

 kan derved etableres en stærk rådgivende struktur, som dels kan sikre en god  

 koordinering af erhvervsfremmeaktiviteterne, dels samle erfaringer og  

 kompetencer, som tilsammen kan skabe et særdeles stærkt og aktivt indspil til  

 regeringen på det erhvervspolitiske område.
Administrative, statsfinansielle, erhvervsøkonomiske og miljømæssige  

 konsekvenser og forholdet til EU-retten 5. Lovforslaget vedrører alene den statslige indsats til erhvervsfremme.
6. Der afsættes som hidtil midler til den teknologiske service og  

 infrastruktur på de årlige bevillingslove.
Lovforslaget får isoleret set  

 ingen statsfinansielle konsekvenser.
7. Lovforslaget har ikke i sig selv nogen erhvervsøkonomisk effekt.
Det  

 anses imidlertid som en strategisk fordel, at styringen af den statslige  

 indsats vedrørende den teknologiske service forbedres og forenkles, idet  

 midlerne, der anvendes til formålet, anvendes med størst mulig effektivitet,  

 hvilket vil forbedre erhvervslivets adgang til højkompetent teknologisk  

 service.
Der er ikke miljømæssige konsekvenser forbundet med lovforslaget.
8. Forslaget om etablering af et nyt Råd for Teknologisk Service indgik  

 som hovedforslaget i Erhvervsministeriets redegørelse om teknologisk service,  

 1995, som i sommeren 1995 blev sendt i en bred høring.
Følgende er blevet  

 hørt: Akademiet for de Tekniske Videnskaber, Amtsrådsforeningen i Danmark,  

 Arbejderbevægelsens Erhvervsråd, Boligministeriet, Byggeriets Arbejdsgivere,  

 Dansk Arbejdsgiverforening, Dansk Industri, Dansk Handel og Service, Det  

 Danske Handelskammer, Elektroinstallatørernes Landsforening,  

 Erhvervsudviklingsrådet, Foreningen af Managementkonsulenter, Foreningen af  

 Rådgivende Ingeniører, Forskningsministeriet, Forskningspolitisk Råd,  

 GTS-udvalget, Håndværksrådet, Ingeniørforeningen i Danmark, Institutrådet,  

 Kommunernes Landsforening, Landbrugs- og Fiskeriministeriet, Landbrugsraadet,  

 LO, Miljø- og Energiministeriet, Rektorkollegiet, Tekstil- og  

 Beklædningsindustrien, Undervisningsministeriet, VVS-fabrikanterne,  

 VækstFonden.
Der var bred opbakning til forslaget om oprettelse af et Råd for  

 Teknologisk Service.
9. Lovforslaget indebærer, at den hjemmel, der hidtil har været i lov om  

 erhvervsfremme til at give støtte til teknologisk service, overføres til  

 denne lov.
Da der ikke foretages ændringer af den ordning om godkendt  

 teknologisk service, som EU-Kommissionen senest i januar 1995 har godkendt,  

 og inden for hvilke der kan ydes støtte, skal der ikke foretages en særskilt  

 notifikation af dette lovforslag efter EF-traktatens statsstøtteregler.
Bemærkninger til de enkelte bestemmelser Til § 1 Bestemmelsen fastlægger det overordnede formål med loven, nemlig at styrke  

 og videreudvikle den del af de erhvervsøkonomiske rammebetingelser, som den  

 teknologiske service udgør.
I stk. 1 fremhæves, at det centrale aspekt  

 vedrørende udviklingen af den teknologiske service er et udbud, der svarer  

 til brugernes behov.
Udvkilingen af den teknologiske service skal således  

 foregå i tæt sammenhæng og i overensstemmelse med den samfundsmæssige,  

 erhvervpolitiske og erhvervsøkonomiske udvikling.
En af de centrale  

 strategiske udfordringer i forbindelse med styrkelsen af den teknologiske  

 service i Danmark, er således at sikre, at udbuddet af teknologiske  

 serviceydelser er relevant og anvendelig, først og fremmest i forbindelse med  

 virksomhedsudvikling, kompetenceopbygning og produkt- og procesinnovationer  

 mv.
I stk. 2 defineres den teknologiske service som de aktiviteter,  

 der vedrører forskning og udvikling af en bred vifte af tekniske,  

 erhvervsøkonomiske og virksomhedsstrategiske kompetencetyper, der alle har  

 relevans for udviklingen af det danske erhvervsliv og for de myndigheder, der  

 regulerer erhvervslivets forhold.
Dette svarer til den hidtil anvendte  

 definition.
Opbygningen af kompetencer i den teknologiske service tager  

 direkte sigte mod en formidling og kommercialisering, der kan tjene  

 erhvervslivets interesser.
De forskningsaktiviteter der gennemføres inden for  

 den teknologiske service, adskiller sig derfor afgørende fra f.eks.  

 universitetsforskning og sektorforskning ved at have et tydeligt  

 erhvervsmæssigt sigte, og der er tale om forskningsaktiviteter, der ofte  

 betegnes anvendt eller strategisk forskning.
Til § 2 I henhold til stk. 1 nedsættes et nyt Råd for Teknologisk Service,  

 som i det væsentligste overtager Erhvervsudviklingsrådets administrative og  

 strategiske opgaver vedrørende den teknologiske service.  

 Erhvervsudviklingsrådet har hidtil i spørgsmål vedrørende den teknologiske  

 service ladet sig rådgive af et rådgivende udvalg, GTS-udvalget, som ved det  

 nye råds nedsættelse opløses.
Med forslaget forenkles og styrkes den  

 administrative struktur, og beslutningssystemet gøres mere gennemsigtigt.
Det  

 nye Råd for Teknologisk Service pålægges ifølge stk. 2 at planlægge og  

 koordinere den samfundsmæssige indsats til fremme af teknologisk  

 servicevirksomhed.
Rådet skal følge og støtte udviklingen af den teknologiske  

 servicevirksomhed, der finder sted i selvstændige, selvejende teknologiske  

 serviceinstitutter, til gavn for dansk erhvervsliv og for det danske samfund.  

 Rådet skal tillige være initiativtagende og rådgivende over for myndigheder,  

 ministerier og andre i forhold, der vedrører teknologisk service.
I den  

 forbindelse er det vigtigt, at Rådet etablerer en dialog med bl.a. den  

 forskningsrådgivningsstruktur, der etableres i Forskningsministeriets regi.  

 Det bliver en af Rådets vigtigste opgaver at formulere de øgede resultatkrav,  

 der løbende må stilles til udviklingen af den teknologiske service, hvis den  

 skal kunne tilbyde danske virksomheder serivceydelser, der har et højt og  

 relevant viden- og kompetenceniveau på et internationalt sammenligneligt  

 niveau.
Hertil kommer, at det står som en central opgave for Rådet at  

 tilrettelægge den statslige støtte til den teknologiske service, så  

 udviklingen finder sted med størst mulig dynamik, effektivitet og  

 ressourceudnyttelse.
Dialogen med de godkendte teknologiske  

 serviceinstitutter vil blive bygget op omkring tre søjler: En  

 evalueringsfunktion, en controllerfunktion og løbende strategiske  

 redegørelser for institutterne.
Det foreslås i stk. 3, at Rådet, for  

 at fremme lovens formål, kan gennemføre analyser og udredninger, der belyser  

 temaer af betydning for Rådets virke, samt stille forslag, der kan forbedre  

 samfundets og erhvervslivets nytte af den teknologiske service.
Det foreslås i stk. 4, at Rådet hvert tredie år fremlægger en  

 overordnet, samlet strategi for udviklingen af den teknologiske service i  

 Danmark.
Denne strategi forelægges Erhvervsudviklingsrådet til drøftelse og  

 indstilles til godkendelse af erhvervsministeren.
Det forventes, at den  

 første strategiredegørelse fra Rådet vil blive udarbejdet i 1998. I stk.  

 5 foreslås det, at erhvervsministeren bemyndiges til at fastsætte nærmere  

 regler for Rådets virke.
Til § 3 Rådets størrelse og kravet til den kompetence der bør være repræsenteret i  

 Rådet fastsættes i Stk. 1. I sammensætningen af Rådet skal det sikres,  

 at teknologisk, samfundsmæssig og erhvervsmæssig indsigt er repræsenteret,  

 herunder, at også mindre virksomheders synspunkter tilgodeses.
Det  

 forudsættes ved udnævnelse af Rådet, at formanden udpeges af  

 erhvervsministeren, mens Rådet selv udpeger en næstformand.
I stk. 2  

 foreslås det, at 5 af Rådets medlemmer udpeges fra brugerne af den  

 teknologiske service efter indstilling fra Erhvervsudviklingsrådet. 2 af  

 disse medlemmer udpeges fra arbejdstagerside.
Institutternes brugerkreds er  

 først og fremmest erhvervslivet, men det offentlige er også brugere af  

 institutterne.
Det foreslås, at de godkendte teknologiske serviceinstitutter  

 indstiller 2 medlemmer til Rådet, og endelig, at 1 medlem repræsenterer  

 Erhvervsministeriet.
Det findes uhensigtsmæssigt i et råd af den foreslåede størrelse, at  

 inhabilitetsspørgsmål kan få blokerende betydning for beslutningsprocessen,  

 og det foreslås i stk. 3, at ansatte eller bestyrelsesmedlemmer i de  

 godkendte teknologiske serviceinstitutter udelukkes fra at få sæde i Rådet.  

 Valgperioden er i stk. 4 foreslået til indtil 3 år med mulighed for  

 forlængelse en gang.
Den maksimale valgperiode vil altså være 6 år.
Til § 4 I henhold til stk. 1 er Erhvervsfremme Styrelsen sekretariat for  

 Rådet.
Der er hermed tale om at videreføre sekretariatsforankringen, som den  

 i dag er placeret i forhold til Erhvervsudviklingsrådet.
Sekretariatets  

 opgave er at være kontaktled mellem erhvervsfremmesystemet og institutterne.  

 Det skal primært ske på basis af strategiske redegørelser, en  

 controllerfunktion og en evalueringsfunktion.
Det er sekretariatets opgave at  

 fungere som et effektivt kontaktpunkt for GTS-institutterne til Rådet og til  

 erhvervsfremmesystemet.
For at fremme dialogen med brugerne foreslås det i stk. 2, at Rådet  

 kan nedsætte udvalg og arbejdsgrupper med deltagelse af eksperter og  

 lignende, der ikke behøver at være medlemmer af Rådet.
Rådet kan ikke  

 henlægge sine beføjelser efter loven til sådanne udvalg eller til andre  

 udvalg, og faglige udvalg nedsat af Rådet vil kun kunne fungere som  

 rådgivende over for Rådet.
Det forventes, at Rådet viderefører det permanente  

 samarbejdsudvalg, SAMTEK, som er nedsat med henblik på bl.a. at følge  

 arbejdsdeling og konkurrenceforhold mellem forskellige kategorier af udbydere  

 af teknologisk service.
I stk. 3 foreslås, at Rådets beslutninger skal  

 være endelige, dog gives Erhvervsministeriets medlem af Rådet mulighed for at  

 forelægge afgørelser af principiel betydning for erhvervsministeren.
Det vil  

 i forretningsordenen blive fastsat, at Rådet årligt redegør for sit virke  

 over for ministeren, og der vil endvidere blive fastsat bestemmelser om  

 beslutningsdygtighed og afstemninger mv.
Til § 5 Bestemmelserne vedrørende godkendelse og tilsyn med overholdelse af de  

 kriterier, der gælder for godkendelse, viderefører de gældende bestemmelser i  

 Bekendtgørelse om Erhvervsudviklingsrådets virke.
Rådet skal ifølge stk.  

 1 varetage de konkrete opgaver i forbindelse med indstilling til  

 erhvervsministeren om godkendelse af teknologiske serviceinstitutter.
Det er  

 erhvervsministeren, der fremover, som nu, kan godkende selvejende,  

 almennyttige institutioner som godkendte teknologiske serviceinstitutter.
 Godkendelse indebærer i henhold til stk. 2, at det teknologiske  

 serviceinstitut skal arbejde på et vedtægtsmæssigt, økonomisk og fagligt  

 betryggende grundlag. Ændringer i institutternes vedtægter foreslås godkendt  

 af Erhvervsfremme Styrelsen.
Muligheden for gennemførelse af et effektivt tilsyn medfører et behov for  

 Rådets indseende med institutternes samlede virksomhed, herunder også  

 institutternes internationale aktiviteter, og bestemmelsen i stk. 3  

 giver Rådet mulighed for at stille krav til institutternes  

 indberetningsvirksomhed med henblik på, at der kan gennemføres et effektivt  

 tilsyn.
Et særskilt formål er at sikre, at anvendelsen af basismidler sker i  

 overensstemmelse med gældende regler herfor.
Det foreslås i stk. 4, at  

 der kan meddeles godkendelse for indtil 3 år, og at godkendelse kan  

 tilbagekaldes med et års varsel af ministeren på foranledning af Rådet.  

Stk. 5 indeholder hjemmel til, at ministeren kan fastsætte nærmere  

 bestemmelser om det regelkompleks, der vedrører godkendelser og Rådets tilsyn  

 med de godkendte teknologiske serviceinstitutter.
Der kan herunder også  

 fastsættes bestemmelser om institutternes adgang til udøvelse af  

 internatinale aktiviteter.
Til § 6 I § 6 beskrives de finansielle instrumenter og de finansielle rammer, der  

 gælder for Rådets og ministerens indsats på området teknologisk service.  

 Rådet gives i stk. 1 mulighed for at tilbyde økonomiske incitamenter  

 og medfinansiering, der sikrer gennemførelsen af lovens formål.
Der kan være  

 tale om tilskud i form af basistilskud, tilskud til centerkontrakter, tilskud  

 til eventuelle strukturelle justeringer af GTS-nettet mv.
I stk. 2  

 videreføres den hjemmel erhvervsministeren har i dag til på egen foranledning  

 at iværksætte initiativer på området.
Det vil fremgå af de årlige finanslove,  

 om der er tale om midler, der ligger inden for Rådets arbejdsfelt, eller om  

 der er tale om et ministerinitiativ.
Rådets centrale bevillingsmæssige opgave vil bestå i tildelingen af  

 basistilskud til de godkendte teknologiske serviceinstitutter.
Der kan også  

 ydes tilskud i forbindelse med organisatoriske og strukturelle ændringer som  

 f.eks. sammenlægning af institutter, etablering af nye institutter og  

 lignende.
Et af instrumenterne til udviklingen af den teknologiske infrastruktur er  

 centerkontrakter, der etablerer strategiske kompetenceskabende samspil mellem  

 virksomheder, teknologiske serviceinstitutter og forskningsinstitutioner.  

 Rådet kan yde tilskud primært til godkendte teknologiske serviceinstitutters  

 deltagelse i samarbejdsprojekter.
Endvidere kan Rådet give tilskud til  

 offentlige forskningsinstitutioners deltagelse.
I henhold til stk. 3 og 4 kan Rådet på baggrund af  

 strategiske redegørelser fra de godkendte teknologiske serviceinstitutter yde  

 basistilskud til opbygning af kompetencer, udvikling af nye serviceudbud,  

 institutternes deltagelse i norm- og standardiseringsarbejde og generelle  

 aktiviteter vedrørende formidling af viden mv.
Institutternes udbud af  

 serviceydelser til erhvervslivet skal ske på normale markedsvilkår, og  

 institutternes anvendelse af de basistilskud, der tilbydes fra Rådet, må ikke  

 medføre strukturel forvridning af konkurrencen mellem udbydere på det  

 teknologiske servicemarked.
Det fastsættes i stk. 5, at basistilskud  

 normalt fastsættes på grundlag af 3-årige strategiplaner for institutternes  

 samlede virksomhed.
Rådet gives i stk. 6 mulighed for at justere og  

 tilpasse kravene til institutternes strategiplanredegørelser.
 Sikringen af en dynamisk udvikling af den teknologiske service i Danmark  

 fordrer løbende forandringer af såvel incitamentsstrukturer og krav til  

 anvendelsen af de statslige midler, der afsættes til den teknologiske  

 service, og det foreslås i stk. 7, at erhvervsministeren efter  

 indstilling fra Rådet kan fastsætte nærmere bestemmelser for anvendelse af  

 midlerne.
Til § 7 Bestemmelsen er en videreførelse af de bestemmelser, der i dag findes i  

 Bekendtgørelse om Erhvervsudviklingsrådets virke § 11, hvorefter betegnelsen  

 »teknologisk service« eller »teknologisk serviceinstitut«  

 eller ordsammensætninger, hvori disse betegnelser indgår, kun må anvendes  

 efter tilladelse fra Erhvervsfremme Styrelsen.
Det er ikke tilsigtet, at  

 virksomheder, der tidligere har anvendt betegnelsen, skal miste goodwill.
Til § 8 Bestemmelsen giver hjemmel til at idømme bødestraf til den, der i  

 forbindelse med ansøgning om godkendelse eller i forbindelse med afgivelse af  

 oplysninger om forhold omfattet af loven, afgiver urigtige eller vildledende  

 oplysninger.
Bestemmelsen giver hjemmel til at give bødestraf til den, der  

 overtræder bestemmelserne i § 6 om anvendelse af betegnelserne  

 »teknologisk service« eller »teknologisk  

 serviceinstitut«.
I stk. 2 fastsættes det, at der i forskrifter,  

 der udfærdiges i henhold til loven, kan fastsættes bestemmelser om bødestraf  

 for overtrædelse af bestemmelserne.
Til § 9 Der er tale om konsekvensændringer.
De bestemmelser i Lov om  

 erhvervsfremme, der pålægger Erhvervsudviklingsrådet administrative og  

 strategiske opgaver vedrørende godkendt teknologisk service, ophæves.
 Erhvervsudviklingsrådet skal fortsat beskæftige sig med de teknologiske  

 informationscentre (TIC).
Til § 10 Når loven er vedtaget, skal der udnævnes medlemmer af Rådet for  

 Teknologisk Service.
Loven sættes i kraft i forbindelse med udnævnelsen af  

 disse medlemmer.
Til § 11 Bestemmelsen fastsætter lovens gyldighedsområder og undtager Grønland og  

 Færøerne herfra.
Efter 2. behandling den 12. marts 1996 Formål § 1. Formålet med loven er at styrke den teknologiske service i  

 Danmark, herunder at fremme udvikling og udnyttelse af teknologisk,  

 ledelsesmæssig og markedsmæssig viden samt at fremme innovationsindsatsen i  

 virksomhederne.
 Stk. 2. Ved teknologisk service forstås forskning og udvikling,  

 indsamling og bearbejdning af teknologisk og hermed sammenhørende viden,  

 herunder viden vedrørende virksomhedsøkonomi, organisation og ledelse, og  

 formidling heraf til praktisk og kommerciel anvendelse inden for  

 erhvervslivet, den offentlige sektor og samfundet i øvrigt.
Rådet for Teknologisk Service § 2. Til fremme af lovens formål nedsætter erhvervsministeren et  

 Råd for Teknologisk Service.
 Stk. 2. Rådet har til opgave at planlægge og koordinere den  

 samfundsmæssige indsats til fremme af teknologisk service.
 Stk. 3. Rådet skal følge og støtte udviklingen af den teknologiske  

 service, der finder sted i selvstændige, selvejende teknologiske  

 serviceinstitutter, jf. § 5. Rådet kan i forbindelse hermed udarbejde  

 analyser og forslag vedrørende udviklingen af den teknologiske service.
 Stk. 4. Rådet skal hvert tredje år fremlægge en samlet strategi  

 for udviklingen af den teknologiske service i Danmark til drøftelse i  

 Erhvervsudviklingsrådet og til godkendelse af erhvervsministeren.
 Stk. 5. Erhvervsministeren kan fastsætte nærmere regler for rådets  

 virke.
§ 3. Rådet for Teknologisk Service består af en formand og 8  

 medlemmer.
Rådets formand og medlemmerne udpeges af erhvervsministeren.
Rådet  

 udpeger selv en næstformand.
Rådet skal sammensættes, så teknologisk,  

 samfundsmæssig og erhvervsmæssig indsigt er repræsenteret.
 Stk. 2. 5 af rådets medlemmer udpeges blandt brugerne af  

 teknologisk service efter indstilling fra Erhvervsudviklingsrådet. 2 af disse  

 medlemmer udpeges fra arbejdstagerside. 2 medlemmer udpeges efter indstilling  

 fra de godkendte teknologiske serviceinstitutter og 1 medlem repræsenterer  

 Erhvervsministeriet.
 Stk. 3. Ansatte eller bestyrelsesmedlemmer i de godkendte  

 teknologiske serviceinstitutter kan ikke udpeges som medlemmer af rådet.
 Stk. 4. Formanden og rådets medlemmer udpeges for indtil 3 år ad  

 gangen og kan udpeges i alt 2 gange.
 Stk. 5. Erhvervsministeren kan fastsætte en forretningsorden for  

 rådet.
 § 4. Erhvervsfremme Styrelsen er sekretariat for Rådet for  

 Teknologisk Service.
Stk. 2. Rådet kan nedsætte fagudvalg og andre rådgivende udvalg,  

 herunder et samarbejdsudvalg for udbydere af teknologisk service.
Sådanne  

 nedsatte udvalg må kun tjene som rådgivende over for rådet.
 Stk. 3. Rådets afgørelser kan ikke indbringes for anden  

 administrativ myndighed, dog kan Erhvervsministeriets medlem af rådet begære  

 en sag forelagt erhvervsministeren til afgørelse, såfremt den skønnes at være  

 af principiel betydning.
 § 5. Erhvervsministeren kan efter indstilling fra Rådet for  

 Teknologisk Service godkende selvejende, almennyttige institutioner som  

 godkendte teknologiske serviceinstitutter.
Stk. 2. Godkendte teknologiske serviceinstitutter skal inden for  

 området teknologisk service arbejde på et vedtægtsmæssigt, økonomisk og  

 fagligt betryggende grundlag.
Vedtægtsændringer skal godkendes af  

 Erhvervsfremme Styrelsen.
 Stk. 3. Godkendelse indbærer, at rådet skal have indseende med  

 instituttets samlede virksomhed.
 Stk. 4. Godkendelse efter stk. 1 kan meddeles for indtil 3 år.  

 Godkendelse kan af erhvervsministeren tilbagekaldes med 1 års varsel efter  

 indstilling fra rådet.
 Stk. 5. Erhvervsministeren kan fastsætte nærmere bestemmelser om  

 godkendelse af teknologiske serviceinstitutter og om rådets tilsyn med  

 godkendte teknologiske serviceinstitutters anvendelse af offentlige  

 tilskudsmidler samt om rådets indseende med disse institutters samlede  

 virksomhed.
Medfinansiering af teknologisk service § 6. Der kan inden for de bevillinger, der afsættes på de årlige  

 finanslove til formålet, tilbydes økonomiske incitamenter og medfinansiering  

 til opfyldelse af lovens formål.
 Stk. 2. Erhvervsministeren kan på egen foranledning iværksætte  

 initiativer inden for området.
Stk. 3. Rådet for Teknologisk Service træffer afgørelse vedrørende  

 fordeling af tilskud til de godkendte teknologiske institutter.
Rådet kan  

 tilbyde økonomiske incitamenter til udvikling af nettet af godkendte  

 teknologiske serviceinstitutter og andre almennyttige dele af den  

 teknologiske service.
 Stk. 4. Tilskud ydes til medfinansiering af kompetenceopbygning,  

 udvikling af nye serviceudbud, deltagelse i norm og standardiseringsarbejde  

 og generelle formidlingsaktiviteter m.v.
 Stk. 5. Tilskud til basisaktiviteter fastsættes normalt på  

 grundlag af 3-årige strategi- og handlingsplaner for et instituts samlede  

 virksomhed.
 Stk. 6. Rådet fastsætter nærmere retningslinjer for institutternes  

 udarbejdelse af strategi- og handlingsplaner.
 Stk. 7. Erhvervsministeren kan efter indstilling fra rådet  

 fastsætte nærmere bestemmelser for anvendelse af de midler, der afsættes til  

 udvikling af den teknologiske service.
 § 7. Betegnelsen »teknologisk institut« eller  

 »teknologisk serviceinstitut« eller ordsammensætninger, hvori disse  

 betegnelser indgår, må kun anvendes efter tilladelse fra Erhvervsfremme  

 Styrelsen.
 Straf, ikrafttrædelse, m.v.
§ 8. Medmindre højere straf er forskyldt efter anden lovgivning,  

 straffes med bøde den, der i forbindelse med ansøgning om godkendelse eller i  

 forbindelse med afgivelse af oplysning om forhold, der omfattes af loven,  

 afgiver urigtige eller vildledende oplysninger eller fortier oplysninger af  

 betydning for en sags afgørelse.
Overtrædelse af § 7 straffes med bøde.
 Stk. 2. I forskrifter, der udfærdiges i henhold til loven, kan der  

 fastsættes straf af bøde for overtrædelse af bestemmelser i forskrifterne.
Stk. 3. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab som sådant bødeansvar.
 § 9. I lov om erhvervsfremme, jf. lovbekendtgørelse nr. 724 af 4.  

 september 1995 foretages følgende ændringer:
 1. § 2, stk. 1, nr. 7, ophæves.
 Nr. 8-10 bliver herefter nr. 7-9.
 2. § 5, stk. 3, affattes således:
»Stk. 3. Erhvervsministeren fastsætter nærmere regler for  

 rådets virke, herunder regler for medfinansiering af projekter, teknologiske  

 informationscentre (TIC) og kontrol og tilsyn hermed, udvikling af  

 standardiserings- og normarbejde og prøvning og metrologi.« § 10. Erhvervsministeren fastsætter tidspunktet for lovens  

 ikrafttræden.
 § 11. Loven gælder ikke for Grønland og Færøerne, men kan ved kgl.  

 anordning sættes i kraft for disse landsdele med de afvigelser, som de  

 særlige grønlandske og færøske forhold tilsiger.
