 I henhold til ligningslovens § 32D, stk. 3, og til § 73, stk. 9 og stk.  

 10, jfr. § 84 og § 86, samt § 76, § 89 og § 90 i kildeskatteloven, jfr.  

 lovbekendtgørelse nr. 171 af 25. april 1969, bestemmes følgende:
 § 1.  Skatter og renter m.v., der skal betales efter  

 kildeskatteloven, opkræves ved kildeskattedirektoratets foranstaltning med  

 bistand af kommunerne efter finansministerens nærmere bestemmelse.  

 Kildeskattedirektoratet drager endvidere omsorg for udbetaling af skatter  

 m.v., der skal tilbagebetales efter kildeskattelovens bestemmelser.
 Stk. 2.  Skatter m.v., der vedrører indkomstår forud for  

 indkomståret 1970, opkræves som hidtil ved kommunernes foranstaltning.
 Stk. 3.  Kildeskattedirektoratet afregner over for de  

 enkelte kommuner de beløb, der efter kildeskattelovens § 64 tilkommer  

 kommunerne.
§ 2.  Beløb, der er indeholdt eller opkrævet af en  

 arbejdsgiver efter kildeskattelovens § 73, indbetales til den kommune, der  

 har givet arbejdsgiveren pålæg om indeholdelsen.
Flytter vedkommende  

 skatteyder til en anden kommune, kan fraflytningskommunen pålægge  

 arbejdsgiveren at foretage indbetaling til tilflytningskommunen.
Det samme  

 gælder ved senere flytninger til andre kommuner.
§ 3.  De i § 2 omhandlede beløb forfalder til betaling  

 den 1. i den kalendermåned, der følger efter indeholdelsen, og med sidste  

 rettidige betalingsdag den 15. i forfaldsmåneden.
Falder sidste rettidige  

 betalingsdag på en helligdag eller en lørdag, forlænges fristen til den  

 nærmest følgende hverdag.
 § 4.  Ved indbetalingen skal arbejdsgiveren give  

 kommunen skriftlig meddelelse om den pågældende skatteyders personnummer,  

 navn og adresse samt om størrelsen af det for ham indeholdte beløb.
§ 5.  Samtidig med indeholdelsen skal arbejdsgiveren  

 give skatteyderen meddelelse om størrelsen af det indkomstbeløb, hvoraf  

 indeholdelsen er beregnet, samt om det indeholdte beløb.
I meddelelsen skal  

 angives arbejdsgiverens navn, adresse og arbejdsgivernummer samt  

 skatteyderens navn og personnummer eller andet af arbejdsgiveren benyttet  

 identifikationsnummer for den pågældende.
I mangel af personnummer eller  

 andet identifikationsnummer anføres skatteyderens fødselsdato, -måned og -år.
 § 6.  Det påhviler en arbejdsgiver at besvare  

 skriftlige forespørgsler fra vedkommende kommune angående pålæg, der er givet  

 ham om indeholdelse efter kildeskattelovens § 73. Besvarelsen skal ske inden  

 14 dage efter modtagelsen af forespørgselen.
 § 7.  Arbejdsgivere er pligtige at opbevare  

 regnskabsmateriale og bilag vedrørende indeholdelser efter kildeskattelovens  

 § 73 i mindst 5 år efter udløbet af det kalenderår, hvori den pågældende  

 indeholdelse er foretaget.
 § 8.  Som arbejdsgiver anses ved anvendelse af  

 bestemmelserne i denne bekendtgørelse enhver, der er pligtig at foretage  

 indeholdelse eller opkrævning efter kildeskattelovens § 73.
 § 9.  Overtrædelse af bestemmelserne i § 4, § 5, § 6  

 og § 7 straffes med bøde, såfremt overtrædelsen er begået forsætligt eller  

 ved grov uagtsomhed.
 § 10.  Kildeskattedirektoratet bemyndiges til at  

 indrømme en skattepligtig den i kildeskattelovens § 89 omhandlede  

 midlertidige fritagelse for betaling af A-skat eller B-skat.  

 Kildeskattedirektoratet kan bemyndige kommunerne til efter direktoratets  

 nærmere anvisninger at indrømme sådan fritagelse.
 Finansministeriet, den 17. december  

 1969.
 Poul Møller.
