Nr BTL 172 Betænkning over Forslag til lov om ændring af lov om tilskud til  

 produktudvikling af jordbrugs-, skovbrugs- og fiskeriprodukter m.m.  

 (Udskillelse af skov og udvidelse med markedsføring)   

 Nr L 172 1995-96, 1. samling Afgivet af Landbrugs- og Fiskeriudvalget Afgivet: 19960508 Udvalget har behandlet lovforslaget i nogle møder og har herunder stillet  

 spørgsmål til landbrugs- og fiskeriministeren, som denne har besvaret  

 skriftligt.
Ministeren har endvidere ved skriftlig henvendelse til udvalget  

 oplyst om enkelte korrektioner til lovforslagets almindelige bemærkninger.  

 Henvendelsen er optrykt som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallets generelle holdning er, at mest mulig kapital bør forblive i  

 de vareproducerende virksomheder, således at virksomhederne får de bedste  

 muligheder for at investere i nye produkter, i produktudvikling, i maskiner,  

 arbejdspladser osv.
Dette gennemføres mest hensigtsmæssigt gennem en lav beskatning af  

 virksomhederne og ikke gennem belastning af de vareproducerende erhverv med  

 skatter og grønne afgifter.
En lang række af de tilskud, som finansieres af  

 skatter og afgifter, bør således fjernes med henblik på, at de  

 vareproducerende virksomheder selv varetager udvikling af deres virksomhed og  

 deres produkter, og således, at der ikke skabes konkurrencemæssige  

 forvridninger over for de virksomheder, som ikke modtager tilskud.
 En af ændringerne i lovforslaget er, at projekter skal have en reel  

 nyhedsværdi, men hvem afgør, hvad der har en reel nyhedsværdi? Mindretallet  

 frygter, at det er de virksomheder, der er i stand til at skrive de bedste  

 ansøgninger, der løber med tilskudskronerne, og ikke de virksomheder, som har  

 de bedste projekter.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP) Centrum-Demokraterne og Dansk Folkeparti havde ikke medlemmer i udvalget.
Bilag Et notat fra landbrugs- og fiskeriministeren vedrørende oplysninger om  

 enkelte korrektioner til lovforslagets bemærkninger Folketingets Landbrugs- Den 16. april 1996 og Fiskeriudvalg Christiansborg 1218 København K.
 Det skal oplyses, at der i lovforslag L 172 (forslag til lov om ændring af  

 lov om tilskud til produktudvikling af jordbrugs-, skovbrugs- og  

 fiskeriprodukter m.m.) fremsat den 17. januar 1996 er behov for enkelte  

 korrektioner til de almindelige bemærkninger til forslagets pkt. 3  

 »Lovforslagets økonomiske virkninger.«.
 Det har efterfølgende vist sig, at udbetaling af de pågældende  

 tilskudsbeløb og den tilhørende refusion fra EU vil finde sted senere end  

 angivet i den oversigt, der er indeholdt i de almindelige bemærkninger til  

 lovforslaget.
 På den baggrund vil jeg umiddelbart efter lovforslagets vedtagelse i  

 Folketinget forelægge denne dispositionsændring for Folketingets Finansudvalg  

 med henblik på optagelse på forslag til lov om tillægsbevilling for 1996.
 Det skal endvidere bemærkes, at der i oversigten over merudgifter og  

 refusion fra EU fejlagtigt er angivet et negativt fortegn foran  

 »19,4« og »10« under »Udgift mill. kr.«.
 Endelig skal det bemærkes, at der i lovforslagets almindelige bemærkninger  

 pkt. 2 »Lovforslaget« og i de specielle bemærkninger til nr. 3, 6,  

 8, 15 og 16 er henvist til Europa-Kommissionens retningslinjer for  

 gennemgangen af national støtte til fiskerisektoren (88/C 313/09). Der skulle  

 retteligt være henvist til Europa-Kommissionens retningslinjer for  

 gennemgangen af statsstøtte til fiskeri- og akvakultursektoren (94/C 260/03).
