 Hermed følger eksemplarer af lov nr. 442 af 16. september 1975 om ændring  

 af lov om stempelafgift (nedsættelse af afgiften for skibspantebreve).
Ved ændringsloven er stempelafgiften for skibspantebreve, hvorved der  

 stiftes underpant i skibe på 5 registertons brutto eller derover, nedsat fra  

 5 promille til 2 promille.
Nedsættelsen gælder også for dokumenter om  

 overdragelse af retten til pengeydelser, hvor det overdragne beløb er sikret  

 ved underpant i skib på 5 registertons brutto eller derover.
 I tilfælde, hvor en gæld er sikret ved skibspantebrev som nævnt, betales  

 ikke yderligere afgift, selvom pantets værdi er lavere end gælden, eller  

 gælden tillige sikres ved kaution, bankgaranti eller anden sikkerhed.
 Hertil sigtende ændringer er optaget i stempellovens § 57, stk. 2, og §  

 72, stk. 3, som ændret ved lov nr. 259 af 19. juni 1975.
 Nedsættelsen af afgiften for de omhandlede skibspantebreve får virkning  

 for dokumenter, hvis stempelpligt indtræder den 1. oktober 1975 eller senere.
 Når der ved stemplingen af skibspantebreve med underpant i skibe på 5  

 registertons brutto eller derover skal tages hensyn til det anvendte stempel  

 til et tidligere oprettet skibspantebrev, skal det tidligere skibspantebrev,  

 såfremt dets stempelpligt er indtrådt inden lovens ikrafttræden, betragtes  

 som stemplet efter reglerne i denne lov.
Bestemmelelsen får især betydning, når et skibspantebrev i henhold til  

 stempellovens § 10, stk. 2, efterstemples på grund af en forhøjelse af det  

 pantsikrede beløb.
Der skal i sådanne tilfælde maksimalt stemples med 2  

 promille af forhøjelsen.
 SKATTEDEPARTEMENTET, DEN 24. SEPTEMBER  

 1975.
Hans P.
Gøtrik.
/B.
Helsted.
