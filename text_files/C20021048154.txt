Skrivelse om orientering om lov om ændring af lov om dagpenge  

 ved sygdom eller fødsel Til samtlige kommuner m.fl.
 Folketinget har den 11.  

 december 2002 vedtaget:
L 47 A - Forslag til lov om ændring af lov om  

 dagpenge ved sygdom eller fødsel (Lempelse af beskæftigelseskravet) Lovforslaget - som vedtaget  

 ved 3. behandlingen - vedlægges.
Det oprindelige lovforslag,  

 L 47, blev under folketingsbehandlingen delt op i 2 lovforslag - L 47 A og L  

 47  

 B.
Der udsendes samtidig orienteringsbrev om L 47 B.
 Loven træder i kraft den 1.  

 januar 2003, men har virkning fra den 27. marts 2002, jf. nærmere nedenfor.
Ændringen Med lovændringen indføres  

 der ret til orlov med barseldagpenge for de forældre, der føder eller  

 adopterer  

 før afslutningen af deres uddannelse, men som indenfor den almindelige  

 barselorlov på 46 uger efter fødslen eller adoptionen opfylder  

 beskæftigelseskravet i lovens § 4, stk. 1, nr. 2, om at være  

 dagpengeberettiget  

 medlem af en a-kasse.
 Lempelsen af  

 beskæftigelseskravet betyder således, at forældre har ret til barseldagpenge,  

 hvis de efter arbejdsløshedsforsikringslovens regler ville være berettiget  

 til  

 a-dagpenge, hvis fraværet på grund af fødslen eller adoptionen ikke fandt  

 sted.
Lovændringen omfatter dermed  

 forældre, der afslutter deres uddannelse kortere tid efter fødslen eller  

 adoptionen og efter arbejdsløshedsforsikringslovens dimittendregler ville  

 have  

 haft ret til a-dagpenge.
Dagpengene beregnes i sådanne tilfælde på grundlag  

 af  

 dimittendsatsen for a-dagpenge.
 Lovændringen omfatter  

 imidlertid også andre personer end dimittender, der efter fødslen, men inden  

 udløbet af den almindelige barselorlov på 46 uger, opfylder  

 sygedagpengelovens  

 krav om dagpengeberettiget medlemskab af en a-kasse.
Retten til barseldagpenge  

 indtræder først fra det tidspunkt i orlovsperioden, hvor personen bliver  

 dagpengeberettiget medlem af en a-kasse.
Udbetalingen af barseldagpenge løber  

 i  

 den resterende del af den almindelige barselorlovsperiode.
 Det skal bemærkes, at der  

 med lovændringen ikke er sket ændring i det beskæftigelseskrav, der er  

 fastsat  

 i lovens § 4, stk. 1, nr. 3, dvs. bestemmelsen om, at der er ret til  

 barseldagpenge, hvis der inden for den seneste måned før  

 fødslen/fraværstidspunktet er afsluttet en erhvervsmæssig uddannelse af  

 mindst  

 18 måneders varighed.
Ikrafttræden Lovændringen træder som  

 nævnt i kraft den 1. januar 2003,  

  

 men  

 har virkning tilbage fra den 27. marts 2002  

  

 , d.v.s. fra den dato, hvor  

 nytilgangen til børnepasningsorlovsloven blev lukket (lov nr. 141 af 25.  

 marts  

 2002).
 Som følge af lovændringens  

 tilbagevirkende kraft er der fastsat regler om en særlig overgangsordning for  

 de personer, der har født eller adopteret efter den 26. marts 2002 og som med  

 lempelsen af beskæftigelseskravet får ret til barseldagpenge i perioden fra  

 den  

 27. marts 2002 og til den 1. januar 2003.
Til denne gruppe personer  

 kan der kun udbetales dagpenge i det omfang, den pågældende ikke i den samme  

 periode har modtaget en anden offentlig forsørgelsesydelse eller har haft en  

 arbejdsindtægt.
En person kan således ikke for samme periode modtage såvel  

 barseldagpenge, som en anden offentlig forsørgelsesydelse eller  

 arbejdsindtægt.  

 Har en person imidlertid kun modtaget en ydelse/indtægt i en del af perioden,  

 vil der kunne være ret til dagpenge for den øvrige del af perioden.
Kommunen har ikke pligt til  

 selv at tage initiativ til at efterbetale barseldagpenge til de personer, der  

 er omfattet af overgangsordningen.
Det er således op til den enkelte forælder  

 selv at henvende sig til sin opholdskommune, med henblik på at få afklaret om  

 der er grundlag for at efterbetale barseldagpengene.
 Anmodningen om  

 barseldagpenge efter overgangsordningen skal ske inden den 1. april 2003.
