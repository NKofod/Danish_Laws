 I medfør af § 14G, stk. 6 og 7, i ligningsloven, jfr. lov nr. 179 af 9.  

 maj 1984, fastsættes følgende:
 § 1.  Ejere af ejendomme, der er omfattet af  

 ligningslovens § 14G, skal føre en særskilt konto, der på debetsiden skal  

 angive:
 Af kreditsiden skal fremgå:
 § 2.  En udskrift af den i § 1 nævnte konto med  

 bevægelserne inden for kalenderåret skal vedlægges ved indgivelse af  

 selvangivelse det efterfølgende år.
 § 3.  Udlejeren af en ejendom, der er omfattet af  

 ligningslovens § 14G, skal til Grundejernes Investeringsfond opgive  

 personnummer (CPR-nr.) eller arbejdsgivernummer efter kildeskatteordningen  

 (CIR-nr.).
 Stk. 2.  Udlejere, der både har CPR-nr. og CIR-nr., bør  

 fortrinsvis anvende CPR-nr.
Stk. 3.  Hvis en ejendom har flere ejere og virksomheden  

 har et selvstændigt CIR-nr., skal dette oplyses.
Har virksomheden ikke et  

 selvstændigt CIR-nr., skal samtlige ejere af ejendommen opgive CPR-nr. eller  

 CIR-nr. samt ejerandele.
Stk. 4.  For selskaber, foreninger, legater og andre  

 udlejere, der hverken har CPR-nr. eller CIR-nr., skal ejendommens  

 administrators CPR-nr. eller CIR-nr. oplyses.
Stk. 2 finder tilsvarende  

 anvendelse.
 Stk. 5.  Sker der ændringer i CPR-nr. eller CIR-nr.,  

 skal udlejer, eller i de tilfælde, der er omfattet af stk. 4, administrator,  

 underrette Grundejernes Investeringsfond om ændringen.
 § 4.  Grundejernes Investeringsfond skal for hvert  

 kalenderår give statsskattedirektoratet oplysning om følgende forhold  

 vedrørende de beløb, der er omfattet af ligningslovens § 14G:
 Stk. 2.  Grundejernes Investeringsfond skal endvidere  

 give statsskattedirektoratet oplysning om indeståendet på en konto efter  

 boligreguleringslovens § 18a eller § 18b eller lejelovens § 63a ved kontoens  

 ophør.
 § 5.  Indberetningerne efter § 4 skal forsynes med  

 ejendommens nummer i bygnings- og boligregistret (BBR-nr.), samt oplysning om  

 ejendommens matrikelnummer eller -numre og adresse.
 § 6.  Indberetningerne efter § 4 skal ledsages af  

 oplysninger om udlejers eller administrators CPR-nr. eller CIR-nr., jfr. § 3.
 Stk. 2.  Indberetninger med ejerforhold m.v. som nævnt i  

 § 3, stk. 3, sidste punktum og § 3, stk. 4, markeres med kode 2.
 § 7.  Grundejernes Investeringsfond skal til  

 statsskattedirektoratet indsende de indberetninger for et indkomstår, som er  

 omtalt i § 4, inden den 1. september det efterfølgende år.
 Stk. 2.  Statsskattedirektoratet kan fastsætte  

 yderligere regler om indhold og form for indberetninger efter ligningslovens  

 § 14G, stk. 7.
 § 8.  Bekendtgørelsen har virkning fra og med  

 indkomståret 1984. Samtidig ophæves bekendtgørelse nr. 483 af 13. oktober  

 1983 om kontoføring i henhold til ligningslovens § 14G, stk. 6, og om  

 Grundejernes Investeringsfonds oplysningspligt.
