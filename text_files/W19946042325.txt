 Fremgangsmåde ved emballering af plader af sammentrykkeligt materiale  

 og emballage opnået ved denne fremgangsmpde fundet at være væsentligt  

 forskellig fra allerede kendt teknik og dermed patenterbar.
År 1994, den 3. marts afsagde Patentankenævnet (Grønning-Nielsen, Hans Chr.
Thomsen, Grønbæk, Laubst, Lindberg Møller) følgende Den 9. januar 1989 fremlagdes under nr. 154936 en den 30. juli 1982  

 indleveret ansøgning om patent på fremgangsmåde ved emballering af plader af  

 sammentrykkeligt materiale og emballage opnået ved denne fremgangsmåde.
 De fremlagte krav lød således:
»1. Fremgangsmåde ved emballering af plader af sammentrykkeligt  

 materiale, og ved hvilken - der foretages lodret eller vandret opstabling af et antal plader (1) i  

 disses tykkelsesretning, - den tilvejebragte stabel indpakkes i mindst et hylster (2) af krympeligt  

 plastmateriale, - den indpakkede stabel underkastes en første sammenpresning i retning  

 vinkelret på pladernes storflader, og - hylsteret (2) om den sammenpressede stabel bringes til at krympe med  

 henblik på opnåelse af en pakke (3) af sammen pressede plader, kendetegnet  

 ved, - at der foretages opstabling af et antal ens pakker af sammenpressede  

 plader i disses tykkelsesretning, eventuelt med flere hosliggende stabler, - at der placeres på hver endeflade af pakkestablen et stift, plant  

 element (12), - at pakkestablen underkastes en anden sammenpresning i retning vinkelret  

 på de plane elementer (12), og - at den således sammenpressede stabel af pakker (5) ved hjælp af  

 ombindingsmidler samles til dannelse af en enkelt gruppe.
 2. Fremgangsmåde ifølge krav 1, kendetegnet ved, at pakkerne (3)  

 forud for deres opstabling udsættes for en yderligere sammenpresning  

 efterfulgt af komplementær krympning af hylsteret (2).
 3. Fremgangsmåde ifølge krav 1 eller 2, kendertegnet ved, at der på  

 oversiden og undersiden af gruppen af pakker (5) anbringes plane elementer  

 (6,16), der i det mindste delvis dækker oversiden og undersiden af gruppen af  

 pakker (5), og at der som sammenbindingsmidler anvendes bånd (9), der  

 forbinder nævnte plane elementer med hinanden.
 4. Fremgangsmåden ifølge krav 3, kendetegnet ved, at der som plane  

 elementer (15) anvendes sådanne, der langs to parallelle kanter har klapper  

 (16), der placeres an mod sidefladerne af gruppen af pakker (5).
 5. Fremgangsmåde ifølge krav 3 eller 4, kendetegnet ved,at der  

 mellem de plane elementer (15) og den tilsvarende side af gruppen af pakker  

 (5) anbringes mindst et plant forstærkningselement (13).
 6. Fremgangsmåde ifølge et eller flere af kravene 3-5, kendetegnet  

  ved, at der mellem ombindingsmidlerne (9) og de tilhørende plane elementer  

 (6,15) anbringes afstivninger (8, 14).
 7. Fremgangsmåde ifølge krav 6, kendetegnet ved, at  

 ombin-dingsmidlerne (9) placeres i noter (28) i afstivningerne (27) (fig.6).
 8. Fremgangsmåde ifølge krav 3 eller 4, kendetegnet ved, at der  

 anbringes lister (23) på ydersiden af de plane elementer (22), og derefter  

 metalbånd (25), der forbinder enderne af de til det ene plane element  

 tilknyttede lister med enderne af de til det andet plane element tilknyttede  

 lister.
 9. Fremgangsmåde ifølge krav 8, kendetegnet ved, at båndstykkerne  

 (25) fastsømmes til de tilhørende lister (23).
 10. Fremgangsmåde ifølge krav 8 eller 9, kendetegnet ved, at  

 listerne (23) har fast forbindelse med en fælles ramme (24) med hvilken de  

 danner en palle.
 11. Fremgangsmåde ifølge et eller flere af kravene 1-10,  

kendetegnet  ved, at der anbringes plane forstærknings- og  

 beskyttelseselementer (17) på de sider af gruppen af pakker (5), på hvilke  

 der ikke findes ombindingsmidler.
 12. Fremgangsmåde ifølge krav 11, kendetegnet ved, at der som plane  

 forstærknings- og beskyttelseselementer (17) anvendes sådanne, der er  

 udformet med klappen til placering mod hosliggende sideflader af gruppen af  

 pakker (5).
 13. Fremgangsmåde ifølge ethver af kravene 1-12, kendetegnet ved,  

 at gruppen af pakker (5) efter anbringelse af de plane elementer (6, 15),  

 afstivningerne (8) og/eller listerne (23) samt forstærknings- og  

 beskyttelseselementerne (17) placeres i et krympbart hylster.
 14. Fremgangsmåde ifølge ethver af kravene 1-11, kendetegnet ved,  

 at hver gruppe af pakker (5) pakkes ind i et krympbart hylster, at den  

 derefter sammenbindes med en anden lignende gruppe, og at de to pakkegrupper  

 ved hjælp af fælles ombindingsmidler samles til en kompakt enhed.
 15. Fremgangsmåde ifølge krav 6 og 14, kendetegnet ved, at de til  

 undersiden af den øvre gruppe af pakker hørende afstivninger (8) placeres på  

 de til oversiden af den nedre gruppe af pakker hørende afstivninger (8).
 16. Fremgangsmåde ifølge krav 14 og 15, kendetegnet ved, at de to  

 grupper af pakker (5) pakkes ind i et fælles krympbart hylster.
 17. Fremgangsmåde ifølge krav 6 og 13, kendetegnet ved, at to  

 grupper af pakker (5) bindes sammen, den ene på den anden, at de til  

 undersiden af den øvre gruppe hørende lister (23) placeres direkte på  

 oversiden af den nedre gruppe, at de til undersiden af den øvre gruppe  

 hørende lister placeres forsat for de modsvarende lister på oversiden af den  

 nedre gruppe, og at listerne (23) på de to grupper forbindes med hinanden ved  

 hjælp af stive samlemidler (26) til dannelse af en kompakt enhed.
 18. Fremgangsmåde ifølge krav 17, kendetegnet ved, at denne enhed  

 derefter pakkes ind i et krympbart hylster.
 19. Fremgangsmåde ifølge krav 1 og 2, kendetegnet ved, at der til  

 emballering af stablen (5) af pakker anvendes en med klapper (41) udformet  

 emballagekasse (40), hvori pakkerne placeres på højkant, hvorved der dannes  

 mondulenhed (42).
20. Fremgangsmåde ifølge krav 19, kendetegnet ved, at der på en  

 plade (43) anbringes flere modulenheder (42), den ene på den anden, og at den  

 herved opnåede stabel (45) samles ved hjælp af et hylster (46) af  

 plastmateriale, der krympes om modulenhederne (42).« Klagerne i denne sag nedlagde ved skrivelse af 6. april 1989 indsigelse  

 mod udstedelse af patent.
 Klageren har i indsigelsesbegrundelsen bl.a. anført:
 »Ansøgningen angår ifølge fremlæggelsesskrift nr. 154.936 en  

 fremgangsmåde ved emballering af plader af sammentrykkeligt materiale, og ved  

 hvilken der foretages lodret eller vandret opstabling af et antal plader i  

 disses tykkelsesretning, den tilvejebragte stabel indpakkes i mindst et  

 hylster af krympeligt plastmateriale, den indpakkede stabel underkastes en  

 første sammenpresning i retning vinkelret på pladernes storflader, og  

 hylsteret om den sammenpressede stabel bringes til at krympe med henblik på  

 opnåelse af en pakke af sammenpressede plader.
 Fremgangsmåde ifølge ansøgningen angives at være ejendommelig ved, at der  

 foretages en opstabling af et antal ens pakker af sammenpressede plader i  

 disses tykkelsesretning, eventuelt med flere hosliggende stabler, at der på  

 hver endeflade af pakkestablen placeres et stift, plant element, at  

 pakkestablen underkastes en sammenpresning vinkelret på de plane elementer,  

 og at den således sammenpressede stabel af pakker ved hjælp af  

 ombindingsmidler samles til dannelse af en enkelt gruppe.
Det formål, der søges opnået gennem fremgangsmåden, er gennem en  

 sammenpresning af materialet at reducere dets volumen under opbevaring hos  

 fabrikanten eller forbrugeren og under dets transport.
Det er dog en  

 forudsætning, at materialet efter sammenpresningen kan vende tilbage til dets  

 oprindelige form.
Dette formål udgør ikke en ny opgavestilling inden for  

 emballeringsteknik, men er et almindelig kendt problem, der gennem tiderne er  

 blevet løst gennem fremgangsmåder, der i alt væsentligt indeholder de trin,  

 som svarer til det, der angives som ejendommeligt ved fremgangsmåden ifølge  

 ansøgningen.
 Der kan f.eks. henvises til fransk patentskrift nr. 2.216.811, der angår  

 emballering af plader af plastskum.
Ifølge denne kendte fremgangsmåde sammenpresses en stabel af plader  

 vinkelret på pladernes store sideflader efter at der på endefladerne af  

 stablen er anbragt et stift, plant element, og den således sammenpressede  

 stabel af plader samles derefter til dannelse af en enkelt gruppe ved hjælp  

 af ombindingsmidler.
Det kan fra skriftet umiddelbart erkendes, at den eneste  

 forudsætning, der stilles til sammenpresning af en sådan stabel er, at de  

 enkelte elementer i stablen er komprimerbare, og at de er i stand til at  

 genvinde deres oprindelige volumen.
Denne forudsætning anses uden videre  

 forklaring at være opfyldt ved de i henhold til fremgangsmåden ifølge  

 hovedkravets indledning frembragte pakker.
 Eftersom det for fremgangsmåden ifølge ansøgningen ejendommelige således  

 ikke i sig selv er nyt, må den eneste mulige begrundelse for en eventuel  

 patenterbarhed skulle søges i, at der gennem en kombination af de af ansøger  

 som kendt teknik beskrevne fremgangsmådetrin og de ovennævnte  

 fremgangsmådetrin opnås en ny, overraskende virkning.
 Den virkning, der ifølge beskrivelsen skulle svare til den ny,  

 overraskende virkning, omtales i beskrivelsen som den erkendelse, at hvis man  

 deler sammenpresningen op i mindst to sammenpresninger, der hver for sig er  

 mindre end den samlede ønskede sammenpresning, og ved at holde pladerne  

 presset sammen mellem to stive, plane og parallelle elementer, er det muligt  

 at opnå et kompressionsforhold af meget høj værdi på 2-4 eller endog 5, uden  

 at de emballerede plader tager skade af denne sammenpresning.
Denne virkning eller erkendelse er imidlertid ikke ny.
Fra beskrivelsen  

 til USA-patent nr. 3.964.232, se især spalte 2, lin. 40-50, er det kendt at  

 underkaste fibermåtter en første kompression på værdier på op til 2:1 og  

 derefter mellem plane, parallelle plader yderligere at komprimere måtterne  

 til et samlet kompressionsforhold på 6 til 1. Ved kompressionsforhold på 8:1  

 er det ganske vist kun muligt at få materialet til at genvinde noget mere end  

 85% af dets oprindelige tykkelse.
USA-patentskriftet angår ganske vist ikke  

 plader, som er komprimeret ved at blive stablet oven på hinanden under den  

 første kompression, men ved en kompression, der er sket ved en oprulning.
Det  

 er dog ikke vanskeligt at indse, at en stabling af parallelle, pladeformede  

 elementer oven på hinanden under den første kompression er en langt mere  

 skånsom behandling set i forhold til den følgende kompression end den  

 oprulning, der beskrives i USA-patentskriftet.
Den erkendelse, som skulle  

 begrunde den patentansøgte fremgangsmådes patenterbarhed, er således ikke ny,  

 men er blot kendt viden inden for emballering af sammentrykkelige materialer.
Ansøgningen synes således blot at angå almindeligt kendte  

 fremgangsmådetrin ved emballering af kompressible materialer, og ved den  

 specifikt angivne kombination af materialer og fremgangsmådetrin opnås der  

 ikke andet end, hvad en fagmand måtte forvente rent additivt at opnå gennem  

 anvendelse af de angivne og hver for sig kendte fremgangsmådetrin.
Jeg skal  

 derfor anmode om, at ansøgningens hovedkrav afslås.
Ansøgningen indeholder et stort antal uselvstændige krav, i forbindelse  

 med hvilke der ikke i beskrivelsen angives at være opnået nogen særlig  

 virkning.
Ansøger selv antyder derved, at disse krav hverken hver for sig  

 eller samlet angiver af fremgangsmåden ifølge hovedkravet afhængige  

 opfindelser, men at de blot udgør udførelsesformer for denne.
Jeg kan  

 bekræfte, at jeg heller ikke finder, at disse krav angiver anden end rent  

 fagmæssige træk.
I realiteten angiver disse krav blot enkle og inden for  

 emballeringsteknik trivielle ting, såsom anbringelse af planker eller dragere  

 under de anvendte sammenbindingsmidler for at opnå en yderligere afstivning  

 eller for at hjælpe til en stabling, hvor grupperne kan håndteres med en  

 gaffeltruck.
Det må anses for en kilde til bekymring, hvis sådanne generelt  

 bagatelagtige træk kan anvendes som begrundelse for opnåelse af en  

 patentbeskyttelse.« Ansøgeren imødegik ved skrivelse af 16. november 1989 indsigelsen og  

 udtalte:
 »Ved enhver fremgangsmåde til emballering af sammentrykkeligt  

 materiale kan man i de forskellige trin forvente at finde operationer til  

 opstabling, operationer til sammenpresning og operationer til samling.
 Det forhold at sådanne operationer hver for sig ikke er nye kan på ingen  

 måde gøre fremgangsmåden ifølge opfindelsen upatenterbar, da denne  

 fremgangsmåde indbefatter en ganske bestemt række på otte specifikke træk, og  

 primært bygger på erkendelsen af det hensigtsmæssige i at dele  

 sammenpresningen op i to partielle sammenpresninger.
 Denne tanke og den angivne række af specifikke træk kan ikke udledes fra  

 de to modhold, indsigeren baserer sig på, nemlig FR-A 2 216 811 og USA 3 964  

 232.
 Medens det fremlagte krav 1 angiver, at fremgangmåden vedrører emballering  

 af plader af sammentrykkeligt materiale, går US patent nr. 3 064 232 ud på  

 som udgangsmateriale, at anvende en oprullet bane af fibermateriale.
 Det angives, spalte 2, linie 17-39, at fiberbanen oprulles  

 »løst« (wound loosely) i takt med tilførslen af banematerialet, og  

 at rullerne presses sammen (fig. 4-8) til dannelse af parallelepipediske  

 pakker.
Den mindre sammenpresning (spalte 2, linie 25: »little  

 compression«), der opstår under baneoprulningen, kan næppe undgås, men  

 den holdes på så lav en værdi, at der ikke forekommer stress (hoop stress,  

 linie 27), der kunne føre til fiberbrud.
Iøvrigt kan man også på fig 1 se, at  

 de enkelte vindinger af rullen har samme godstykkelse som den ankommende  

 bane.
 At patentkravet i US-A-3.964,232 fremgår det, (pkt. a og b), at banen  

 oprulles »løst« i takt med tilførslen af banen, at rullen (jfr.  

 pkt. c) »confineres« i et volumen, hvis diameter vokser i  

 hovedsagen som rullediameteren således at kompressionen er på mindre end 2:1,  

 og at rullen derefter (pkt. d) udsættes for en kompression på mindst 6:1.
US-A3.964.232 angiver således intet om sammenpresning og emballering af  

 plader af sammentrykkeligt materiale.
Sagkyndige erkender, at emballeringen  

 af paneler eller plader af mineralsk uld er væsentlig mere kritisk end  

 emballering af fiberbanerulle, bl.a. fordi de normalt har en større vægtfylde  

 og derfor en noget lavere evne til at genvinde den oprindelige tykkelse, når  

 sammenpresningen hører op.
Det skal her erindres, at tykkelsesgenvindingsevnen for en oprullet  

 fiberbane kalkuleres ud fra en teoretisk tykkelse mindre end tykkelsen for  

 den færdige bane, hvorfor tykkelsesgenvindingsværdier på mere end 100% er  

 normale.
Her må det understreges, at de i spalte 2, linie 41-51 i  

 US-patentskriftet angivne værdier:
udgangsmateriale: 5 1/4 inch kompressionsforhold: 8:1 genvundet tykkelse: 4 1/4 - 5 inch svarer til tykkelsesgenvinding på kun 85%.
 I indsigelsesbegrundelsen (side 3, linie 7) erkendes det, at den første  

 kompression i henhold til US-A-3.964.232 sker ved oprulning, men indsigeren  

 dokumenterer ikke det i den efterfølgende sætning fremsatte synspunkt:
»Det er dog ikke vanskeligt at indse, at en stabling af parallelle,  

 pladeformede elementer oven på hinanden under den første kompression er en  

 langt mere skånsom behandling...« Med denne sætning erkender indsigeren faktisk, at der forud for nærværende  

 opfindelse foreslå et uløst problem, og opfindelsen løser jo dette problem  

 ved den specifikke række af fremgangsmådetrin, der er angivet i det fremlagte  

 krav 1.
 I den til nærværende ansøgning svarende EP-ansøgning nr. 82 40 1432.8 (EP  

 72 302 B1) har indsigeren (Rockwool International) også rejst indsigelse på  

 basis af en række dokumenter, herunder det i nærværende ansøgning, side 1,  

 linie 20, omtalte FR-A-2 400 862, svarende til EP 22 417. Kopi af denne  

 indsigelsesbegrundelse er vedlagt.
 Efter at ansøgeren den 30. januar 1989 har besvaret indsigelsen, som det  

 fremgår af vedlagte kopi, har indsigeren ved et indlæg dateret 24 april 1989  

 (kopi vedlagt) uddybet sine argumenter.
 Ved en NOTIFICATION EPC art. 101(2) og Rule 58(1-3) dateret 3. august 1989  

 har EP-indsigelsesafdelingen fastholdt, at fremgangsmåden, som angivet i krav  

 1, med 8 trin svarende nøjagtigt til de otte træk i nærværende ansøgnings  

 patentkrav 1, og som angivet i de krav ikke kan anses for at være foregrebet  

 af de anførte modhold, herunder også det US-patent 3.964.232, som indsigeren  

 nu fremhæver i nærværende sag.
 Under pkt. 2 i nævnte NOTIFICATION anføres det, at indsigelsesafdelingen  

 ved EPO finder sig i stand til at tage endelig beslutning den behov for  

 mundtlig forhandling.
 Ved et indlæg dateret 2. oktober 1989 har indsigeren bemærket, at efter at  

 indsigelsesafdelingen har fastlagt, at fremgangsmåden ifølge EP-patentkrav 1  

 (svarende til det fremlagte krav 1) skal ses på basis af de 8 angivne  

 karakteriserende træk, blev det besluttet, at trække anmodningen om mundtlig  

 forhandling tilbage.
Af det foregående fremgår det, - at Patentdirektoratet har vurderet patenterbarheden korrekt i relation  

 til modhold, - at EPO ligeledes har godkendt patenterbarheden og - at EP-indsigelsesafdelingen ingen grund har fundet til at anfægte  

 patenterbarheden.
Vi skal derfor henstille, at indsigelsen afslås og at patentet bevilges i  

 sit nuværende omfang.' Patentdirektoratet besluttede ved skrivelse af 28. august 1991 at udstede  

 patent, idet indsigelsen blev afvist med følgende begrundelse:
»Ved fremgangsmåden ifølge opfindelsen stables et antal plader, der  

 indpakkes i et hylster af krympeligt plastmateriale, den indpakkede stabel  

 sammenpresses og hylstret krympes om stablen.
Et antal ens pakker af  

 sammenpressede plader stables herefter, eventuelt med flere hosliggende  

 stabler, og et stift plant element placeres på hver endeflade af stablen.  

 Efter yderligere en sammenpresning af pakkestablen ombindes denne til en  

 enkelt gruppe.
US patentskrift nr. 3.964.232 beskriver en fremgangsmåde til at  

 sammenpresse oprullede baner af fibermateriale.
Materialebanerne oprulles  

 ifølge spalte 2 linie 17-35 så løst, at rullerne danner en ellipseformet  

 spiral.
Et antal løstoprullede baner stables herefter og sammenpresses let  

 hvorefter yderligere en rulle tilføres stablen, som derefter sammenpresses i  

 en operation og indføres i en emballage.
US skriftet angiver således en fremgangsmåde til sammenpresning af ruller  

 af materiale, og ved denne fremgangsmåde bliver nogle af rullerne  

 sammenpresset af to omgange, men formålet med den første sammenpresning ses  

 udelukkende at have til formål at gøre plads for yderligere en rulle uden at  

 have en for stor indbygningshøjde for pressen.
Den sidste tilførte rulle  

 bliver således kun udsat for en sammenpresning.
FR patentskrift nr. 2.216.811 beskriver en fremgangsmåde til at emballere  

 plader af plastskum.
Skumplastpladerne stables og forsynes med et plant,  

 stift element på begge ender af stablen hvorefter denne sammenpresses i en  

 operation og sammenbindes til en enkelt gruppe.
 FR skriftet angiver således en fremgangsmåde, der svarer til indholdet i  

 den kendetegnende del af ansøgningens krav 1.
 En væsentlig forskel på FR skriftet og ansøgningen er imidlertid, at FR  

 skriftet angiver en fremgangsmåde til sammenpresning af enkelte plader mens  

 fremgangsmåden ifølge ansøgningen forudsætter, at pladerne først er stablet,  

 indpakket i et hylster af krympeligt plastmateriale, har gennemgået en første  

 sammenpresning og at hylstret er krympet omkring den sammenpressede stabel.  

 Det er således ikke enkelte plader der gennemgår den efterfølgende proces,  

 men pakker af sammenpressede, emballerede plader.
 Ved fremgangsmåden ifølge ansøgningen opnås en kraftigere sammenpresning  

 af pladerne end hvad der kan opnås ved en enkelt sammenpresning, når det  

 samtidig forudsættes, at pladerne skal kunne vende tilbage til deres  

 oprindelige form når sammenpresningen ophører, og pladernes mekaniske  

 egenskaber ikke forringes.
Vi har derfor vedtaget at meddele patent på grundlag af  

 fremlæggelsesskrift nr. 154.936 uden ændringer.« Denne afgørelse har klageren ved skrivelse af 22. oktober 1991 indbragt  

 for Patentankenævnet med påstand om, at Patentdirektoratets afgørelse  

 omstødes, og ansøgningen afslås.
Klageren har i ankebegrundelsen bl.a.  

 anført:
 »Ifølge krav 1 søger Isover Saint-Gobain patent på en fremgangsmåde  

 ved emballering af plader af sammentrykkeligt materiale og ved hvilken:
1 der foretages lodret eller vandret opstabling af et antal plader i  

 disses tykkelsesretning 2 den tilvejebragte stabel indpakkes i mindst et hylster af krympeligt  

 plastmateriale 3 den indpakkede stabel underkastes en første sammenpresning i retning  

 vinkelret på pladens storflader 4 hylsteret om den sammenpressede stabel bringes til at krympe med henblik  

 på opnåelse af en pakke af sammenpressede plader 5 at der foretages opstabling af et antal ens pakker af sammenpressede  

 plader i disses tykkelsesretning, eventuelt med flere hosliggende stabler 6 at der placeres på hver endeflade af pakkestablen et stift plant element 7 at pakkestablen underkastes en anden sammenpresning i retning vinkelret  

 på de plane elementer 8 at den således sammenpressede stabel af pakker samles til dannelse af en  

 enkelt gruppe.
 Dette har vi gjort indsigelse imod med henvisning til US patent 3964 232  

 og FR patent 2216 811.
Hertil har Patentdirektoratet i sit afslag side 1 nederst og side 2 sagt US patentskrift nr. 3.964.232 beskriver en fremgangsmåde til at  

 sammenpresse oprullede baner af fibermateriale.
Materialebanerne oprulles  

 ifølge spalte 2 linie 17-35 så løst, at rullerne danner en ellipseformet  

 spiral: Et antal løstoprullede baner stables herefter og sammenpresses let  

 hvorefter yderligere en rulle tilføres stablen, som derefter sammenpresses i  

 en operation og indføres i en emballage.
US skriftet angiver således en fremgangsmåde til sammenpresning af ruller  

 af materiale, og ved denne fremgangsmåde bliver nogle af rullerne  

 sammenpresset af to omgange, men formålet med den første sammenpresning ses  

 udelukkede at have til formål at gøre plads for yderligere en rulle uden at  

 have en for stor indbygningshøjde for pressen.
Den sidste tilførte rulle  

 bliver således kun udsat for en sammenpresning.
Dette er kun delvis korrekt.
US-skriftet viser, hvorledes man først kan  

 indpakke og komprimere noget komprimerbart materiale.
Herefter lægges dette  

 materiale oven på tidligere indpakket materiale, og det stablede materiale  

 komprimeres yderligere, og den samlede stabel samles til en enkelt gruppe ved  

 hjælp af et hylster.
Det er ikke korrekt, at materialet i alle rullerne ikke  

 er komprimeret i oprulleren.
Derefter bliver rullerne komprimeret mindst en  

 gang til i stableprocessen.
US patentskriftet har således opdelt  

 sammenpresningen i mindst to partielle sammenpresninger.
US patentet angiver  

 den erkendelse som ansøgeren i den foreliggende patentansøgning omtaler i sin  

 beskrivelse side 2 linie 20-29.
 Den samme erkendelse fremgår ligeledes af ansøgerens egen dansk  

 patentansøgning nr. 723/81.
Her er beskrevet, hvorledes ruller af komprimerbart materiale stables oven  

 på og ved siden af hinanden.
På over- og undersiden af stablen anbringes et  

 stift element.
Pakkestablen samles med bånd til dannelse af en enkelt gruppe.
Der er ikke i ans. nr. 734/81 beskrevet, hvorledes de enkelte ruller er  

 indpakket.
En fagmand ved, at sådanne ruller er indpakket, som f.eks. angivet  

 i det tidligere nævnte US patent 3964 232. Det stive element, der bruges ved  

 indpakning af stablen i DK ans. 723/81, er ikke helt plan.
Det kan dog ikke  

 begrunde et patent at udskifte et stift plant element indeholdende enkelte  

 nedbøjninger med et helt plant stift element som i den foreliggende  

 patentansøgning.
De stive elementer har det samme formål i begge tilfælde.
Det skal iøvrigt bemærkes, at i beskrivelse til DK ans. nr. 723/81 side 8  

 linie 8 til 15 er påpeget, at ruller kan udskiftes med f.eks. pakker med form  

 som parallelepidedem.
Sådanne pakker kan være varmeisoleringsplader indpakket  

 med kompression som angivet i DK patent 127499.
Den eneste forskel mellem den foreliggende patentansøgning og DK ans. nr.  

 723/81 er det stive element, der lægges på stablen af pakker.
Begge plader er  

 med til at holde de enkelte pakker sammen og beskytte dem.
Det kan efter vor  

 opfattelse ikke være patenterbart at udskifte en stiv plade indeholdende  

 enkelte profiler med en plan stiv plade, når begge plader har det sammen  

 formål at være med til at holde sammen og beskytte det indpakkede  

 materiale.« Ansøgeren har i skrivelse af 16. juni 1992 nedlagt påstand om stadfæstelse  

 og har anført følgende:
 »Nærværende opfindelse angår en fremgangsmåde ved emballering af  

 plader af sammentrykkeligt materiale.
 Et antal plader (1) stables op i deres tykkelsesretning (fig. 1a)  

 Stabelhøjden er f.eks. på 600 mm.
Stablen indpakkes i et hylster (2) af krymbart materiale og presses sammen  

 i retning vinkelret på pladernes storflader.
Herved bibringes pakken en højde  

 på 480 mm.
 Derefter bringes hylsteret (2) om den sammenpressede stabel til at krympe  

 med henblik på opnåelse af en pakke af sammenpressede plader (1).
Ifølge det fremlagte krav 1 karakteriseres fremgangsmåde ved - at der foretages opstabling af et antal ens pakker af sammenpressede  

 plader i disses tykkelsesretning, eventuelt med flere hosliggende stabler, - at der placeres på hver endeflade af pakkestablen et stift, plant  

 element (12), - at pakkestablen underkastes en anden sammenpresning i retning vinkelret  

 på de plane elementer (12), og - at den således sammenpressede stabel af pakker (5) ved hjælp af  

 ombindingsmidler samles til dannelse af en enkelt gruppe.
 I opfindelsen indgår der 4 bestanddele: plader 1 af sammentrykkeligt  

 materiale, et krympbart hylster 2, en stabel af pakker af sammenpressede  

 plader og to stive, plane elementer (12).
 I beskrivelsesindledning angives det klart og tydeligt, at sigtet er at de  

 emballerede plader af sammentrykkeligt materiale, når de bliver pakket ud,  

 kan vende tilbage til deres oprindelige form, dvs. ikke udviser permanent  

 deformation forårsager af sammenpresningen.
 Til patentdirektoratets udmærkede analyse af betydningen af US 3 964 232  

 og overfor klagerens argumenter i relation til dette modhold kan vi tilføje  

 følgende.
 Dette modhold beskriver en teknik, hvor der produceres en fiberbane, der  

 ved hjælp af et skæreblad (75, 77) deles op i indbyrdes separerbare afsnit,  

 og som tilføres en oprullemaskine.
Det angives flere steder i dette patentskrift, at rullerne er løst  

 oprullet, jf. f.eks. spalte 2, linie 22-25, og spalte 5, linie 18: »Compression is avoided« spalte 5, linie 24: »to aviod compression« spalte 4, linie 44, 45: »a compression of less than2:1 is imposed in  

 winding the roll.
 Af hele beskrivelsen til dette patentskrift fremgår det, at der tilsigtes  

 minimal kompression under oprulning.
 Der er ikke anvendt et hylster til indpakning af enkelt rullerne, som  

 direkte overføres til kompressionskammeret 61.
 Under den anden fase i teknikken ifølge dette patentskrift opstables et  

 antal ruller i kammeret 61, hvorpå der foretages sammenpresning af stablen i  

 et forhold på mindst 6:1, f.eks. 8:1, og som allerede nævnt i vor imødegåelse  

 af indsigelsen har sådanne oprullede baner en tykkelsesgenvinding efter  

 udpakning på kun 85%.
 Det er iøvrigt ret interessant at gennemgå sekvensen af trin under  

 henvisning til fig. 4 til 8 i US patentskriftet.
 Fig. 4. Der er lagt 3 ruller i kammeret 61, nemlig tre løst oprullede  

 ruller, hvor man har bestræbt sig på mest muligt at undgå en forudgående  

 sammenpresning.
 Fig. 5. De tre ruller 26 presses sammen ved hjælp af stempelpladen 64. Der  

 er intet der holder disse tre ruller i sammenpresset tilstand, når  

 stempelpladen 64 derefter løftes for at skabe plads til endnu en rulle (fig.  

 6), og hvis man betragter denne fig. 6 må man indse, at de tre forudgående  

 ruller næppe vil holde sig i sammenpresset tilstand.
 Fig. 7 viser den totale sammenpresning af de fire ruller og fig. 8 viser,  

 hvorledes de så føres ind i en pose 68. Der er heller intet angivet i  

 patentskriftet om, hvorledes en fyldt pose 68 forhindres i at bule ud og få  

 oval tværsnitsform, når rullernes iboende elasticitet gør sig gældende.
 Man må konkludere, at der intet er i dette US patentskrift, der kan  

 anspore sagkyndige til at dele sammenpresningen op i mindst to partielle  

 sammenpresninger, som i henhold til opfindelsen.
 Klagebegrundelsen henviser også til ansøgerens danske ansøgning nr. 723/81  

 svarende til det i fremlæggelsesskriftet nævnte FR patent nr. 2.460.862.
 Denne ansøgning handler om pakker af ruller af isolationsfibermaterial.
Det klare formål i denne ans. nr.
DK 723/81 er angivet på side 2, linie  

 23-30, nemlig at det sammentrykkelige materiale kun i begrænset omfang  

 trykkes sammen og derved undgår permanent deformation, og at pakkerne (af  

 ruller) egner sig til håndtering med fx gaffeltruks.
Sidst i beskrivelsen til denne ans. nr.
DK723/81 angives det, at den  

 beskrevne fremgangsmåde også kan finde anvendelse for genstande af  

 sammentrykkeligt materiale, som ikke har form som ruller, eksempelvis blokke  

 af plastskum eller pakker af varmeisolationsmateriale, under den  

 forudsætning, at formen af genstandene gør det muligt at anvende profilerede  

 yderplader med passager for tænderne på et håndteringsapparats gaffel.
 Klagerens argument, at det ikke kan begrunde et patent at udskifte et  

 stift plant element indeholdende enkelte nedbøjninger (?) med et helt plant  

 stift element som i den foreliggende patentansøgning, og at stive elementer  

 har det samme formål i begge tilfælde er således helt misvisende.
 De plane, stive elementer i ans. nr. 723/81 tjener ganske vist til  

 sammenpresning af rullerne (rullediameterreduktion på mellem 10 og 25%), men  

 primært til at give mulighed for håndtering med gaffeltruck ved at skabe  

 plads for gaffeltænderne.
Fig. 1c i fremlæggelsesskriftet viser en pakke, der har en stort set  

 »oval« tværsnitsform.
Når flere sådanne pakker stables op mellem to  

 plane elementer 12 og presses sammen (pilen F1 i fig. 1d) forsvinder denne  

 ovale form, hvorfor plane stive elementer »med nedbøjninger«, dvs.  

 profilerede plader som DK 723/81 ikke kan benyttes.
 På grund af de profilerede pladers specielle form i DK 723/81 er der en i  

 det væsentlige radial sammentrykning af rullerne og der er kun tale om en  

 sammenpresning, hvorimod den anden (partielle)sammenpresning i henhold til  

 opfindelsen tjener til at bibringe pakkerne deres rektangulære tværsnitsform,  

 jf. fig. 1d, hvorved den »ovale« form forsvinder.
Desuden skal det bemærkes, at DK 723/81 intet angiver om indpakning i  

 krympefolie.
Læren fra DK 723/81 er, at der er sammenpresning af rullerne -  

 mellem de profilerede plader - på mellem 10 og 25%.
 Af fremlæggelsesskriftet fremgår det, at man successivt går fra en  

 tykkelse på 600 mm til en tykkelse på 480 mm (kompression på 20%) og derefter  

 til 350 mm (kompression på 37%, stadigvæk uden de stive elementer) og endelig  

 ned til 220 mm (kompression på 37% mellem de stive elementer: dvs. total  

 kompression på næsten 60%.
DK fremlæggelsesskrift 127 499 angiver ikke meget andet end, at en stabel  

 af sammenpressede plader 2 pakkes ind i en bane af indpakningsmateriale 14,  

 der kan være folie, papir, hessian eller lignende.
Der er intet angivet om  

 endnu en sammentrykning, der kan føre til opnåelse af den pakkeform, som er  

 vist i fig. 1C i fremlæggelsesskriftet og reelt taler dette dokument kun om  

 dannelse af pakken uden nogen angivelse som helst af kompressionsforholdet.
Som anført i vor imødegåelse af Indsigelsen har Patentdirektoratet  

 vurderet patenterbarheden korrekt i relation til modhold, og bekræftet dette  

 standpunkt ved beslutning om patentvedtagelse.
Som også anført i vor  

 imødegåelse af indsigelsen - på iøvrigt nøjagtigt det samme grundlag - kom  

 EPO også til den samme konklusion, at opfindelsen er patenterbar.' Klageren har i skrivelse af 28. september 1992 fremsat følgende  

 bemærkninger i anledning af ansøgers imødegåelse af klagebegrundelsen:
 »Det skal bemærkes, at ansøgerne i sin imødegåelse side 2, 3. sidste  

 afsnit indrømmer, at der i US p 3 964 232, er nævnt, at der sker en  

 kompression af måtten ved oprulningen.
 Med hensyn til bemærkningerne i imødegåelsen side 3, 1. afsnit om  

 tykkelsesgenvinding på 85% i US p 3 964 232 skal bemærkes, at der i dette  

 skrift spalte 2, linie 44-59 er nævnt, at tykkelsesgenvindingen kan være op  

 til 95%.
 Vi kan således ikke være enig i ansøgerens konklusion i imødegåelsen side  

 3, 3. sidste afsnit.
 US p 3 964 232 angiver en opdeling af sammenpresningen i to partielle  

 sammenpresninger for at opnå bedst mulig tykkelsesgenvinding.
 Med hensyn til ansøgerens bemærkninger, fra side 3 nederst i imødegåelsen,  

 til det modholdte skrift DK patentansøgning nr. 723/81, skal det bemærkes, at  

 det er korrekt, at der i dette skrift kun direkte er omtalt en sammenpresning  

 af pakker af varmeisolationsmaterialer, som ikke har form som ruller.
Imidlertid ved en fagmand, at sådanne pakker bliver indpakket under  

 kompression.
Et eksempel på en sådan indpakning er givet i det af os angivne  

 danske fremlæggelsesskrift 127 499.
 Det må derfor efter vor opfattelse være nærliggende for en fagmand at  

 kombinere det, der angives i dansk patentansøgning nr. 723/81 med det, der  

 angives i dansk fremlæggelsesskrift 127 499.
 En sådan kombination giver det, der er angivet i den foreliggende  

 patentansøgning nr. 3439/82, nemlig en sammenpresning, der er delt op i to  

 partielle sammenpresninger.
Det må konstateres, at det er kendt fra dansk fremlæggelse nr. 127 499 at  

 komprimere mineraluldsplader og indpakke disse i plastfolie.
Fra dansk  

 patentansøgning nr. 723/81 er det kendt at stable sådanne pakker og  

 komprimere dem yderligere mellem to plader og sammenholde stablerne ved  

 ombindingsmidler.
Det er denne kendte viden ansøgeren forsøger at patentere igen.« Ansøgeren har i et supplerende indlæg af 5. november 1992 til imødegåelse  

 af klagebegrundelsen bl.a. anført følgende:
 »Ifølge US-A- 3 964 232 anbringes glasfiberbanen 18 på en dækbane 19,  

 som ifølge spalte 3, linie 60-65 kan være klæbende (asphaltic adhesive),  

 hvorpå disse to sammensatte baner føres igennem et udstyr 75,76,77 til  

 »partiel overskæring« af de to sammensatte baner (cuts 72 - fig.  

 9).
 Formålet med denne partielle overskæring af de sammensatte baner forud for  

 baneoprulningen er at give brugeren mulighed for at rive baneafsnit fra  

 hinanden.
 Der er intet i dette dokument, der angiver, hvorledes en »løst  

 oprullet rulle« (loosely wound rools - spalte 5, linie 30) placeres i  

 kassen eller kartonen 58, og dermed intet om sådanne skæringsliner 72 kommer  

 til at falde sammen med de linier, hvor banematerialet »foldes« når  

 en eller flere ruller i kassen 58 presses sammen ved hjælp af stempelfladen  

 64.
 Det ses således - og dette standpunkt har Patentdirektoratet tiltrådt i  

 begrundelsen for patentvedtagelse - at der ikke ved US-A- 3 964 232 er tale  

 om sammenpresning af plader, der er parallelle med hinanden, kun  

 sammenpresning af løst oprullede baner.
 Desforuden gentager Appellanten sin påstand, at det på basis af  

 DK-ansøgningen 723/81 og DK fremlæggelsesskrift nr. 127 499 skulle være  

 nærliggende for fagmanden at kommer frem til fremgangsmåden ifølge  

 opfindelsen.
Der er ikke ved denne gentagelse af påstanden fremført noget, som ikke  

 allerede er blevet diskuteret og oplyst fyldestgørende under  

 indsigelsesproceduren og ved vor imødegåelse af klagebegrundelsen.' Patentankenævnet har behandlet sagen på sit møde den 30. november 1993.
 Ingen af parterne gav møde.
 Ankenævnet skal udtale:
Idet der ikke findes grundlag for at tilsidesætte det af Direktoratet  

 udøvede skøn bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
F.
Grønbæk.
T.
Laubst.
B.
Lindberg Møller.
