Under Henvisning til Hr.
Politidirektørens Skrivelse af 18. December 1947  

 vedrørende en Forespørgsel fra Overlægen ved X Hospitals psykiatriske  

 Afdeling om, hvorvidt og i bekræftende Fald i hvilket Omfang  

 Tvangsindlæggelse af sindssyge kan finde Sted, uden at der indhentes  

 Erklæring fra en Læge udenfor Hospitalet, skal man meddele, at  

 Tvangsindlæggelse i særlig paatrængende Tilfælde, f.Eks. af Personer, der  

 antræffes i formentlig sindssyg Tilstand paa Gader eller andre offentlige  

 Steder, eller hvor der foreligger selvmordsforsøg eller overhængende Fare for  

 Voldshandlinger af den syge, som anført i Justitsministeriets Cirkulære Nr.  

 133 af 28. Juni 1938 kan finde Sted uden forudgaaende Lægeerklæring, men at  

 en saadan Erklæring, saafremt den tvangsindlagte indenfor de sidste 4 Uger  

 har været tilset af en Læge udenfor Hospitalet, bør fremskaffes efterfølgende  

 fra denne Læge.
 Det fremhæves, at det maa iagttages, at Tvangsindlæggelse uden forud  

 tilvejebragt Erklæring fra en Læge udenfor Holspitalet kun maa finde Sted,  

 hvor Nødvendigheden af Indlæggelsen skønnes uomtvistelig, og det ikke er  

 muligt at afvente Tilkaldelse af en Læge.
