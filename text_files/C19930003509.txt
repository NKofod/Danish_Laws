 I medfør af § 3 a, stk. 6 i lov om visse forhold på  

 telekommunikationsområdet, jf. lovbekendtgørelse nr. 398 af 13. maj 1992,  

 fastsættes:
 § 1.  Service 900-Nævnet består af 3 medlemmer, der  

 udpeges af ministeren for kommunikation og turisme for 4 år ad gangen.
 § 2.  Nævnet har ifølge lovens § 3 a følgende opgaver:
 § 3.  Nævnets formand tilrettelægger nævnets arbejde  

 og leder forhandlingerne på nævnets møder.
 Stk. 2.  Møderne afholdes normalt een gang om måneden.
 Stk. 3.  Mødeindkaldelsen skal være skriftlig og  

 indeholde forslag til dagsorden for mødet.
 Stk. 4.  Der tages beslutningsreferat af møderne.  

 Referatet sendes til medlemmerne sammen med mødeindkaldelse til næste møde.
 Stk. 5.  Referatet godkendes på det følgende møde.
 § 4.  Klager indsendes til nævnet under følgende  

 adresse: Service 900-Nævnet, Telestyrelsen, Holsteinsgade 63, 2100 København  

 Ø.
 Stk. 2.  Kun skriftlige klager fra navngivne personer  

 eller virksomheder behandles af nævnet.
 § 5.  Før nævnet træffer afgørelse i en sag, skal  

 udbyderen af service 900-tjenesten have adgang til at gøre sig bekendt med  

 det for nævnet foreliggende materiale og til at udtale sig om sagen, jf. dog  

 reglerne i forvaltningslovens § 19, stk. 2.
 Stk. 2.  Åbenbart grundløse klager kan nævnet afvise  

 uden at inddrage udbyderen.
§ 6.  Nævnet er beslutningsdygtigt, når to medlemmer  

 er til stede.
Dog skal formanden altid deltage.
 Stk. 2.  Nævnet træffer beslutning ved stemmeflerhed.  

 Ved stemmelighed er formandens stemme udslagsgivende.
 Stk. 3.  Hvis forholdene gør det påkrævet, kan formanden  

 i sager af særlig hastende karakter træffe afgørelse på nævnets vegne.
 § 7.  Telestyrelsen stiller sekretariatsbistand til  

 rådighed for nævnet.
 Stk. 2.  Afgørelser truffet af nævnet kan underskrives i  

 sekretariatet på nævnets/formandens vegne.
§ 8.  Nævnet udarbejder løbende en beretning om  

 nævnets virksomhed.
Beretningen sendes til ministeren for kommunikation og  

 turisme.
 § 9.  Vederlag til nævnets medlemmer m.v. udredes af  

 Telestyrelsen.
 § 10.  Medlemmer af nævnet og dets sekretariat er  

 underkastet forvaltningsloven (lov nr. 571 af 19. december 1985), herunder  

 bestemmelserne om tavshedspligt.
