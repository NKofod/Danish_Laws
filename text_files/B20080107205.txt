Bekendtgørelse om ændring af bekendtgørelse om byggeskadeforsikring § 1 I bekendtgørelse nr. 1292 af 24. oktober 2007 om byggeskadeforsikring foretages følgende ændringer:
 1. I § 26, stk. 2, nr. 1, indsættes før »totalentreprenør«: »professionelle bygherre,«.
 2. § 28, stk. 2 og 3, affattes således:
 »Stk. 2. Den bearbejdede eftersynsrapport vil være tilgængelig for sikrede og forsikringsselskabet via Den Offentlige Informationsserver (OIS). Den bearbejdede eftersynsrapport fra 1-års eftersynet skal være tilgængelig senest 11 måneder efter, at forsikringen er trådt i kraft, jf. dog stk. 3. Den bearbejdede eftersynsrapport fra 5-års eftersynet skal være tilgængelig senest 4 år og 11 måneder efter, at forsikringen er trådt i kraft, jf. dog stk. 3.
Stk. 3. Hvis eftersynsindberetningen og skadesoversigten ikke er kommet frem til Erhvervs- og Byggestyrelsen inden udløbet af de frister, der er fastsat i § 27, stk. 2, og Erhvervs- og Byggestyrelsen derfor i medfør af § 20 har rekvireret et eftersyn, vil den bearbejdede eftersynsrapport være tilgængelig via OIS hurtigst muligt efter modtagelsen af eftersynsindberetningen og skadesoversigten.« 3. I  § 28  indsættes som stk. 4 :
»Stk. 4. Uanset stk. 2 og 3 kan den bearbejdede eftersynsrapport ligeledes rekvireres af sikrede, af forsikringsselskabet og af den professionelle bygherre ved henvendelse til Erhvervs- og Byggestyrelsen.« 4. I § 29, stk. 2, ændres »året« til: »måneden«.
 5. I § 32, stk. 2, nr. 1, indsættes før »totalentreprenør«: »professionelle bygherre,«.
 6. I  § 37  indsættes som stk. 2 :
»Stk. 2. Forsikringsselskabet giver hurtigst muligt Erhvervs- og Byggestyrelsen elektronisk besked om udbedringen.« § 2 Bekendtgørelsen træder i kraft den 12. november 2008. Dog træder § 1, nr. 4, i kraft den 1. juli 2009.
