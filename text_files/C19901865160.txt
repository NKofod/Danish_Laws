Forord Afgiftspligtigt vareområde Afgiftspligtige varer Afgiftsfri varer Afgiftens størrelse Registrering Pligtig registrering Frivillig registrering Registreringsanmeldelse Krav til lokaler Ændringer i og ophør af virksomheden Tilførsel af afgiftspligtige varer Indkøb her i landet Import Opgørelse af den afgiftspligtige mængde Fremstillingsvirksomheder Mellemhandlere Afgiftsfri udlevering Til andre registrerede virksomheder Udførsel Til provianteringsvirksomheder Til diplomater Til fremstilling af medicinalvarer Til bevillingsvirksomheder Prøver Indbrud og brand Beskadigede eller fordærvede varer Returvarer Regnskab Faktura Lageroptælling Opbevaring Edb-bogføring Afregning af afgift Afgiftsangivelse Indbetaling af afgift Kredit mod sikkerhedsstillelse Restancer Hæftelse for afgift Råstofafgift Råstofafgift af importerede varer Afgiftspligtigt vareområde og afgiftssatser Chokoladefremstillingsvirksomheder Råstofafgift af danske hasselnødder Afgiftspligtige varer Afgiftens størrelse Registreringspligtige virksomheder Opgørelse af den afgiftspligtige mængde Angivelse og betaling af afgift Regnskab Dækningsafgift Afgiftspligtigt vareområde Afgiftssatser Kontrolregler Told- og Skattevæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Klagevejledning Momsnævnet Bilag 1. Lov om afgift af chokoladeog sukkervarer mm 2. Fortegnelse over blanketter mv Hvor kan De få flere oplysninger? Forord Vejledningen er til brug for virksomheder, der er registreret hos told- og  

 skattevæsenet, fordi de fremstiller eller driver mellemhandel med varer, som  

 er afgiftspligtige efter lov om afgift af chokolade- og sukkervarer mm.
 Vejledningen indeholder de vigtigste regler for virksomheden.
 Har De brug for flere oplysninger, er De velkommen til at henvende Dem til  

 told- og skatteregionen.
 En fortegnelse over told- og skatteregionerne findes bag i vejledningen.
Afgiftspligtigt vareområde Afgiftspligtige varer Følgende varer er omfattet af afgiftspligten:
 1. Chokolade og chokoladevarer, kakaomasse,  

 kakaopulver, kakaosmør og kakaopræparater af enhver art.
 Afgiftspligten omfatter alle kakaopræparater, bortset fra de nedenfor  

 specielt omtalte kakaoholdige produkter, der på nærmere fastsatte betingelser  

 kan holdes uden for afgiftspligten.
 2. Lakridssaft, lakrids og lakridsvarer af enhver art.  

 Pulveriseret lakridsrod og blandinger af salmiak og lakridsrod o lign.
 3. Masser helt eller delvis fremstillet af mandler,  

 nødder eller andre kerner af enhver art samt varer af sådanne masser.
 4. Konfekt, bolsjer, dragevarer, skummasse, skumvarer,  

 fondant, sukrede korn o lign tilsat essenser eller farve, samt i øvrigt  

 sukkervarer af enhver art.
 5. Tyggegummi.
 6. Kandiseret frugt og frugtskal samt andre  

 kandiserede varer med undtagelse af skaller af citrusfrugter.
 7. Sukkade, marmelade og tilsvarende varer, når de er  

 formet i plader, stænger, figurer o lign.
 8. Vafler, der er pålagt eller på anden måde er i  

 forbindelse med chokolade, skummasse eller masser helt eller delvis af  

 mandler, nødder eller kerner, medmindre vaflerne afsættes i blandinger med  

 afgiftsfri vafler, biskuit o lign i et sådant forhold, at antallet af vafler  

 ikke overstiger 25% af det samlede antal stykker i blandingen, og vaflerne  

 ikke efter punkt 10 betragtes som erstatningsvarer for eller efterligninger  

 af chokoladevarer.
 Vaffelblandinger med et indhold af vafler pålagt eller i forbindelse med  

 chokolade på over 25% er afgiftspligtige i deres helhed.
 Det er indtil videre tilladt, at varer bestående af 2 eller flere  

 vaffelbunde med mellemlæg af kakaocreme holdes uden for afgiftspligten under  

 forudsætning af, at kakaoindholdet ikke overstiger 7,5% af varens samlede  

 nettovægt.
 9. Kager, kiks o lign delvis bestående af skummasse,  

 når bagværket ikke udgør mindst to tredjedele af varens rumfang.
 10. Andre varer, der efter en samlet bedømmelse af  

 deres beskaffenhed og anvendelse samt den måde, hvorpå de markedsføres, kan  

 betragtes som efterligninger af eller erstatningsvarer for de varer, der er  

 nævnt under 1-8.
Kager, kiks, biskuit o lign bagværk vil i almindelighed være  

 afgiftspligtige, når de er helt overtrukket med chokolade.
Endvidere er  

 masser, der er fremstillet uden anvendelse af mandler, nødder eller andre  

 kerner, afgiftspligtige, når de er tilsat aroma- og smagsstoffer.
Afgiftsfri varer Apotekervarer Varer, hvis udlevering i medfør af lov om lægemidler er forbeholdt  

 apotekerne, er fritaget for afgift.
 Afgiftsfritagelsen omfatter såvel færdige produkter som halvfabrikata og  

 råvarer til fremstilling af nævnte produkter.
Kakaoholdige produkter Af følgende produkter skal der kun betales chokoladeafgift af den mængde  

 kakao, der er medgået til fremstillingen - pulvere o lign til fremstilling af kakaodrikke - kakaoekstrakt til fremstilling af kakaodrikke - mælkeprodukter - buddingpulver mv.
 For afgiftsfritagelsen gælder følgende betingelser:
. Pulvere o lign til fremstilling af kakaodrikke - varens kakaobestanddel skal udgøre mindre end 30% af varens rene  

 nettovægt (tørstofindhold) - varen må udelukkende markedsføres som bestemt til fremstilling af  

 kakaodrikke, og emballagens oplysninger skal være i overensstemmelse hermed.
. Kakaoekstrakt til fremstilling af kakaodrikke - varens kakaobestanddel skal udgøre mindre end 30% af varens  

 tørstofindhold.
 - varen skal tydeligt mærkes og benævnes på dansk eller andre sprog, der  

 kun ved uvæsentlige forskelle i stavning adskiller sig fra dansk - ikke med  

 anvendelse af betegnelsen chokolade, men - som »koncentrat til  

 fremstilling af kakaodrikke«.
 - varen må i øvrigt kun være anvendelig til og markedsføres til brug ved  

 fremstilling af kakaodrikke.
. Mælkeprodukter - varen, dvs kakao- og chokolademælk samt andre kakaoholdige  

 mælkeprodukter, fx smelteost og fromage, skal være helt færdigfremstillet til  

 forbrug - varens kakaobestanddel skal udgøre mindre end 5% af varens rene  

 nettovægt.
. Buddingpulver mv - varen, dvs budding-, dessert-, fromage- og kagepulver, skal fremtræde i  

 pulverform - varens kakaobestanddel skal udgøre mindre end 25% af varens rene  

 nettovægt.
. Oplysning om kakaoindhold Afgiftsfritagelsen er endvidere betinget af, at kakaoindholdet på tydelig  

 måde oplyses på varens detailsalgsemballage og i fakturaer, prislister o  

 lign.
 Oplysningen om kakaoindholdet skal ske i form af en nøjagtig angivelse af  

 kakaoindholdet i procent af varens rene nettovægt.
 Ved import af kakaoholdige produkter, som omfattes af afgiftsfritagelsen,  

 skal der betales dækningsafgift, når varerne henhører under en af de  

 positioner i Brugstariffen, som omfattes af dækningsafpligten, se afsnittet  

Dækningsafgift.
Helseprodukter Afgiftsfritagelsen omfatter helseprodukter, der hovedsagelig består af  

 frugt, nødder og kornprodukter.
Varerne fremtræder som en brunlig masse  

 dækket af gråt overtræk bestående af mel og kartoffelstivelse.
 Varerne benævnes eksempelvis:
- Frugtsnitte - Jordbærsnitte - Orangesnitte - Brombærsnitte, og - Hasselnøddesnitte Varerne er indpakket og sælges enkeltvis.
Ved markedsføringen er der lagt  

 vægt på, at varerne er et sundt og nærende mellemmåltid, ligesom varerne i  

 salgslokalerne udbydes til salg sammen med andre helseprodukter.
Det er en betingelse for afgiftsfritagelsen, at varerne klart fremtræder  

 som helseprodukter og udelukkende markedsføres som sådanne.
Varerne må ikke  

 angives at konkurrere med chokoladeafgiftspligtige varer.
 Det bemærkes, at der for visse helseprodukter (fx hasselnøddesnitter) skal  

 svares dækningsafgift efter lovens kap 3.
Afgiftens størrelse Afgiften er 12,50 kr pr kg af varens nettovægt, dvs vægten uden emballage.
 Omslag af papir o lign om de enkelte stykker samt ikke-spiselige  

 bestanddele af en vare, fx pinde i slikpinde, medregnes ikke til  

 nettovægten.
Hvis en afgiftspligtig vare er sammenpakket med afgiftsfri varer,  

 fastsættes den afgiftspligtige vægt alene på grundlag af den afgiftspligtige  

 vares vægt.
Derfor skal vægten af fx vedpakket legetøj ikke medregnes til den  

 afgiftspligtige vægt.
Registrering Pligtig registrering Fremstilling af chokolade- og sukkervarer Enhver, der i erhvervsmæssigt øjemed med henblik på salg fremstiller  

 afgiftspligtige varer, skal anmelde sin virksomhed til registrering hos told-  

 og skattevæsenet.
Forinden registrering kan finde sted, skal virksomhedens  

 lokaler godkendes af told- og skattevæsenet.
 Pakning i detail- eller engrospakninger af modtagne færdigvarer betragtes  

 ikke som fremstilling.
Fremstilling af overtræk til afgiftsfri varer Enhver, der i erhvervsmæssigt øjemed fremstiiler overtræk af chokolade,  

 kakao eller erstatning herfor til afgiftsfri varer, fx kager, biskuits og  

 konsum-is, skal anmelde sin virksomhed til registrering.
 Virksomheder, der til indkøbt beskattet overtræk alene tilsætter  

 yderligere fedtstoffer, fx kokosolie, skal dog ikke registreres og skal  

 heller ikke betale afgift af disse tilsætningsstoffer.
 Detailbagerier o lign, der sælger afgiftsfri varer med overtræk af  

 chokolade, kakao eller erstatning herfor udelukkende fra egne detailudsalg,  

 er fritaget for registrering, når de sælger varerne gennem højst 3 udsalg.
 Virksomheder, der opfylder de nævnte betingelser, skal ikke søge om  

 fritagelse for registrering, men er umiddelbart fritaget.
Frivillig registrering Enhver, der i erhvervsmæssigt øjemed driver mellemhandel med  

 afgiftspligtige varer eller sælger afgiftspligtige varer fra 6 eller flere  

 detailudsalg, som ejes af virksomheden, kan anmelde sin virksomhed til  

 registrering, men sådanne virksomheder har ikke pligt til at være  

 registreret.
 Ved registreringsberettiget mellemhandel forstås videresalg en gros til  

 andre handlende af chokolade- og sukkervarer, som virksomheden har modtaget  

 fra en anden registreret virksomhed eller indført fra udlandet.  

 Detailhandleres salg til restaurationer o lign betragtes ikke som  

 mellemhandel, der giver ret til registrering.
 Som registreringsberettiget efter bestemmelsen om afsætning fra 6 eller  

 flere detailudsalg anses virksomheder, der ikke driver mellemhandel med  

 afgiftspligtige varer, men som ejer mindst 6 detailudsalg, hvorfra der sælges  

 chokolade- og sukkervarer.
 Andelsforeninger og andre foreninger, der fremstiller og fordeler  

 afgiftspligtige varer, sidestilles med erhvervsvirksomheder.
Registreringsanmeldelse Ved anmeldelse af en virksomhed til registrering bruges en blanket, som  

 udleveres af told- og skattevæsenet.
En virksomhed, som omfatter flere til aktieselskabsregistret eller  

 handelsregistreret anmeldte selskaber eller firmaer, der drives på samme sted  

 som en enhed, vil kunne registreres som een virksomhed.
Det er en betingelse,  

 at der føres et samlet afgiftsregnskab for virksomheden, og at firmaernes  

 indehavere og selskabernes bestyrelser afgiver en erklæring til told- og  

 skattevæsenet om, at firmaerne/selskaberne for så vidt angår afregning af  

 afgift og ansvaret herfor betragtes som en enhed.
 Virksomheder med flere fabrikationsafdelinger kan registreres under et.
 Virksomheder, der leverer afgiftspligtige varer en gros fra særlige  

 udleveringslagre, som ligger uden for hovedvirksomheden, kan få tilladelse  

 til at registrere disse lagre sammen med hovedvirksomheden.
 En sådan registrering er bl a betinget af, at det almindelige  

 forretningsregnskab føres samlet ved hovedvirksomheden, og at de årlige  

 lageropgørelser foretages samtidig for hovedvirksomheden og de pågældende  

 udleveringslagre.
 Det er tilladt, at de enkelte udleveringslagre foretager fakturering af de  

 udleverede varer.
 Virksomheder, der registreres, får et registreringsbevis hos told- og  

 skattevæsenet.
Krav til lokaler Fremstillingsvirksomheder Registrering af en fremstillingsvirksomhed kan kun finde sted, hvis  

 virksomhedens lokaler kan godkendes af told- og skattevæsenet.
 Godkendelse af lokaler kan nægtes eller tilbagekaldes, hvis lokalerne er  

 eller senere bliver indrettet på en sådan måde, at told- og skattevæsenets  

 kontrol med virksomheden ikke kan udføres på rimelig måde.
 Hvis virksomheden vil foretage ændringer i de godkendte lokaler, skal  

 dette forinden anmeldes for told- og skattevæsenet.
Fremstilling af afgiftspligtige varer må kun foregå i de godkendte  

 lokaler, og ubeskattede varer må ikke opbevares uden for disse lokaler.
Det  

 er derfor ikke tilladt at lade fremstillingen udføre som hjemmearbejde.
 Eventuelt detailsalg af afgiftspligtige varer fra en  

 fremstillingsvirksomhed skal ske fra et særskilt lokale.
Mellemhandlere Der stilles normalt ikke særlige krav til lokaler, der anvendes af  

 mellemhandlere.
 Mellemhandlere, som har fået tilladelse til at opgøre den afgiftspligtige  

 mængde på grundlag af udleveringen, skal dog have lokalerne godkendt af told-  

 og skattevæsenet.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 told- og skattevæsenet.
Det gælder fx følgende ændringer - virksomheden holder op med at fremstille eller drive mellemhandel med  

 afgiftspligtige varer - virksomheden sælges eller overdrages - ejerforholdene ændres - ledelsen ændres - navn eller adresse ændres - afsætningsforhold, detailforretninger, udleveringslagre mv ændres.
Hvis en virksomhed hører op med at drive registreringspligtig virksomhed,  

 skal der betales afgift af beholdningen af ubeskattede varer.
Varerne kan  

 også overføres ubeskattet til en anden registreret virksomhed eller  

 overdrages en ny ejer af virksomheden.
 Virksomheden skal ved ophør aflevere registreringsbeviset til told og  

 skattevæsenet.
Tilførsel af afgiftspligtige varer Virksomheden har ret til at importere eller fra andre registrerede  

 virksomheder at modtage ubeskattede afgiftspligtige varer, hvis varerne er  

 bestemt til - fremstilling af andre afgiftspligtige varer - fremstilling af overtræk til afgiftsfri varer, når virksomheden er  

 registreret for denne fremstilling - videresalg en gros eller - salg fra 6 eller flere detailudsalg, der ejes af virksomheden.
Virksomheder, der fremstiller såvel chokoladeafgiftspligtige varer som  

 kakaoholdige varer, der opfylder betingelserne for at kunne fritages for  

 afgift, se afsnittet  Afgiftspligtigt vareområde , kan ikke benytte  

 ubeskattet tilførte varer (kakao, halvfabrikata o lign) og/eller varer, som  

 virksomheden selv har fremstillet med anvendelse af ubeskattet tilførte  

 varer, til fremstilling af de afgiftsfri kakaoholdige produkter.
Det samme  

 gælder kakaopulver mv til fremstilling af overtræk til afgiftsfri varer, når  

 virksomheden ikke er registreret for denne fremstilling.
Varer, der er bestemt til salg gennem en registreret virksomheds egen  

 detailforretning, skal i almindelighed indkøbes beskattet.
Hvis varerne  

 indføres fra udlandet, skal afgiften betales i forbindelse med indførslen.
En registreret virksomhed med egen detailforretning kan dog efter  

 ansøgning få tilladelse til at indkøbe eller indføre varer til salg i  

 detailforretningen i ubeskattet stand.
Det er en betingelse for en sådan  

 tilladelse, at virksomheden over for told- og skattevæsenet kan godtgøre, at  

 dens salg af afgiftspligtige varer til andre handlende overstiger salget  

 gennem de detailudsalg, der ejes af virksomheden beregnet efter  

 engrosværdien.
For fremstillingsvirksomheder medregnes ved opgørelsen af  

 salget såvel de af virksomheden fremstillede varer som de i ubeskattet stand  

 importerede og indkøbte varer.
Indkøb her i landet Når virksomheden ønsker at købe ubeskattede varer her i landet, må den  

 oplyse det til leverandøren.
Virksomheden skal da dokumentere, at den har ret  

 til at modtage varerne ubeskattet ved at vise registreringsbeviset.
Import Når virksomheden importerer varer, skal det angives i  

 fortoldningsangivelsen, at varerne er afgiftspligtige og tilføres en  

 registreret punktafgiftsvirksomhed.
Dette gøres ved anførsel af en særlig  

 afgiftskode.
 I fortoldningsangivelsens rubrik 44 skal angives den afgiftspligtige vægt  

 for hele varepartiet i kg.
 Det bemærkes, at den afgiftspligtige vægt ikke i alle tilfælde er  

 sammenfaldende med den mængdeangivelse i kg, der ifølge »Vejledning til  

 Brugstariffen« skal anføres i fortoldningsangivelsens rubrik 38. Det er  

 således tilfældet for afgiftspligtige varer, der er sammenpakket med  

 afgiftsfri varer, fx legetøj, og for ikke-spiselige bestanddele af en  

 afgiftspligtig vare, fx pinde i slikpinde.
 Hvis fakturaen omfatter flere vareposter, skal virksomheden forsyne  

 fakturaen med oplysning om den afgiftspligtige vægt for hver varepost og den  

 samlede afgiftspligtige vægt for hele varepartiet.
 Når en virksomhed ikke er registreret, skal afgiften betales i forbindelse  

 med indførslen.
Opgørelse af den afgiftspligtige mængde Virksomheden skal opgøre den afgiftspligtige mængde, dvs den mængde, som  

 virksomheden skal betale afgift af, for hver måned.
 Opgørelsen foretages i virksomhedens almindelige forretningsregnskab, se  

 afsnittet  Regnskab.
Fremstillingsvirksomheder Fremstilling af chokolade- og sukker varer Opgørelsen af den afgiftspligtige mængde foretages på grundlag af  

 udleveringen fra virksomhedens godkendte lokaler.
Det gælder varer, som er  

 fremstillet af virksomheden, og ubeskattede varer, som er tilført  

 virksomheden fra udlandet eller fra andre registrerede virksomheder.
I den  

 afgiftspligtige mængde medregnes ikke varer, som er udleveret ubeskattet  

 efter bestemmelserne i afsnittet Afgiftsfri udlevering .
 Ved opgørelsen medregnes enhver udlevering i månedens løb af  

 afgiftspligtige varer, herunder levering til virksomhedens egen (egne)  

 detailforretning.
 Det gælder, uanset om udleveringen sker for virksomhedens egen regning  

 eller for anden regning, og uanset om varerne er endelig solgt eller leveret  

 i konsignation eller på anden måde.
 Til den afgiftspligtige mængde skal også medregnes de varer, der er  

 udleveret gratis, samt de varer, der er udtaget til brug i virksomheden.
 Hvis der opstår en manco i virksomhedens beholdning af ubeskattede varer,  

 skal det manglende kvantum medregnes til den afgiftspligtige udlevering.
Fremstilling af overtræk til afgiftsfri varer Virksomheder, der er registreret for fremstilling af chokolade- eller  

 kakaoovertræk til afgiftsfri varer, fx konsum-is og kager, kan efter eget  

 valg opgøre den afgiftspligtige mængde på grundlag af enten den fremstillede  

 mængde i månedens løb eller den mængde overtræk, der er anvendt til  

 fremstilling af afgiftsfri varer, som er udleveret fra virksomheden.
Ved opgørelsen medregnes enhver fremstilling, respektive enhver  

 udlevering.
Varer, der udleveres gratis eller forbruges i virksomheden, skal  

 også medregnes.
 Virksomheder, der anvender det fremstillede overtræk til konsum-is, og som  

 er registreret hos told- og skattevæsenet for fremstilling af konsum-is, kan  

 foretage et fradrag på 45% i den afgiftspligtige mængde.
Mellemhandlere Opgørelsen af den afgiftspligtige mængde foretages på grundlag af  

 tilgangen til virksomheden af ubeskattede varer i månedens løb.
 Ved opgørelsen medregnes enhver tilgang af varer, som ubeskattet er  

 tilført virksomheden fra udlandet eller fra andre registrerede virksomheder.  

 Varerne medregnes, selv om faktura eller fortoldningsangivelsen  

 (enhedsdokumentets eksemplar 8) endnu ikke er modtaget.
Endvidere opgøres mængden af varer, der er udleveret ubeskattet efter  

 bestemmelserne i afsnittet  Afgiftsfri udlevering Mellemhandlere, hvis salg af afgiftspligtige varer i ubeskattet stand  

 udgør mere end halvdelen af det samlede salg af afgiftspligtige varer,  

 beregnet efter engrosværdien, kan efter ansøgning få tilladelse hos told- og  

 skattevæsenet til at opgøre den afgiftspligtige mængde på grundlag af de i  

 månedens løb udleverede afgiftspligtige varer.
 Det er en betingelse, at virksomhedens lokaler til opbevaring af  

 ubeskattede varer kan godkendes af told- og skattevæsenet.
 Opgørelsen af den afgiftspligtige mængde foretages herefter som anført  

 under punktet Fremstillingsvirksomheder .
Afgiftsfri udlevering De registrerede virksomheder kan udlevere afgiftspligtige varer ubeskattet  

 i følgende omfang:
Til andre registrerede virksomheder Afgiftspligtige varer kan overføres ubeskattet til en anden registreret  

 virksomhed.
Leverandøren skal sikre sig, at modtageren er registreret efter  

 chokoladeafgiftsloven.
Hvis leverandøren ikke kan få dokumenteret  

 registreringsforholdet ved, at registreringsbeviset fremlægges, kan told- og  

 skattevæsenet give oplysning herom.
Udførsel Afgiftspligtige varer kan udføres ubeskattet til udlandet, Færøerne og  

 Grønland samt Københavns Frihavn, når der kan fremlægges dokumentation for  

 udførslen.
Som dokumentation for udførslen skal virksomheden kunne fremlægge - fakturakopi over de udførte varer - skriftlig ordre, korrespondance med køberen, bankafregning o lign samt - udførselsangivelsen (enhedsdokumentets eksemplar 3) attesteret af  

 den udførselskontrollerende myndighed.
Til provianteringsvirksomheder Afgiftspligtige varer kan leveres ubeskattet til kiosker i toldlufthavne  

 og provianteringsvirksomheder, der har bevilling til told- og  

 afgiftsfritagelse efter toldlovens § 80.
 Som dokumentation skal virksomheden kunne fremlægge udførselsangivelsen  

 (enhedsdokumentets eksemplar 3), der skal være attesteret af told- og  

 skattevæsenet, samt fakturakopi, skriftlig ordre mv.
Til diplomater Afgiftspligtige varer kan leveres ubeskattet til diplomatiske  

 repræsentationer, internationale institutioner mv og til personer, der er  

 knyttet til dem.
Før varerne leveres, skal leverandøren have tilladelse af told- og  

 skattevæsenet.
Den fås, når virksomheden giver told- og skattevæsenet en  

 Tolddeklaration for diplomater m fl, som repræsentationen mv har udfærdiget.  

 Told- og skattevæsenet påtegner blanketten og sender et eksemplar tilbage til  

 leverandøren.
Til fremstilling af medicinalvarer Afgiftspligtige varer kan leveres ubeskattet til medicinalfabrikker og  

 apoteker til fremstilling af varer, hvis udlevering i medfør af lov om  

 lægemidler er forbeholdt apotekerne.
Til bevillingsvirksomheder Afgiftspligtige varer kan leveres ubeskattet til virksomheder, der har  

 bevilling fra told- og skattevæsenet til afgiftsfritagelse.
Leverandøren må sikre sig, at modtageren har bevilling.
Hvis leverandøren  

 ikke kan få dokumenteret bevillingsforholdet ved, at bevillingen fremlægges,  

 kan oplysning herom fås hos told- og skattevæsenet.
Prøver Virksomheden kan afgiftsfrit udtage afgiftspligtige varer, hvis det alene  

 er i den hensigt at prøve varens beskaffenhed.
 Der kan ikke gives afgiftsfritagelse for varer, der er overført til  

 virksomhedens egne detailforretninger.
Afgiftspligtige varer, der er anbragt i kollektioner ved påklæbning el  

 lign, så det tydeligt fremgår, at de kun skal anvendes som handelsprøver, kan  

 udleveres afgiftsfrit.
Prøverne skal opføres på en særlig fortegnelse med en  

 specifikation af varerne med oplysning om den afgiftspligtige vægt.
 Varer, der udleveres som smagsprøver, skal beskattes.
Indbrud og brand Virksomheden kan søge om afgiftsfritagelse hos told- og skattevæsenet,  

 hvis afgiftspligtige varer er gået tabt ved indbrud eller brand mv i den  

 registrerede virksomhed eller under transport til eller fra virksomheden.
 Det er en betingelse, at virksomheden over for told- og skattevæsenet kan  

 dokumentere, at varerne er gået tabt eller er ødelagt, fx ved at fremlægge  

 politirapport.
 Det er også en betingelse, at virksomheden kan dokumentere størrelsen af  

 den stjålne eller ødelagte mængde, fx i form af lageroptællinger.
Der gives kun afgiftsfritagelse for stjålne varer, hvis det drejer sig om  

 indbrud i lokaler, der er forsvarligt aflåste, eller om tyveri under  

 transport til eller fra virksomheden.
Som tyveri under transport regnes i den  

 forbindelse indbrud i forsvarligt aflåste lokaler, køretøjer, containere o  

 lign hos fx fragtmænd, hvor varerne i kortere tid opbevares som led i  

 forsegling, regnes i denne forbindelse ikke for at vaere forsvarligt aflåste.
 Der kan derfor ikke gives afgiftsfritagelse for varer, som er bortkommet  

 ved hustyveri eller fjernet fra uaflåste lokaler, køretøjer, containere o  

 lign.
 Der kan heller ikke gives afgiftsfritagelse for varer, der går tabt i en  

 registreret virksomheds detailforretning.
I ansøgningen om afgiftsfritagelse skal virksomheden oplyse, hvor stort  

 tabet er, og specificere varernes art, mængde og afgiftspligtige vægt.
Ved  

 indbrud eller brand skal virksomheden desuden oplyse, om tabet er eller vil  

 blive meldt til politiet.
Beskadigede eller fordærvede varer Virksomheden kan søge om afgiftsfritagelse hos told- og skattevæsenet for  

 beskadigede eller fordærvede varer herunder også varer, der mod godtgørelse  

 er returneret til virksomheden - på betingelse af, at varerne tilintetgøres  

 eller ved denaturering gøres uanvendelige til menneskeføde.
 Der kan i almindelighed ikke indrømmes afgiftsfritagelse for varer, som er  

 eller har været udleveret til detailudsalg, der ejes af virksomheden.
 I ansøgningen skal varerne specificeres, og årsagen til og det ønskede  

 tidspunkt for destruktion/denaturering af varerne anføres.
Virksomheden skal afgive erklæring om, at varerne ikke har været fraført  

 virksomheden, eller - hvis varerne har været fraført virksomheden - at der  

 ved returneringen er ydet køberen fuld godtgørelse for varens pris  

 indbefattet afgiften.
Hvis varerne har været fraført virksomheden, skal der  

 kunne fremlægges dokumentation for, at der er ydet køberen fuld godtgørelse  

 for varerne.
 Hvis varerne denatureres, er fritagelsen endvidere betinget af, at der  

 fremlægges en erklæring fra køberen om varernes anvendelse, fx til foderbrug.
Returvarer Virksomheden kan få afgiftsgodtgørelse for de beskattede varer, der tages  

 retur.
Det er en betingelse, at virksomheden godtgør køberen varens fulde  

 pris indbefattet afgiften.
Der gives ikke afgiftsgodtgørelse for varer, som returneres fra en  

 registreret virksomheds egen detailforretning, Afgiftsgodtgørelsen for returvarer er betinget af, at virksomheden  

 udsteder en kreditnota på det godtgjorte beløb.
 Afgiftsgodtgørelsen for returvarer gives ved, at virksomheden trækker den  

 returnerede mængde fra den afgiftspligtige mængde.
Regnskab Virksomheden skal føre et regnskab, der kan danne grundlag for opgørelsen  

 af den afgiftspligtige mængde.
Fremstillingsvirksomheder skal gøre rede for tilgangen af råvarer,  

 fremstillingen af afgiftspligtige varer, tilgangen af ubeskattede varer og  

 udleveringen af afgiftspligtige varer.
Regnskabet over udleveringen skal  

 omfatte varer, som virksomheden betaler afgift af, og varer, der udleveres  

 afgiftsfrit.
 Fremstillingsvirksomheder, der får tilført ubeskattet spiritus og vin til  

 brug ved fremstillingen af afgiftspligtige varer, skal føre regnskab over  

 til- og afgang samt beholdning af spiritus og vin.
 Mellemhandlere skal gøre rede for tilgangen af ubeskattede varer  

 og den afgiftsfri udlevering.
 Mellemhandlere, som har tilladelse til at opgøre den afgiftspligtige  

 mængde på grundlag af udleveringen, skal tillige kunne gøre rede for  

 udleveringen af afgiftspligtige varer, som der skal betales afgift af.
Regnskabet skal føres i virksomhedens almindelige forretningsregnskab  

  og på en sådan måde, - at afgiftsskylden til told- og skattevæsenet kan gøres op ved udløbet af  

 hver måned, - at det er muligt ved nummerhenvisning at sammenholde posteringerne i  

 regnskabet med købs- og salgsbilag samt eventuelle produktionsbilag og andre  

 interne bilag, og - at udleveringen til hver enkelt modtager af ubeskattede varer fremgår af  

 regnskabet, så virksomheden efter anmodning fra told og skattevæsenet kan  

 give oplysninger herom.
 Hvis regnskabet ikke kan indpasses i virksomhedens almindelige  

 forretningsregnskab, skal virksomheden føre et specielt regnskab efter told-  

 og skattevæsenets nærmere anvisning.
 Sæsonfremstillingsvirksomheder,  dvs virksomheder, der kun  

 lejlighedsvis fremstiller afgiftspligtige varer, som sælges i virksomhedens  

 eget detailudsalg i umiddelbar forbindelse med fremstillingslokalet, skal  

 føre regnskab over tilgangen af råvarer og fremstillingen af afgiftspligtige  

 varer overført til detailudsalget.
 Told- og skatteregionen kan fastsætte nærmere regler for den  

 regnskabsmæssige opdeling (specifikation) af råvarerne og de fremstillede  

 varer.
Faktura Virksomheden skal snarest muligt efter hver udlevering af afgiftspligtige  

 varer skrive en faktura i mindst 2 eksemplarer.
Det ene sendes til  

 modtageren.
Ved udlevering til virksomhedens egen detailforretning og ved  

 udlevering af konsignationsvarer, gratis udlevering mv eller udtagelse af  

 varer til brug i virksomheden skal der skrives en nota, følgeseddel el lign.  

 Fakturaerne mv skal være nummereret fortløbende.
 Sæsonfremstillingsvirksomheder er dog fritaget for at udstede faktura.
Fakturaer skal oplyse om - udskrivningsdato - leverandørens navn og adresse - modtagerens navn og adresse - varernes art og mængde (nettovægt).
 På fakturaer over varer, som udleveres ubeskattet, skal der tydeligt  

 skrives  punktafgiftspligtige varer excl afgift eller anden  

 tilsvarende oplysning.
 Ved levering af ubeskattede varer til virksomheder, der har bevilling fra  

 told- og skattevæsenet til afgiftsfritagelse, skal fakturaen endvidere  

 indeholde oplysning om den pågældende bevillings nr og dato.
 Hvis der sker returnering af varer, som tidligere er beskattet, skal der  

 udstedes en kreditnota med tilsvarende oplysninger, som er krævet for  

 fakturaer.
Lageroptælling Virksomheder, der opgør den afgiftspligtige mængde på grundlag af  

 udleveringen - bortset fra sæsonfremstillingsvirksomheder - skal mindst en  

 gang om året foretage en fuldstændig optælling af lageret af afgiftspligtige  

 varer.
Der skal foretages notering i regnskabet om den regnskabsmæssige  

 beholdning, den optalte beholdning og om differencen.
En eventuel manko i  

 beholdningen skal medregnes til den afgiftspligtige udlevering, se afsnittet  

Opgørelse af den afgiftspligtige mængde  .
Opbevaring Regnskabet med tilhørende bilag (købs- og salgsfakturaer, lageropgørelser  

 mv) skal opbevares i mindst 5 år efter regnskabsårets udløb.
Edb-bogføring Virksomheder, der anvender edb i regnskabsaflæggelsen, kan anvende  

 bogføringsbekendtgørelsens regler om bogføring og opbevaring af  

 regnskabsmateriale på edb-medier mv.
Afregning af afgift Afgiftsangivelse Den registrerede virksomhed skal opgøre den afgiftspligtige mængde for  

 hver måned.
 Efter udløbet af hver måned og senest den 15. i den efterfølgende måned  

 skal virksomheden angive den afgiftspligtige mængde af chokolade- og  

 sukkervarer mm, som der skal betales afgift af.
 Fremstillingsvirksomheder samt mellemhandlere, der har tilladelse til at  

 opgøre den afgiftspligtige mængde på grundlag af udleveringen, skal angive  

 mængden af de i månedens løb udleverede varer.
 Andre mellemhandlere skal angive mængden af de i månedens løb tilførte  

 ubeskattede varer og mængden af den afgiftsfri udlevering samt forskellen  

 mellem disse to mængder.
Angivelsen skal afgives på en blanket, (Q 6), som told- og skattevæsenet  

 sender til virksomheden.
Hvis virksomheden ikke modtager blanketten, skal  

 virksomheden henvende sig til told- og skattevæsenet.
Angivelsen skal  

 underskrives af virksomhedens ansvarlige ledelse.
 Angivelsen skal også afgives, selv om der ikke er udleveret varer fra  

 virksomheden, respektive tilført varer til virksomheden.
 Hvis en virksomhed ikke afgiver angivelsen inden den nævnte frist, kan  

 told- og skattevæsenet inddrage registreringen, indtil angivelsen er afgivet.
Indbetaling af afgift Fremstillingsvirksomheder samt mellemhandlere, der har tilladelse til at  

 opgøre den afgiftspligtige mængde på grundlag af udleveringen, skal indbetale  

 afgiften for en måned inden udgangen af den følgende måned.
Andre mellemhandlere skal indbetale afgiften for en måned inden udgangen  

 af den 2. måned efter den måned, hvori varerne er tilført virksomheden.
Hvis  

 en mellemhandler i en måned har haft en større afgiftsfri udlevering end den  

 samlede tilgang, så der fremkommer et negativt afgiftsbeløb, vil forskellen  

 blive udbetalt til virksomheden.
Det er dog en betingelse, at virksomheden ikke skylder andre beløb til  

 statskassen, fx told, moms eller skat.
En sådan gæld vil blive modregnet, før  

 beløbet bliver udbetalt.
Til brug ved indbetalingen sender told- og skattevæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til told- og skattevæsenet, skal virksomheden vedlægge eller medbringe  

 girokortet.
 Hvis afgiften ikke betales i rette tid, skal virksomheden betale 1,3% i  

 månedlig rente for hver påbegyndt måned fra forfaldstidspunktet, dog mindst  

 50 kr.
 Told- og skattevæsenet opkræver et gebyr på 50 kr for hver  

 erindringsskrivelse (rykker) vedrørende betaling af afgift.
 Hvis afgiften ikke er betalt senest den 14. dag efter betalingsfristens  

 udløb, kan told- og skattevæsenet inddrage virksomhedens registrering, indtil  

 afgiften er betalt.
 Så længe registreringen er inddraget, må virksomheden ikke udlevere  

 afgiftspligtige varer.
Hvis en virksomhed ikke betaler afgiften i rette tid, kan told- og  

 skattevæsenet pålægge den at afgive afgiftsangivelsen for en kortere periode  

 end en måned.
Told- og skattevæsenet kan også pålægge sådanne virksomheder en  

 kortere betalingsfrist end den normale og kan kræve, at virksomheden stiller  

 sikkerhed for betalingen af afgiften.
 Hvis en virksomhed er blevet pålagt en kortere angivelsesfrist eller  

 betalingsfrist end den normale, kan told- og skattevæsenet inddrage  

 virksomhedens registrering straks efter betalingsfristens udløb.
Kredit mod sikkerhedsstillelse Told- og skattevæsenet kan give den registrerede virksomhed 2 måneders  

 kredit mod sikkerhedsstillelse for afgiftsbeløbet.
Hvis virksomheden får  

 kredit, forlænges betalingsfristen for den enkelte måneds afgift med 2  

 måneder.
Det vil sige at indbetaling, som fx normalt skulle ske inden  

 udgangen af marts, kan udskydes indtil udgangen af maj.
Hvis virksomheden ønsker kredit, skal den søge told- og skattevæsenet om  

 det.
Ansøgningen skal oplyse størrelsen af det beløb, der ønskes henstand  

 med, og den sikkerhed, som virksomheden kan stille.
Restancer Beløb, som told- og skattevæsenet ikke har modtaget inden  

 betalingsfristens udløb, vil med renter blive inddrevet ved udlæg.
 Hvis virksomheden betaler, efter at skylden er sendt til udlæg, skal  

 virksomheden også betale omkostninger (retsafgift og andre  

 incassoomkostninger).
Hæftelse for afgift For betaling af afgift hæfter den, der som ejer, forpagter el lign driver  

 virksomheden for egen regning.
Råstofafgift Der skal betales råstofafgift af følgende varer:
- Mandler, nødder, kerner mv, der indføres fra udlandet - Hasselnødder, der avles her i landet.
Råstofafgift af importerede varer Afgiftspligtigt vareområde og afgiftssatser Ved indførsel af nedennævnte varer svares råstofafgift.
 Afgiften beregnes af varens nettovægt, dvs varens vægt uden emballage af  

 nogen art.
 Afgiftspligten knytter sig direkte til varer under bestemte positioner i  

 Brugstariffen.
 Varer, der er råstofafgiftspligtige, omfattes ikke af afgiften af  

 chokolade- og sukkervarer.
 Hvis nedennævnte varer henføres under de i oversigten anførte  

 Brugstarifpositioner, er varerne omfattet af afgiftspligten som anført i  

 skemaet.
Chokoladefremstillingsvirksomheder Virksomheder, der er registreret efter chokoladeafgiftsloven som  

 fremstillingsvirksomhed, kan indføre råstofafgiftspligtige varer uden afgift.
 Virksomheden skal i fortoldningsangivelsens rubrik 47 anføre den  

 afgiftskode, der viser, at virksomheden er registreret efter  

 chokoladeafgiftsloven.
 Hvis fakturaen, der fremlægges ved fortoldningen, omfatter flere  

 vareposter, skal virksomheden forsyne fakturaen med oplysning om  

 afgiftspligtig vægt for hver varepost og den samlede afgiftspligtige vægt i  

 alt for hele varepartiet.
 I fortoldningsangivelsens rubrik 44 angives den afgiftspligtige vægt for  

 hele varepartiet i kg.
Råstofafgift af danske hasselnødder Afgiftspligtige varer Afgiftspligten omfatter danske hasselnødder og hasselnøddekerner, såvel  

 ubehandlede som behandlede.
Afgiftens størrelse Afgiften udgør for - hasselnødder i skal 6 kr 25 øre pr kg - ubehandlede hasselnøddekerner 12 kr 50 øre pr kg - behandlede hasselnøddekerner 15 kr 00 øre pr kg Afgiften beregnes af varens nettovægt, dvs varens vægt uden emballage af  

 nogen art.
Registreringspligtige virksomheder Virksomheder, der med henblik på salg avler hasselnødder, skal registreres  

 hos told- og skattevæsenet, hvis salget af hasselnødder, excl råstofafgift og  

 moms, overstiger 10 000 kr årligt.
 Ved anmeldelse af en virksomhed til registrering bruges en blanket, (Q 2),  

 som udleveres af told- og skattevæsenet.
 Virksomheder, der registreres, får et registreringsbevis hos told- og  

 skattevæsenet.
Opgørelse af den afgiftspligtige mængde Virksomheden skal opgøre den afgiftspligtige mængde (den afgiftspligtige  

 vægt) for hver afgiftsperiode (kalendermåneden).
 Opgørelsen foretages på grundlag af udleveringen fra virksomheden af  

 afgiftspligtige varer, der er avlet af virksomheden.
Angivelse og betaling af afgift Efter udløbet af hver måned og senest den 15. i den efterfølgende måned  

 skal virksomheden angive den afgiftspligtige mængde samt afgiften heraf.
Angivelsen skal afgives på en særlig blanket (Q 8), som told- og  

 skattevæsenet sender til virksomheden.
Hvis virksomheden ikke modtager  

 blanketten, skal den henvende sig til told- og skattevæsenet.
 Angivelsen skal underskrives af virksomhedens ansvarlige ledelse.
 Afgiften for en måned skal indbetales inden udgangen af den følgende  

 måned.
 For så vidt angår regler om afregning af afgift, herunder reglerne om  

 kredit mod sikkerhedsstillelse, henvises til afsnittet Afregning af  

 afgift.
Regnskab Registrerede virksomheder skal føre et regnskab, der kan danne grundlag  

 for opgørelsen af den afgiftspligtige mængde.
 Regnskabet kan føres i det almindelige forretningsregnskab.
Dækningsafgift Der opkræves dækningsafgift ved indførsel her til landet af visse varer,  

 der ikke i sig selv er afgiftspligtige som chokolade- og sukkervarer eller  

 råstofafgiftspligtige, men som indeholder bestanddele, der ville være blevet  

 beskattet med chokoladeafgift eller råstofafgift, hvis varen var blevet  

 fremstillet her i landet.
Afgiftspligtigt vareområde Afgiftspligten omfatter varer under Brugstariffens hovedpos 1806, 1901,  

 1904, 1905, 2008, 2105, 2106 og 2202, der ikke i sig selv er  

 chokoladeafgiftspligtige eller råstofafgiftspligtige, men som indeholder  

 kakaomasse, kakaopulver, kakaosmør, chokolade, mandler, nødder,  

 abrikoskerner, ferskenkerner, jordnødder eller masser fremstillet af mandler,  

 nødder, abrikoskerner, ferskenkerner og jordnødder.
Undtaget fra  

 dækningsafgiftspligten er dog såkaldt jordnøddesmør under pos 2008.
 Det dækningsafgiftspligtige vareområde omfatter også varer under pos 2008,  

 fx kokosmix.
Afgiftssatser Dækningsafgiften betales ved indførslen også af virksomheder, der er  

 registreret efter chokoladeafgiftsloven - og beregnes på grundlag af vægten  

 af de i varerne indeholdte afgiftspligtige bestanddele efter følgende satser:
 Kokos 3 kr 75 øre pr kg.
 Andre afgiftspligtige bestanddele 12 kr 50 øre pr kg.
 Ved indførsel af bagværk med overtrækschokolade skal der svares  

 dækningsafgift af overtrækket i sin helhed (dvs kakaoindholdet samt  

 fedtstoffer og andre tilsætningsstoffer).
 Ved indførsel af konsum-is med chokoladeovertræk kan dækningsafgiften dog  

 beregnes af en afgiftspligtig vægt, der opgøres som chokoladeovertrækkets  

 vægt med fradrag af 45 pct.
Kontrolregler Told- og Skattevæsenet kontrolrettigheder Told- og skattevæsenet har ret til at foretage eftersyn i lokaler, der  

 bruges af registrerede virksomheder, dvs fremstillings-, lager-, kontor- og  

 butikslokaler o lign.
 Told- og skattevæsenet kan kræve at efterse virksomhedens varebeholdning,  

 forretningsbøger og andet regnskabsmateriale samt korrespondance mv.
Told- og skattevæsenet har også ret til at foretage eftersyn af  

 varebeholdninger og regnskaber mv hos ikke-registrerede erhvervsdrivende, som  

 har handelsforbindelse med registrerede virksomheder.
Told- og skattevæsenet  

 kan forlange at få oplysninger fra disse erhvervsdrivende om deres salg til  

 eller køb fra registrerede virksomheder.
 Eftersyn i virksomheden sker normalt i virksomhedens sædvanlige  

 forretningstid, men told- og skattevæsenet kan også kræve at få adgang til  

 virksomheden uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde told- og skattevæsenet fornøden vejledning og hjælp ved eftersynene, fx  

 ved optælling af beholdningerne og udtagelse af prøver, samt ved gennemgang  

 af forretningsbøger, regnskabsmateriale og korrespondance mv.
 Virksomheden skal, når told- og skattevæsenet ønsker det, udlevere eller  

 indsende sine forretningsbøger, regnskabsbilag og andet regnskabsmateriale,  

 herunder kasseregnskab, samt korrespondance mv til told- og skattevæsenet.  

 Denne bestemmelse gælder også i tilfælde, hvor materialet er hos tredjemand,  

 fx revisor eller regnskabskonsulent.
 Virksomheden skal efter anmodning fra told- og skattevæsenet give  

 oplysning om leverancer af varer til afgiftsfrit formål.
Efterbetalinger og skønsmæssige ansættelser Hvis det konstateres, at en virksomhed har angivet den afgiftspligtige mængde urigtigt og derved betalt for lidt i afgift, skal virksomheden betale det skyldige beløb senest 14 dage efter, at told- og skattevæsenet har fremsat kravet.
 Kan det skyldige afgiftsbeløb ikke gøres op på grundlag af virksomhedens  

 regnskaber, kan told- og skattevæsenet skønsmæssigt ansætte afgiftstilsvaret.  

 Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3% i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 Told- og skattevæsenet opkræver et gebyr på 50 kr for hver  

 erindringsskrivelse (rykker) vedrørende betaling af afgift.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber el lign, kan der pålægges selskabet som sådant bødeansvar.
Klagevejledning Told- og skatteregionens afgørelser kan ankes til Skatteministeriet, Told-  

 og Skattestyrelsen.
 Adressen er:
Skatteministeriet Told- og Skattestyrelsen Amaliegade 44 1256 København K Styrelsen træffer endelig administrativ afgørelse, medmindre det drejer  

 sig om en sag, der kan ankes til momsnævnet.
 Afgørelser, som styrelsen træffer i 1. instans, kan ankes til  

 Skatteministeren.
 Adressen er:
Skatteministeren, Slotsholmsgade 12 1216 København K Klager bedes af praktiske grunde sendt gennem told- og skatteregionen.
Momsnævnet Der findes et særligt nævn, momsnævnet, som træffer endelig administrativ  

 afgørelse i visse spørgsmål.
 Nævnet har 6 medlemmer: 2 repræsenterer Skatteministeriet, Departementet,  

 og 4 repræsenterer erhvervslivet.
 Nævnet har afgørelsen af:
- spørgsmål om varers afgiftspligt - spørgsmål om, hvilken afgiftssats en afgiftspligtig vare henhører under - spørgsmål om den afgiftspligtige vægt - klager over told- og skattevæsenets skønsmæssige ansættelser - klager over fastsættelse af vægten af en vares dækningsafgiftspligtige  

 bestanddele.
 Klager til momsnævnet bedes af praktiske grunde sendt gennem told- og  

 skatteregionen.
 Hvis De ønsker at klage over en skønsmæssig ansættelse, skal told- og  

 skatteregionen have klagen senest 4 uger efter, at De har fået skriftlig  

 besked om ansættelsen.
 Hvis De ønsker at møde personligt for nævnet, inden nævnet træffer  

 afgørelse, skal det fremgå af klagen.
 Nævnets adresse er:
Momsnævnet Slotsholmsgade 12 1216 København K Bilag 1 Lov om afgift af chokolade- og sukkervarer mm (Lovbekendtgørelse nr 636 af 20 oktober 1988, som ændret ved lov nr 700 af  

 22 november 1988 og lov nr 825 af 19 december 1989) Bilag 2 Fortegnelse over blankettet mv Blanket nr Blanketnavn Q 1 Registreringsanmeldelse - lov om afgift af chokolade og sukkervarer mm Q 2 Registreringsanmeldelse - erhvervsmæssig avl af nødder Q 4 Registreringsbevis Q 6 Afgiftsangivelse - afgift af chokolade- og sukkervarer mm Q 7 Afgiftsvejledning Q 8 Afgiftsangivelse - råstofafgift af nødder Hvor kan De få flere oplysninger? De kan få flere oplysninger hos Deres lokale told- og skatteregion Told- og Skatteregion Adresse Tlf. nr.
