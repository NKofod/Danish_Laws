1. Indledning Ved lov nr. 327 af 4. juni 1986 er der gennemført forskellige ændringer i  

 landbrugsloven.
Nærværende cirkulære giver retningslinier for de lokale  

 jordlovsmyndigheders behandling af ansøgninger i henhold til loven, jfr.  

 bekendtgørelse nr. 426 af 1. juli 1986 om ansøgninger i henhold til  

 landbrugsloven (ansøgningsbekendtgørelsen), og for deres deltagelse i  

 kontrollen med overholdelsen af lovens regler.
 Opgaverne varetages af enten Jordlovsudvalgets stedlige medlem (også  

 kaldet »det tilsynsførende medlem«), af jordbrugskommissionen (hvis  

 formand er det stedlige medlem) eller af viceformanden for  

 jordbrugskommissionen, jfr. nærmere nedenfor.
Indstillinger og indberetninger i sager vedrørende lovens kap.
I-IV  

 indsendes til matrikelmyndighederne (Matrikeldirektoratet i København eller  

 landinspektørkontorerne i Sønderjylland). Indstillinger og indberetninger i  

 sager vedrørende lovens kap.
V indsendes til Jordbrugsdirektoratet,  

 Sekretariatet for Jordlovsudvalget.
1.1 Besigtigelse i marken, forhandlinger m.v.
Det kan ofte være nødvendigt, at der som led i en sags bedømmelse  

 foretages besigtigelse.
I mere betydningsfulde sager bør der deltage flere  

 medlemmer af jordbrugskommissionen, eventuelt hele kommissionen, ved  

 besigtigelsen.
Hvis sagens parter (eller landinspektøren, advokaten,  

 ejendomshandleren m.v.) har fremsat ønske om en drøftelse i forbindelse med  

 besigtigelsen, bør der træffes fornøden aftale herom.
Eventuelt vil  

 drøftelsen kunne ske telefonisk før eller efter besigtigelsen.
 Ved behandlingen af forhåndsansøgninger kan det i visse tilfælde, specielt  

 i forbindele med udstykning med henblik på bebyggelse m.v., være  

 hensigtsmæssigt at søge sagen belyst ved supplerende oplysninger fra  

 kommunen, eventuelt ved en orienterende drøftelse med kommunen.
 1.2. Udtalelsernes indhold m.v.
I udtalelsen over en sag bør indgå en vurdering af samtlige relevante  

 omstændigheder.
Oplysninger om jordernes bonitet, bygningernes stand,  

 vejforhold og øvrige særlige driftsmæssige forhold m.v. bør medtages i  

 fornødent omfang.
Det gælder såvel forhold, der taler for at tillade det  

 ansøgte, som forhold der taler imod.
Det bør endvidere overvejes, om der bør  

 stilles betingelser for sagens godkendelse.
Hvis erklæringen går ud på, at  

 der bør meddeles afslag på det ansøgte, skal der altid anføres nærmere  

 begrundelse.
Sager efter kap.
I-IV 2.1.1. Sagsgang Ansøgninger i henhold til kap.
I-IV i landbrugsloven skal forelægges  

 Jordlovsudvalgets stedlige medlem efter reglerne i § 5, jfr. §§ 6 -11, i  

 ansøgningsbekendtgørelsen.
Det gælder visse sager, hvor landbrugsjord overgår  

 til anden anvendelse (§§ 4 og 7a i landbrugsloven), visse sager om  

 landbrugsejendommes drift (§§ 7-12 i landbrugsloven) og samtlige sager om  

 udstykning og sammenlægning af landbrugsejendomme (§§ 13 og 14 i  

 landbrugsloven). Sager kan forelægges det stedlige medlem både af  

 landinspektører og andre.
Hvis en ansøgning er forelagt af en landinspektør i forbindelse med  

 udarbejdelse af en udstykningssag, afgiver medlemmet normalt en skriftlig  

 udtalelse til landinspektøren.
Dette følger af udstykningslovens krav om, at  

 den praktiserende landinspektør skal sørge for, at de nødvendige erklæringer  

 er indhentet, inden en ansøgning om udstykning m.v. indsendes til  

 Matrikeldirektoratet.
I særlige tilfælde kan medlemmet dog vælge at indsende  

 ansøgningen til Matrikeldirektoratet med sin udtalelse, f.eks. hvis der er  

 tale om sager af mere principiel karakter eller sager, der ønskes forelagt  

 Jordlovsudvalget.
 Hvis en ansøgning er forelagt af andre end en landinspektør, videresender  

 medlemmet sagen til Matrikeldirektoratet med sin udtalelse.  

 Matrikeldirektoratet sørger herefter for at give ansøgeren et skriftligt  

 svar.
En sag kan forelægges det stedlige medlem som en forhåndsansøgning, hvis  

 man ønsker at kende medlemmets stilling til sagen, inden man går videre med  

 den.
Dette indebærer, at medlemmet inddrages i sagsbehandlingen på et tidligt  

 tidspunkt og derved får bedre mulighed for at påvirke sagens endelige  

 udformning.
I disse sager kan medlemmet vælge at give ansøgeren en mundtlig  

 orientering om sin stilling til sagen.
Hvis der kun er givet en mundtlig  

 orientering ved en forhåndsansøgning, skal den endelige ansøgning på ny  

 forelægges medlemmet.
Hvis en landinspektør har modtaget et skriftligt svar  

 på en forhåndsansøgning, kan landinspektøren indsende den færdigt udarbejdede  

 sag, bilagt medlemmets udtalelse, direkte til Matrikeldirektoratet.
Der kan også være behov for, at Matrikeldirektoratet forelægger sager for  

 medlemmerne.
Det gælder navnlig udstykningssager, der efter  

 ansøgningsbekendtgørelsens regler ikke skal forelægges af ansøger, fordi de  

 parceller, der søges fraskilt, ligger inden for områder, der i henhold til  

 lov om by- og landzoner og lov om kommuneplanlægning er udlagt til bymæssige  

 formål m.v., men hvor der er jordpolitiske spørgsmål for så vidt angår  

 arealer i landzone, f.eks. med hensyn til uheldig opdeling af restejendommen  

 m.v., jfr. § 4, stk. 2-4, i landbrugsloven.
 I sager efter §§ 7-12 i landbrugsloven om midlertidig inddragelse af  

 landbrugsjord til andre formål og om landbrugsejendommes drift, bygninger,  

 samdrift og forpagtning m.v., vil der ligeledes ved behandlingen i  

 Matrikeldirektoratet kunne være behov for en lokal jordbrugskyndig vurdering,  

 hvis dette ikke allerede er sket, når sagen sendes ind.
 De omhandlede sager vil blive forelagt medlemmet til udtalelse af  

 Matrikeldirektoratet og skal tilbagesendes til Matrikeldirektoratet med  

 medlemmets udtalelse.
2.1.2. Supplerende oplysninger Hvis en indsendt sag ikke er oplyst i overensstemmelse med reglerne i  

 ansøgningsbekendtgørelsen, og de manglende oplysninger er af betydning for  

 medlemmets bedømmelse af sagen, kan sagen sendes tilbage til ansøgeren for at  

 blive suppleret med disse oplysninger.
Ved forhåndsansøgninger kan der dog  

 ikke stilles krav om, at der skal foreligge erklæring fra andre myndigheder.
Hvis medlemmet ønsker visse spørgmål belyst i forhold til bestemmelserne i  

 kap.
I-IV i landbrugsloven eller ønsker sagen oplyst i forhold til eventuelle  

 lokalplanforslag m.v., forinden der afgives udtalelse i sagen, kan medlemmet  

 henvende sig til Matrikeldirektoratet herom.
2.1.3. Særregler i Sønderjylland I Sønderjylland udarbejdes udstykningssager m.v. af statslandinspektører,  

 der hører under Matrikeldirektoratet.
Alle sager, der er forelagt af en  

 statslandinspektør, skal derfor tilbagesendes til statslandinspektøren.
2.2. Sager om overgang af landbrugsjord til anden anvendelse (lovens  

 §§ 4 og 7a) 2.2.1. Generelt Ved medlemmernes behandling af sådanne sager bør det tilstræbes, at forbruget af landbrugsjord ikke bliver større end absolut  

 nødvendigt, at nødvendige arealinddragelser fortrinsvis finder sted således,  

 at de bedst egnede landbrugsjorder bevares, at nødvendige indgreb sker under størst mulig hensyntagen til de  

 berørte landbrugsejendommes struktur- og arronderingsforhold og foretagene  

 bygnings- og kulturtekniske investeringer, og at eventuelle miljøkonflikter mellem bestående landbrugsbedrifter  

 og ny bebyggelse m.v. undgås.
 I bynære områder må hensynet til de jordbrugsmæssige interesser afvejes i  

 forhold til de bymæssige dispositioner.
Det bør endvidere overvejes, om der bør stilles betingelser efter  

 landbrugsloven i forbindelse med udstykning m.v.
Dette gælder f.eks.  

 betingelser efter landbrugslovens § 4, stk. 2, om jordernes drift eller efter  

 § 4, stk. 3, om afhændelse af ejendommens øvrige jorder til sammenlægning med  

 anden landbrugsejendom.
2.2.2. Sammenhæng med lokalplansager For så vidt angår sager efter landbrugslovens § 4 vil der ofte være  

 sammenhæng med lokalplansager og spørgsmål om offentlige myndigheders  

 erhvervelse af landbrugsjord.
Der henvises til Landbrugsministeriets  

 cirkulære nr. 17 af 10. februar 1983 om jordbrugskommissionernes medvirken  

 ved behandlingen af kommuneplaner og lokalplaner m.v.
 Hvis en lokalplan er endelig vedtaget inden udstykningssagen, vil der i  

 almindelighed alene være anledning til at overveje betingelser i forbindelse  

 med ophævelse af landbrugspligten, jfr. landbrugslovens § 4, stk. 2 og 3,  

 idet der i forbindelse med lokalplanproceduren er taget stilling til  

 jordernes inddragelse til det pågældende formål.
 Hvis lokalplanpligten derimod indtræder senere end udstykningssagen,  

 f.eks. ved udstykning vedrørende kommuners opkøb af jord med henblik på  

 senere udstykning til bebyggelse m.v., må der i forbindelse med udstykningen  

 tages stilling til spørgsmålet om jordernes inddragelse til bebyggelse m.v.  

 efter samme retningslinier, som gælder for behandlingen af lokalplansager,  

 jfr. fornævnte cirkulære af 10. februar 1983.
2.2.3. Midlertidig inddragelse af landbrugsjord til  

 ikke-jordbrugsmæssige formål I sager om midlertidig inddragelse af landbrugsjord til  

 ikke-jordbrugsmæssige formål, f.eks. ved etablering af lossepladser,  

 golfbaner, idrætspladser, campingpladser, flyvepladser, motorbaner,  

 skydebaner m.v., må der overvejes betingelser til sikring af, at jorderne på  

 ny kan inddrages til jordbrugsmæssig drift, hvis den særlige anvendelse  

 ophører, jfr. § 4, stk. 2, eller § 7 a, stk. 4, i landbrugsloven.
De  

 omhandlede anlæg vil normalt forudsætte, at der tilvejebringes lokalplan for  

 området, inden der meddeles tilladelse efter landbrugsloven.
2.3. Sager om landbrugsejendommes drift (lovens §§ 7-12) 2.3.1. Selvstændig drift, bygninger m.v.
Ved behandlingen af en sag om en landbrugsejendoms drift eller om  

 bygninger på en landbrugsejendom, jfr. §§ 7-8 i landbrugsloven, bør det bl.a.  

 indgå i vurderingen, om ejendommen drives på forsvarlig måde, om beboelsesbygningen, også på evt. samdrevne ejendomme, er holdt  

 forsvarligt vedlige, og om ejendommen i øvrigt drives efter reglerne i landbrugsloven.
 I tilfælde med ubeboede eller skæmmende bygninger må desuden tages  

 stilling til, om der eventuelt bør nedlægges forbud mod opførelse af nye  

 bygninger, jfr. § 8, stk. 6, i landbrugsloven.
 Der skal endvidere tages stilling til, om en eventuel frastykning af en  

 ejendoms beboelsesbygning bør betinges af, at ejendommen ikke bebygges, men  

 på et senere tidspunkt sammenlægges med en anden landbrugsejendom.
2.3.2. Samdrift og forpagtning Ved medlemmets behandling af en sag om samdrift og forpagtning bør det  

 bl.a. indgå i vurderingen, om kravene om fast bopæl og landmandsuddannelse er opfyldt, om der er et passende forhold mellem jordtilliggende og  

 produktionsapparat, om ejendommen har en væsentlig animalsk produktion eller  

 specialproduktion, og om der eventuelt er andre, der har behov for forpagtningsarealer  

 for at opnå et passende forhold mellem arealet og ejendommens  

 produktionsapparat.
 Det må desuden vurderes, om angivelsen af vedvarende græsningsarealer,  

 skovarealer og arealer helt uden dyrkningsmæssig værdi er i overensstemmelse  

 med de faktiske forhold.
2.4. Sager om udstykning og sammenlægning af landbrugsejendomme (lovens §§ 13 og 14) 2.4.1. Generelle krav ved sammenlægning Ved medlemmets behandling af sagen må det indgå i vurderingen, om den  

 ansøgte sammenlægning vil medvirke til en hensigtsmæssig udvikling af  

 jordbrugserhvervene i overensstemmelse med landbrugslovens  

 formålsbestemmelser.
Det må herunder vurderes, om jorderne ligger hensigtsmæssigt for samlet drift, om der vil ske nedlægning af en bevaringsværdig driftsenhed, hvis  

 ejendomsværdi, excl. stuehusets værdi, overstiger den i lovens § 13, stk. 3,  

 nr. 2, nævnte beløbsgrænse (420.000 kr. ved årsreguleringen pr. 1. april  

 1985), om der vil ske en uheldig opdeling af restejendommen, om den supplerede ejendom vil få et areal på 15 ha eller blive en  

 bevaringsværdig driftsenhed, og om der ved sammenlægningen vil opstå en uhensigtsmæssig  

 ejendomsfordeling, jfr. landbrugslovens erhvervelsesregler.
 Medlemmet skal endvidere, i den udstrækning det er muligt, vurdere, om  

 ansøgerens erklæring om alder, statsborgerskab, fast bopæl,  

 landmandsuddannelse og jordbrug som væsentligste erhverv m.v. kan godkendes.
2.4.2. Dispensationer Ved sammenlægning, hvor der søges om dispensation fra en eller flere af  

 landbrugslovens betingelser, skal medlemmet altid vurdere, om der er behov  

 for jorden til andre nærliggende landbrugsejendomme.
Ved sammenlægning, der kræver dispensation fra arealgrænserne på 50 ha,  

 henholdsvis 100 ha, må der desuden bl.a. indgå en vurdering af, om der i sammenlægningen indgår jorder af en så ringe bonitet, at  

 arealgrænserne kan fraviges, om der er tale om mindre arealer, der er særligt velbeliggende for  

 den ejendom, der søges sammenlagt med, og om der evt. er andre nærliggende ejendomme, der har en  

 fortrinsstilling til suppleringsjord, jfr. nedenfor.
2.4.3. Suppleringsjord Ved behandling af en sammenlægningssag, hvorved den supplerede ejendom får  

 et areal på over 50 ha, skal det stedlige medlem påse, at der er foretaget  

 fornøden undersøgelse af suppleringsbehovet.
Som dokumentation herfor skal  

 ansøgeren vedlægge naboerklæring fra samtlige ejere af nærliggende ejendomme.
Medlemmet skal kontrollere, at der er vedlagt de nødvendige  

 naboerklæringer.
Hvis en nabo ikke har villet afgive en erklæring, eller hvis  

 erklæring ikke er fremskaffet, fordi ansøgeren finder det åbenbart, at et  

 eventuelt ønske om suppleringsjord ikke vil kunne imødekommes, vurderer  

 medlemmet, om der er grundlag for at gennemføre sagen ud fra ansøgerens  

 oplysninger om forholdet.
Hvis der er fremsat ønsker om suppleringsjord, vurderer medlemmet, om der  

 er grundlag for at imødekomme ønskerne.
Ved bedømmelsen heraf må indgå, om der på ejendommen er en væsentlig animalsk produktion eller  

 specialproduktion, om der er aktuelt behov for suppleringsjord for at tilvejebringe  

 et passende forhold mellem areal og produktionsapparat, om ejendommen vil få et areal, der ikke overstiger 50 ha,  

 eventuelt efter fradrag af mindre egnede jorder, og om betingelserne for sammenlægning i øvrigt er opfyldt.
Hvis en nabo har fremsat ønske om suppleringsjord, men parterne ikke kan  

 blive enige om en pris for jorden, skal medlemmet vurdere, hvad der må anses  

 som sædvanlig handelspris for landbrugsjord i området.
Hvis naboen, der  

 ønsker suppleringsjord, ikke er indstillet på at betale den sædvanlige  

 handelspris, vil ønsket om suppleringsjord ikke kunne tilgodeses.
 Naboerklæringsskemaer skal kunne rekvireres hos jordbrugskommissionernes  

 formænd og viceformænd.
 Der henvises i øvrigt til landbrugsministeriets cirkulære af 11. juli 1986  

 om administration af fortrinsstillingen til suppleringsjord i henhold til §  

 9, stk. 3, § 13, stk. 1, 2. pkt., og § 18, stk. 6, i landbrugsloven.
3. Sager efter kap.
V 3.1. Uddannelsesattester Enhver, der opfylder de fastsatte uddannelseskrav, jfr. § 1 i  

 landbrugsministeriets bekendtgørelse nr. 427 af 1. juli 1986 om  

 uddannelseskrav m.v. i henhold til lov om landbrugsejendomme  

 (uddannelsesbekendtgørelsen), skal kunne henvende sig til  

 jordbrugskommissionens viceformand i det område, hvor den pågældende har  

 bopæl, og få attestation for, at et af de fastsatte uddannelseskrav er  

 opfyldt.
Dokumentation herfor kan ske i form af eksamens-, uddannelses- eller  

 kursusbeviser, anbefalinger, lønsedler, selvangivelser, skøder eller  

 forpagtningskontrakter m.v.
Hvis viceformanden kan godkende den forelagte dokumentation, påtegnes  

 uddannelsesattesten (afsnit I i den særlige fortrykte blanket), som forinden  

 skal være dateret og underskrevet.
I tvivlstilfælde må uddannelsesattesten  

 ikke attesteres af viceformanden, men skal indsendes til  

 Jordbrugsdirektoratet bilagt dokumentation.
 Når uddannelsesattest ønskes af en person, der er statsborger i et land,  

 hvis borgere i medfør af Det europæiske økonomiske Fællesskabs regler har  

 adgang til at erhverve landbrugsjord i Danmark, kan attesten påtegnes af  

 viceformanden, såfremt et af de i uddannelsesbekendtgørelsen anførte krav er  

 opfyldt.
Hvis den pågældende fremlægger bevis for en udenlandsk  

 jordbrugsuddannelse, skal spørgsmålet om, hvorvidt denne uddannelse kan  

 sidestilles med en af de i uddannelsesbekendtgørelsens § 1, stk. 1, nr. 1-3  

 og 5, samt stk. 2, nr. 1-2, nævnte uddannelser forelægges  

 Jordbrugsdirektoratet til afgørelse.
I disse tilfælde skal  

 uddannelsesattestens afsnit II anvendes, og attesten skal indsendes til  

 Jordbrugsdirektoratet, bilagt fornøden dokumentation som angivet i  

 blanketten.
Opmærksomheden henledes på uddannelsesbekendtgørelsens krav til  

 arten af den forudgående selvstændige drift, der kan danne grundlag for  

 opfyldelse af uddannelseskravet.
I forhold til de under 1978-loven gældende  

 krav er der indført en skærpelse derved, at den pågældende drift skal have  

 været af ikke uvæsentlig omfang i forhold til bedriftens størrelse og være i  

 overensstemmelse med bekendtgørelsens definition af begrebet »egen  

 drift«.
Det er ikke en betingelse, at driften har fundet sted på en  

 landbrugsnoteret ejendom.
I særlige tilfælde kan kravet om uddannelse fraviges mod, at erhververen  

 af en landbrugsejendom forpligter sig til for en periode på mindst 4 år at  

 ansætte en heltidsbeskæftiget bestyrer på ejendommen.
Om de nærmere  

 betingelser for anvendelsen af denne undtagelsesregel henvises til  

 uddannelsesbekendtgørelsens § 1, stk. 4. Som det fremgår, skal sagen med de  

 nødvendige oplysninger i disse tilfælde indsendes til godkendelse i  

 Jordbrugsdirektoratet.
3.2. Dispensationssager Ansøgning om tilladelse i henhold til dispensationsreglerne i lovens kap.  

 V indsendes til Jordbrugsdirektoratet.
Efter at direktoratet har sikret sig,  

 at alle nødvendige oplysninger og bilag foreligger, sendes ansøgningen til  

 udtalelse hos Jordlovsudvalgets stedlige medlem.
Det stedlige medlem afgiver indstilling til Jordlovsudvalget i  

 overensstemmelse med det ovenfor i pkt. 1.2 anførte.
Forinden kan der efter  

 behov være foretaget besigtigelse eller være forhandlet med ansøgeren eller  

 eventuelt andre interesserede, jfr. det ovenfor i pkt. 1.1 anførte.
Det skal  

 af indstillingen fremgå, om besigtigelse og forhandling har fundet sted.
Det  

 kan i indstillingen anføres, at den pågældende sag ønskes særskilt behandlet  

 ved møde i Jordlovsudvalget eller dettes forretningsudvalg.
Ved ansøgning om dispensation fra uddannelseskrav i henhold til lovens §  

 16, jfr. uddannelsesbekendtgørelsens § 1, kan der meddeles tilladelse til  

 erhvervelse i tilfælde, hvor erhververen på grundlag af tidligere  

 beskæftigelse eller anden uddannelse end den, der kræves i henhold til § 16,  

 må antages at være kvalificeret til at forestå driften af den pågældende  

 ejendom, jfr. lovens § 18, stk. 2. Der bliver i disse tilfælde tale om en  

 eventuel sidestilling med kravene i henhold til loven.
Må ansøgerens  

 kvalifikationer under alle omstændigheder anses for utilstrækkelige, skal  

 sagen vurderes ud fra, om den pågældende ejendom p.g.a. dårlige  

 driftsbygninger, dårlig jordbonitet eller lignende bør sidestilles med  

 ejendomme, der er undergivet lempeligere erhvervelsesregler i henhold til §  

 16.
 Behandling af sager om køb af ejendom nr. 2, hvor de to ejendommes areal  

 tilsammen overstiger 50 ha, jfr. lovens § 18, stk. 6, sker efter samme  

 retningslinier som ved tilsvarende sager om sammenlægning, jfr. pkt. 2.4.3.  

 og det særlige cirkulære af 11. juli 1986 om administration af  

 fortrinsstillingen til suppleringsjord.
4. Tilsynsopgaver Det påhviler jordbrugskommissionens medlemmer i forbindelse med deres  

 arbejde i området at være opmærksom på, om reglerne i landbrugsloven  

 overholdes.
 Det gælder således bestemmelserne i lovens §§ 7-8 om landbrugsejendommes  

 drift m.v., herunder reglerne om fast bopæl for den, der som ejer, forpagter  

 eller bestyrer driver en landbrugsejendom, og reglerne om beboelsesbygninger,  

 drift af jorderne og inddragelse af jorder til andre formål.
 Det gælder også tilsynet med overholdelsen af bestemmelserne i §§ 9-12 om  

 samdrift og forpagtning m.v., herunder navnlig begrænsningerne med hensyn til  

 afstand, areal og antal ejendomme, og om forpagteren i øvrigt opfylder lovens  

 betingelser.
 Det gælder endelig tilsynet med overholdelsen af vilkår, der er stillet i  

 forbindelse med tilladelser, herunder fast bopæl og jordbrug som væsentligste  

 erhverv, der har været en forudsætning for godkendelse af sammenlægning eller  

 supplering af landbrugsejendomme.
 Indberetning om eventuelle overtrædelser af bestemmelserne i lovens kap.  

 I-IV gives til Matrikeldirektoratet.
 Der henvises til uddannelsesbekendtgørelsens regler om den nærmere  

 forståelse af lovens krav om uddannelse, fast bopæl, jordbrug som  

 væsentligste erhverv og egen drift samt til Jordbrugsdirektoratets vejledning  

 om landbrugslovens bestemmelser om erhvervelse af adkomst på  

 landbrugsejendomme.
 Til brug for kontrollen hermed sender Jordbrugsdirektoratet til formanden  

 for jordbrugskommissionen kopi af afgørelser i dispensationssager i  

 forbindelse med erhvervelse af landbrugsejendomme i det pågældende  

 kommissionsområde.
 Indberetninger om overtrædelser af erhvervelsesbetingelser indsendes til  

 Jordbrugsdirektoratet.
