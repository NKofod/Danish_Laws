Cirkulære om udbud og udfordring af  

 statslige drifts-  

 og anlægsopgaver Kapitel 1 Udbudspligt § 1. Opgaver, som en statsinstitution  

 udfører, og som vil kunne udføres af eksterne  

 leverandører, skal med passende mellemrum sendes i udbud.
Udbudte  

 opgaver skal udliciteres, hvis det gennem udbud godtgøres, at det alle  

 forhold taget i betragtning er det mest fordelagtige for staten, jf. dog  

 §§ 3-4.
 § 2. Udbudspligten gælder statslige opgaver,  

 som er udbudsegnede, jf. stk. 2 og 3. Opgaver, som er omfattet af  

 § 5, er dog undtaget fra pligten.
 Stk. 2. En institutions opgaveportefølje skal med  

 passende mellemrum gennemgås med henblik på at identificere  

 opgaver, der er udbudsegnede.
 Stk. 3. En statsinstitution skal udbyde en ny opgave, der ikke  

 allerede er gennemgået i medfør af stk. 2, såfremt  

 det vurderes, at opgaven er udbudsegnet.
 Stk. 4. En statsinstitution har ligeledes pligt til gennem  

 regelmæssige udbudsrunder at undersøge, om institutionernes  

 eksterne leverandører er bedst og billigst.
 § 3. Udbudspligten gælder ikke i det omfang  

 udbud af opgaven vil stride mod bestemmelser i lovgivningen, herunder  

 gældende EU-retsregler.
 § 4. Opgaver med en forventet kontraktsum under  

 500.000 kr. er ikke omfattet af udbudspligten.
 § 5. Udbudspligten gælder ikke, hvis  

 institutionen godtgør, at det ikke er muligt at udbyde opgaven eller  

 nogen del heraf i konkurrence, eller hvis den godtgør, at udbuddet af  

 opgaven medfører uforholdsmæssigt store omkostninger eller  

 administration.
Effektiviseringsstrategier § 6. Ministerierne skal udarbejde  

 effektiviseringsstrategier gældende for hele  

 ministerområdet.
 Stk. 2. Effektiviseringsstrategierne skal indeholde  

 udbudspolitikker, hvori udbudsegnede opgaver inden for ministerområdet  

 identificeres, jf. § 2, stk. 2 og 3.
 Stk. 3. Effektiviseringsstrategierne skal indeholde  

 tidsfrister for udbud af udbudsegnede opgaver.
Kapitel 2 Gennemførsel af udbud § 7. Udbud skal gennemføres efter reglerne  

 i dette kapitel.
 Stk. 2. Den udbydende institution skal tilrettelægge  

 udbudsprocessen og vælge den udbudsform, som under hensyn til opgavens  

 karakter og markedsforholdene giver den for staten bedste og billigste  

 løsning.
 Stk. 3. Udbud af bygge- og anlægsopgaver skal  

 følge reglerne i lov nr. 450 af 7. juni 2001 om indhentning af tilbud  

 i bygge- og anlægssektoren, medmindre kontraktindgåelse om  

 opgaven er omfattet af udbudskrav efter EUs udbudsdirektiver.
 Stk. 4. Kontraktindgåelse af en opgave, som er omfattet  

 af udbudskravet efter EUs udbudsdirektiver, skal udbydes efter disse  

 regler.
 Stk. 5. Kontraktindgåelse, der ikke er omfattet af  

 udbudskravet efter EUs udbudsdirektiver, kan tilrettelægges frit,  

 men med respekt for EUs ligebehandlings- og  

 gennemsigtighedsprincip.
 Personalemæssige forhold m.v.
 § 8. Ledelsen for den udbydende institution skal  

 sikre, at der i forbindelse med overvejelser og beslutning om udbud, der kan  

 medføre personaleoverdragelser, sker en tidlig inddragelse af  

 personalet i overensstemmelse med de relevante gældende love, regler og  

 overenskomster mv.
 Stk. 2. I forbindelse med orientering af personalet skal  

 ledelsen tilkendegive, om institutionen agter at udarbejde kontrolbud.
 Stk. 3. Sociale forpligtelser i institutionens  

 personalepolitik kan stilles tilsvarende til en ekstern leverandør i  

 form af sociale klausuler.
 Stk. 4. I det omfang, der er knyttet miljø- eller  

 arbejdsmiljømæssige krav til arbejdets udførelse, kan  

 disse krav indgå i kontrakten med leverandøren.
 Stk. 5. Hvor hensynet til handicappede medarbejdere gør  

 det ønskeligt, skal der stilles særlige krav til arbejdets  

 udførelse og/eller de faciliteter, der anvendes ved arbejdets  

 gennemførelse.
 Stk. 6. Hvor hensynet til borgernes adgang til virksomheden,  

 der udfører opgaven på vegne af statsinstitutionen, gør  

 det ønskeligt, skal der stilles særlige krav til handicapvenlige  

 adgangsforhold og faciliteter i øvrigt.
 Stk. 7. Krav som nævnt i stk. 3-6 skal udformes med  

 respekt for EUs ligebehandlingsprincip.
Offentliggørelse af udbudsforretningen § 9. Ved gennemførelse af udbud, der  

 omfatter offentliggørelse, skal den udbydende institution:
1)	bekendtgøre afholdelsen af udbudsforretningen og  

 vilkårene for deltagelse, 2)	angive efter hvilke kriterier der vil ske udvælgelse af  

 tilbudsgivere (udvælgelseskriterier), 3)	angive efter hvilke kriterier der vil ske tildeling af ordren  

 (tildelingskriterier), 4)	oplyse om institutionen agter at afgive kontrolbud, jf.  

 § 10, 5)	oplyse om hvilke dokumenter der kræves for et  

 konditionsmæssigt korrekt bud, 6)	oplyse om sidste frist for modtagelse af tilbud og eventuelle  

 anmodninger om prækvalifikation, 7)	oplyse hvor udbudsmaterialet kan rekvireres og 8)	oplyse om adressen for modtagelse af tilbud og anmodninger om  

 prækvalifikation.
Stk. 2. Offentliggørelse skal ske i den af  

 Finansministeriet udpegede elektroniske udbudsavis.
Hvis opgavens omfang og  

 karakter tilsiger det, kan offentliggørelsen suppleres med  

 landsdækkende eller regionalt dækkende dagblade og faglige  

 tidsskrifter.
Kontrolbud § 10. En statsinstitution, der gennemfører  

 et udbud, kan udarbejde kontrolbud i forhold til den udbudte opgave.
Agter  

 den udbydende institution at udforme et kontrolbud skal dette fremgå af  

 udbudsannoncen og udbudsmaterialet.
 Stk. 2. Et eventuelt kontrolbud skal afgives senest samtidigt  

 med fristen for aflevering af eksterne tilbud.
 Stk. 3. Afgiver en institution et kontrolbud, skal  

 kvalitetskravene svare til kravene i udbudsmaterialet, mens kontrolbuddet  

 skal udarbejdes i henhold til Finansministeriets  

 Økonomi-Administrative Vejledning, Prisfastsættelse,  

www.oav.dk.
Stk. 4. Institutionen skal tilrettelægge  

 udbudsforretningen således, at den ikke indebærer en  

 konkurrenceforvridende fortrinsstilling for et eventuelt kontrolbud.
Det  

 bør sikres, at eksterne tilbudsgivere har adgang til de samme  

 informationer som de medarbejdere, der udarbejder et kontrolbud.
 Stk. 5. Institutionen kan til de eksterne bud lægge  

 eventuelle midlertidige følgeomkostninger, der måtte opstå  

 ved at antage et af disse tilbud.
 Stk. 6. Vurderingen af de indkomne eksterne tilbud og  

 institutionens kontrolbud skal foretages således, at der ikke deltager  

 nogen, der har medvirket ved udarbejdelsen af kontrolbuddet.
 Stk. 7. Viser sammenligningen mellem kontrolbuddet og de  

 eksterne tilbud, at det vil være billigere eller økonomisk mere  

 fordelagtigt at løse opgaven i eget regi, kan udbudsforretningen  

 annulleres.
Stk. 8. Annulleres udbudsforretningen i medfør af  

 stk. 7, skal opgaven udføres i henhold til kontrolbuddet.
Opgaven  

 skal udføres efter reglerne om indtægtsdækket  

 virksomhed.
Ordretildeling § 11. Den udbydende institution underretter  

 hurtigst muligt tilbudsgiverne om, hvilken beslutning der er truffet med  

 hensyn til ordretildelingen.
Når kriteriet er det økonomisk mest  

 fordelagtige tilbud, underretter udbyderen endvidere efter anmodning  

 tilbudsgiverne om det antagne tilbuds egenskaber og relative fordele.
Kapitel 3 Udfordringsret § 12. En privat kan uopfordret afgive et konkret  

 tilbud på udførelse af en opgave, som udføres af en  

 statsinstitution i eget regi.
 Stk. 2. Den udfordrede institution skal herefter træffe  

 beslutning om, hvorvidt en udfordret opgave fortsat skal udføres i  

 eget regi.
 Stk. 3. En statsinstitution kan ikke indgå  

 kontrakt om en udfordret opgave, der er omfattet af EUs  

 udbudsdirektiver, uden udbud af opgaven i overensstemmelse med udbudskravet  

 efter EUs udbudsdirektiver.
 § 13. En udfordret statsinstitutions beslutning om  

 fortsat at udføre opgaven i eget regi skal tiltrædes af en  

 overordnet myndighed, jf. dog § 14, stk. 1.
 Stk. 2. Forelæggelse af sagen for en overordnet  

 myndighed skal ledsages af et overslag over omkostningerne ved at løse  

 opgaven i eget regi sammenholdt med omkostningerne ved at antage det  

 udfordrende tilbud, jf. dog stk. 3.
 Stk. 3. Bestemmelsen i stk. 2 finder ikke anvendelse,  

 hvis institutionens beslutning om fortsat at udføre beslutningen i  

 eget regi er begrundet i, at tilbuddet afviger fra en afgrænsning, der  

 er tiltrådt af en overordnet myndighed.
 § 14. Institutionen kan uden at foretage den i  

 § 13 foreskrevne forelæggelse for en overordnet myndighed selv  

 beslutte fortsat at udføre opgaven i eget regi, hvis:
1)	tilbuddet ikke overstiger 500.000 kr. for enkeltstående  

 ydelser og 500.000 kr. pr. år for løbende ydelser, 2)	tilbudsgiver ikke lovligt vil kunne udføre den opgave, som  

 tilbuddet omfatter, 3)	tilbudsgiver ikke kan sandsynliggøre, at denne har den  

 fornødne tekniske formåen, 4)	tilbudsgiver ikke kan sandsynliggøre, at denne har den  

 fornødne finansielle og økonomiske formåen, 5)	tilbudsgiver ikke kan sandsynliggøre, at forhold af mere  

 personlig karakter ikke gør denne uegnet til at udføre  

 opgaven, 6)	tilbuddet forekommer at være unormalt lavt i forhold til  

 ydelsen, 7)	tilbuddet svarer til et tilbud, som institutionen har behandlet  

 efter § 12, stk. 1, inden for de seneste 2 år, eller 8)	tilbuddet omfatter en opgave, som institutionen før  

 tilbuddets modtagelse har sendt i udbud.
§ 15. Institutionen skal også i det omfang,  

 beslutningen ikke er omfattet af forvaltningsloven, underrette den private  

 tilbudsgiver om beslutningen og ledsage denne af en begrundelse, hvis  

 institutionen ikke antager tilbudet.
Underretningen skal ske inden for  

 rimelig tid.
Kapitel 4 Ikrafttræden § 16. Cirkulæret træder i kraft den 1. januar  

 2003. Samtidig ophæves cirkulære nr. 42 af 1. marts 1994 om  

 udlicitering af statslige drifts- og anlægsopgaver.
