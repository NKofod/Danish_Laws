(til stiftsøvrighederne) Hermed følger »Instruks for kirkegårdskonsulenter«, udfærdiget  

 den 23. februar 1989. Instruksen, der erstatter den tidligere instruks af 25.  

 juli 1973, træder i kraft den 1. marts 1989.
 Den nye instruks tilsigter ikke en ændring af praksis med hensyn til de  

 sager, hvori stiftsøvrigheder og provstiudvalg indhenter  

 kirkegårdskonsulentens udtalelse.
Kirkegårdskonsulenten kan som hidtil give råd og vejledning i  

 kirkegårdsanliggender til menighedsråd, der fremsætter anmodning herom.
En  

 bestemmelse herom er nu optaget i instruksen, jf. § 3. Menighedsrådets  

 anmodning må fremsættes gennem provstiudvalget.
Samtidig med at  

 provstiudvalget videregiver menighedsrådets anmodning til  

 kirkegårdskonsulenten, underrettes stiftsøvrigheden derom.
 Medens det honorar, som kirkegårdskonsulenten kan beregne sig for den  

 nævnte rådgivning af menighedsrådene, hidtil har skullet afholdes af  

 kirkekassen, jf. ansættelseskrivelserne, kan dette honorar nu afholdes af  

 fællesfonden, jf. instruksens § 8, sammenholdt med § 7. Med hensyn til  

 honorarets beregning henvises til skrivelse herfra 3. marts 1986 og den  

 dermed fulgte skrivelse af 19. februar 1986 fra Byggestyrelsen vedrørende et  

 tilsvarende honorar til bygningskonsulenterne for bistand i  

 tjenesteboligsager.
Man anmoder stiftsøvrigheden om at gøre stiftets menighedsråd bekendt med  

 denne mulighed for - uden udgift for rådet - at få bistand fra  

 kirkegårdskonsulenterne, idet menighedsrådenes opmærksomhed særligt henledes  

 på betydningen af at søge sagkyndig vejledning i de indledende faser af  

 overvejelser angående iværksættelse af anlægs- og reguleringsarbejder på  

 kirkegårde.
Kirkegårdskonsulenten vil endvidere kunne bistå menighedsrådene  

 med ajourføring eller fornyelse af kirkegårdskortet.
 Kun såfremt Kirkeministeriet undtagelsesvis meddeler tilladelse dertil,  

 kan en kirkegårdskonsulent påtage sig projekteringsopgaver inden for sit  

 område, jf. instruksens § 4.
Det i instruksens § 6 omtalte honorar for hver sag, der forelægges  

 kirkegårdskonsulenten til erklæring, forhøjes fra 130 kr. til 205 kr. fra den  

 1. januar 1988 at regne.
Stiftsøvrigheden bedes foranledige, at efterbetaling  

 i overensstemmelse hermed finder sted.
 Eksemplarer af denne skrivelse og den nye instruks bedes fordelt blandt  

 stiftets menighedsråd, provstiudvalg og provstirevisorer.
 P.M.V.
 E.B.
Finn Langager Larsen /Steen Henriksen, eksp.sekr.
INSTRUKS FOR KIRKEGÅRDSKONSULENTER § 1.  Kirkegårdskonsulenter ansættes af  

 Kirkeministeriet efter forhandling med Akademirådet.
Kirkegårdskonsulenterne  

 virker som rådgivere for de kirkelige myndigheder efter bestemmelserne i  

 denne instruks.
Konsulenten skal under udøvelsen af sin virksomhed iagttage de gældende  

 bestemmelser om kirkegårde.
Ved sin ansættelse modtager konsulenten et  

 eksemplar af disse.
 § 2.  Efter anmodning i hvert enkelt tilfælde fra  

 Kirkeministeriet, vedkommende stiftsøvrighed eller provstiudvalg afgiver  

 kirkegårdskonsulenten erklæringer i sager vedrørende folkekirkens kirkegårde,  

 herunder udvidelse og nyanlæggelse af kirkegårde og opførelse af bygninger på  

 kirkegårde.
 Forinden erklæring afgives, foretager konsulenten en undersøgelse på  

 stedet, medmindre en sådan undersøgelse efter sagens beskaffenhed ikke  

 skønnes påkrævet.
 Erklæringen afgives i 2 eksemplarer.
 § 3.  Kirkegårdskonsulenten kan herudover give råd og  

 vejledning i kirkegårdsanliggender til menighedsråd, der gennem  

 provstiudvalget fremsætter anmodning herom.
 § 4.  Kirkegårdskonsulenten kan ikke påtage sig  

 projekteringsopgaver i sit område, medmindre Kirkeministeriet undtagelsesvis  

 godkender dette.
§ 5.  Kirkegårdskonsulenten fører en journal over ind-  

 og udgående skrivelser.
Genparter af afgivne erklæringer opbevares i  

 konsulentens arkiv.
Ved fratrædelse afleveres journalen til stiftsøvrigheden.
§ 6.  Kirkegårdskonsulenten vederlægges med et af  

 Kirkeministeriet fastsat honorar for hver sag, der forelægges konsulenten til  

 erklæring, jf. § 2. Honoraret udgør samme beløb pr. sag, uanset om den måtte  

 give anledning til flere ekspeditioner, besøg på stedet eller forhandlinger  

 med myndigheder eller andre.
Kirkegårdskonsulenten er dog berettiget til  

 særskilt honorar efter gældende takst, såfremt konsulenten efter  

 stiftsøvrighedens anmodning deltager i et af stiftsøvrigheden arrangeret møde  

 til drøftelse af en sag.
På besigtigelsesrejser modtager konsulenten time- og dagpenge samt tillæg  

 hertil efter de for statens tjenestemænd gældende regler og desuden  

 godtgørelse for udgift til befordring efter 1. klasses jernbanetakst.
Hvor  

 jernbane ikke benyttes, eller det på grund af afstanden eller andre forhold  

 skønnes hensigtsmæssigt at benytte anden befordring, tilkommer der  

 konsulenten godtgørelse herfor efter de for statens tjenestemænd til enhver  

 tid gældende regler.
 Endvidere ydes der konsulenten godtgørelse for udgifter til  

 korrespondance, telefon, porto m.m. efter regning.
 § 7.  For sin virksomhed som rådgiver for  

 menighedsrådene, jf. § 3, har Kirkegårdskonsulenten ret til et honorar,  

 beregnet efter den specialnorm, der gælder for have- og landskabsarbejder,  

 landskabsarkitekter, punkt 3.2.3. (honorar efter regning). Konsulenten er  

 herudover berettiget til sædvanlig befordringsgodtgørelse.
§ 8.  Ved slutningen af hvert kvartal indsender  

 kirkegårdskonsulenten opgørelse i 2 eksemplarer over tilkommende honorarer  

 m.m. til stiftsøvrigheden.
Af opgørelsen skal det fremgå, hvilken myndighed,  

 der har rekvireret den enkelte erklæring, og hvornår den er afgivet.  

 Opgørelsen udfærdiges på blanketter, der udleveres af stiftsøvrigheden.
 Eventuelle honorarer, der tilkommer konsulenten i henhold til § 7 opføres  

 på en særlig opgørelse og sendes til stiftsøvrigheden samtidig med den  

 ovennævnte opgørelse over honorarer vedrørende afgivne erklæringer.
 Efter gennemgang af opgørelserne anviser stiftsøvrigheden honorarer m.m.  

 af fællesfonden.
 Denne instruks, der erstatter Kirkeministeriets instruks af 25. juli 1973  

 for kirkegårdskonsulenter, træder i kraft den 1. marts 1989.
Kirkeministeriet, den 23. februar 1989 P.M.V.
 E.B.
