Generationsskiftemodel  

 - oprettelse af ny aktieklasse I en anmodning om bindende forhåndsbesked blev Ligningsrådet  

 stillet følgende spørgsmål:
Forlodsudbetaling af udbytte til aktionærerne C GmbH og WM  

 er matematisk beregnet og maksimeret til et beløb svarende til forskellen  

 mellem tegningskurs for indtrædende aktionær og afregningskurs for udtrædende  

 aktionærer.
Er det korrekt, at aftalen om indtrædende aktionærs vederlæggelse  

 skattemæssigt ikke vil berøre den indtrædende aktionær eller den blivende  

 danske aktionær? Er det korrekt, at bortfald af opdeling af aktier i klasser  

 i det år, hvor det forudbestemte forlodsudbyttebeløb er deklareret, under  

 disse  

 omstændigheder ikke sidestilles med salg? Sagsfremstilling og begrundelse:
 Aktionærkredsen i selskabet C A/S besad følgende aktieandele:
C GmbH, 51% kr. 255.000 Selskabets direktør WM, 24% kr. 120.000 OK, 12½% kr. 62.500 PG, 12½% kr. 62.500 Aktiekapital kr. 500.000 Selskabet ønskede et generationsskifte påbegyndt, idet selskabets  

 direktør WM inden for 4 år forventedes at fratræde sin stilling og afhænde  

 sin  

 aktiepost.
Det var endvidere besluttet, at medarbejderen SM, søn af WM,  

 skulle  

 overtage direktørjobbet inden for ca. 2 år.
Et af SM stiftet selskab skulle  

 indtræde som aktionær nu.
Aktionærerne OK og PG var ikke længere aktive i selskabets drift  

 og forventedes derfor at udtræde af aktionærkredsen.
Aktierne forventedes  

 handlet til kurs 2.000 - 2.600, svarende til i alt kr. 2,5 - 3,25 mio. for  

 OKs  

 og PGs aktieposter tilsammen, altså nom. kr. 125.000. Handelskursen var  

 endnu  

 ikke fastlagt, hvorfor den endelige kurs kunne afvige fra nævnte interval.
SM havde oplyst, at han maksimalt ville kunne skaffe et beløb på  

 ca. kr. 750.000 til brug for at erhverve aktier.
Han havde således ikke  

 mulighed for at købe de udtrædende aktionærers aktier til handelsprisen.
C GmbH var ifølge forespørgers repræsentant et stort tysk selskab,  

 der var del af en større koncern, hvori ingen af de øvrige nævnte personer og  

 selskaber havde nogen indflydelse.
Selskabets interesse i SM var at sikre at  

 få  

 en velfungerende medarbejder placeret som direktør og gerne, om muligt, som  

 aktionær i C A/S.
WM var interesseret i, at sønnen SM fik mulighed for at blive  

 direktør og aktionær.
WM havde imidlertid også to andre børn og ønskede ikke  

 at  

 disses arvemuligheder skulle forringes ved at SM fik aktier i selskabet  

 billigere end handelprisen.
 Hovedtallene for selskabets regnskaber 2000 og 2001(udkast),  

 angivet i t.kr, var:
År 2000 2001 Resultat før skat 2.051 3.242 Aktiekapital 500 500 Fri egenkapital 4.385 5.663 Egenkapital i alt 4.885 6.163 Afsat udbytte 650 1.000 De 2 dispositioner, aktionærerne OKs og PGs salg af samtlige  

 deres aktier og SMs selskabs erhvervelse af nom kr. 125.000 aktier,  

 ønskedes  

 gennemført ved tre enkeltdispositioner således:
1. Selskabet skulle tilbagekøbe aktier nom. kr. 125.000 fra  

 udtrædende aktionærer.
Pris ca. kr. 2,5 - 3,25 mio.
Forinden tilbagekøbet  

 ville  

 der for sælgerne blive ansøgt om dispensation efter ligningsloven § 16 B.
Der  

 skulle gennemføres en kapitalnedsættelse i selskabet svarende til de  

 erhvervede  

 aktier.
2. Der skulle gennemføres en vedtægtsændring i selskabet.
De  

 eksisterende aktier ville blive A-aktier og der skulle åbnes mulighed for  

 udstedelse af B-aktier.
Eneste forskel i aktiernes rettigheder ville være en  

 forskel i retten til udbytte.
A-aktierne skulle tillægges forlodsret til  

 udbytte således, at B-aktierne ikke modtog udbytte før der i alt til  

 A-aktierne, fra det tidspunkt B-aktier var udstedt, var udbetalt udbytte på  

 kr.  

 7-10 mio.
 Dette udbyttebeløb var beregnet ud fra forskellen på de anslåede  

 handelsværdier på aktierne fra de udtrædende aktionærer, kr. 2,5 - 3,25 mio  

 og  

 SMs maksimale betalingsevne kr. 750.000. Forskelsbeløbet, kr. 1,75 -  

 2,5 mio  

 deltes med 25 pct., svarende til den udbytteandel, der ville knytte sig til  

 aktieposten på nom. kr. 125.000, hvorved ville fremkomme et beløb på kr. 7-10  

 mio.
 Det ville fremgå af vedtægterne, at når udbytter på kr. 7-10 mio.,  

 jfr. foran, var udloddet, bortfaldt klasseopdelingen af aktierne.
 Inden vedtægtsændringen ville beløbet kr. 7-10 mio. blive fastlagt  

 til et endeligt beløb.
 3. Den Indtrædende aktionær skulle herefter tegne nom. kr. 125.000  

 aktier til ca. kurs 600, svarende til maksimalt kr. 750.000. Kursen ville  

 blive  

 endeligt fastlagt ud fra ovennævnte beregning.
 Der var endnu ikke udarbejdet udkast til nye vedtægter med henblik  

 på klasseopdelingen af aktierne.
Da der som anført endnu ikke var enighed om kursen på aktierne før  

 vedtægtsændringen, havde forespørger accepteret, at der svaredes med  

 forbehold  

 for ligningsmyndighedernes efterfølgende prøvelse heraf.
Ved besvarelsen var  

 der således ikke på nogen måde taget stilling til, om de anførte aktiekurser  

 isoleret set kunne have skattemæssig betydning for de omtalte parter.
 Det var forespørgers opfattelse, at det var tvivlsomt, om C GmbH,  

 WM og SM i denne sammenhæng kunne siges at være interesseforbundne parter.  

 Forespørger fandt derfor som udgangspunkt, at parternes aftale om kursen på  

 aktierne ved SMs selskabs erhvervelse heraf måtte lægges til grund af  

 skattemyndighederne.
 Derudover fandt forespørger, at en kurs på ca. 600 ville være en  

 korrekt handelskurs på B-aktierne på grund af udbyttebegrænsningen.
Forespørger understregede, at grundlaget for beregningerne af  

 størrelsen af forlodsudbytte og kursen på B-aktierne var kursen for  

 selskabets  

 køb af aktier fra OK og PG.
Der var utvivlsomt tale om  

 ikke-interesseforbundne  

 parter, idet sælgerne ønskede højest mulige kurs, mens køber ønskede lavest  

 mulige kurs.
 Told- og Skattestyrelsens  

 bemærkninger:
 "Ad. spørgsmål 1:
Generationsskiftemodellens grundelement er en formel, der  

 fastlægger størrelsen af A-aktionærernes forlods udbytteret.
Denne formel kan  

 matematisk beskrives som (A-B):C = D, hvor A er den samlede betaling for de  

 udtrædende aktionærers samlede aktieposter, B er den samlede betaling for den  

 indtrædende aktionærs tegning af aktier, C er den relevante aktieposts  

 procentmæssige andel af alle aktier og D er den beløbsmæssige størrelse af  

 det  

 udbytte, der skal udloddes forud.
Modellen forudsætter, at den nye aktionær  

 tegner procentmæssigt lige så stor andel af de samlede aktier, som de  

 udtrædende aktionærer afstår.
 Ved besvarelsen findes der at måtte foretages en vurdering af de  

 skatteretlige konsekvenser af de enkelte elementer i den samlede transaktion  

 som angivet ved trin 1-3 i sagsfremstillingen, såvel som af transaktionen i  

 sin  

 helhed.
Transaktionen indledes med det forespørgende selskabs erhvervelse  

 af OKs og PGs aktier.
Et selskabs erhvervelse af egne aktier med  

 efterfølgende kapitalnedsættelse betragtes i skatteretlig praksis som  

 udbytteudlodning for de berørte aktionærer.
Tilbagekøbet omfatter ikke  

 WMs  

 aktiepost, hvorfor der ikke for hans vedkommende kan blive tale om beskatning  

 af beløbet som udbytte.
 SM er på tidspunktet for denne erhvervelse endnu ikke aktionær i  

 selskabet og er ikke involveret hverken som køber eller sælger af  

 aktieposterne.
 Vedtægtsændringen, hvorved der sker opdeling i aktieklasser med  

 forskellig udbytteret, giver anledning til overvejelser om, hvorvidt  

 WMs  

 aktier kan anses for afstået.
Afståelse af aktier beskattes som udgangspunkt efter reglerne i  

 aktieavancebeskatningsloven, jf lovens § 1, stk. 2. Foretages der  

 vedtægtsændringer i et selskab, sidestilles dette efter praksis med afståelse  

 af aktier, når aktierne efter vedtægtsændringen vurderes at have en anden  

 identitet.
Dette er dog kun tilfældet, når vedtægtsændringen medfører en  

 formueforskydning mellem selskabets aktionærer.
 Vedtægtsændringer, der medfører en ændret udbytteudlodning til  

 forskellige aktionærklasser, anses normalt at indebære en så væsentlig  

 indholdsmæssig ændring, at disse tilfælde skattemæssigt vil blive sidestillet  

 med afståelse, medmindre vedtægtsændringen må tillægges mindre betydning.
 Hvorvidt dette er tilfældet afgøres ud fra en konkret bedømmelse.  

 Der henses her bl.a. til indholdet af ændringen, bevæggrundene for ændringen,  

 aktionærkredsens sammensætning, samt hvad der økonomisk opnås herved.
 Ændringen medfører her på selve vedtægtsændringstidspunktet en  

 mulighed for udstedelse af B-aktier samt en beløbsmæssigt begrænset forlods  

 udbytteret for de eksisterende aktier, der i givet fald vil blive A-aktier.
Selve indholdet af vedtægtsændringen kan beskrives således: Før  

 vedtægtsændringen kan de kommende A-aktier siges at have ret til det fulde  

 udbytte, da der ikke eksisterer andre aktier.
Efter vedtægtsændringen har  

 A-aktierne, fortsat ret til det fulde udbytte, dog kun indtil muligheden for  

 at  

 udstede B-aktier eventuelt benyttes, og der derefter i alt er udloddet et  

 bestemt beløb.
Bevæggrunden for ændringen er ønsket om at gøre det muligt for SM  

 at købe en aktiepost på 25 pct.
Ved ændringen sikres, at selskabet ikke skal  

 udlodde betydelige dele af kapitalen for at gøre aktiekøbet muligt for SM med  

 dennes kapitalpotentiale.
Samtidig tilstræbes, at A-aktionærerne gennem  

 forlodsudbyttet sikres et beløb svarende til den kapitalafgang, selskabet har  

 haft til erhvervelse af "de gamle" aktionærers aktier, med fradrag  

 af  

 beløb, der indgår som betaling for nyudstedte aktier.
Aktionærkredsen er her begrænset til få aktionærer.
Det er oplyst,  

 at WM og SM ikke har indflydelse i det tyske selskab.
Vedtægtsændringen  

 medfører, at det tyske selskab stilles som A-aktionær på samme vilkår som WM.
Det oplyses ligeledes, at den blivende danske aktionær og den nye  

 aktionær er far og søn.
Det er i praksis i andre sager tillagt betydning, om  

 der er familiemæssige forhold mellem de involverede parter.
 Økonomisk set skal vedtægtsændringen via forlodsretten til  

 udbytteudlodning sikre A-aktionærerne det samme beløb, som selskabet anvender  

 til købet af "de gamle" aktionærers aktier med fradrag af  

 indbetalingen ved den senere nyudstedelse.
 Vedtægtsændringen sker før SM bliver aktionær, hvorfor  

 vedtægtsændringen isoleret set ikke kan medføre beskatning for SM.
Udstedelse af B-aktier og SMs erhvervelse heraf, kan isoleret set  

 give anledning til spørgsmål om, hvorvidt SM skal beskattes af en for lav  

 kurs  

 i forhold til markedskursen.
Endvidere kunne det overvejes, om der kan blive  

 tale om beskatning af WM efter reglerne om beskatning af hidtidige aktionærer  

 ved udstedelse af tegningsretter til favørkurs.
Der tages ikke her stilling  

 til  

 disse spørgsmål, da besvarelsen som nævnt ikke omfatter spørgsmål om  

 beskatning  

 som følge af kursen på de involverede aktier i forhold til markedskursen.
 Disse handlinger, det sidste trin i modellen, ses ikke isoleret  

 set at give anledning til andre skattemæssige overvejelser.
Den samlede model indebærer, at den ved vedtægtsændringen åbnede  

 mulighed for at udstede B-aktier udnyttes.
Herved indtræffer virkningen af  

 vedtægtsændringen og det bliver igen relevant at overveje, om der sker en  

 forskydning i aktiernes værdi.
Ved anvendelse af den samlede model forsøger de blivende  

 aktionærer som nævnt at sikre sig værdier i form af forlods ret til udbytte.  

 Som ovenfor beskrevet er modellens grundelement en matematisk formel, der  

 fastlægger størrelsen af A-aktionærernes forlods udbytteret.
Formlen  

 indebærer,  

 at A-aktionærernes forlods udbytteret er ligefrem proportional med den  

 indtrædende aktionærs favør i forhold til markedsværdien.
Når modellen  

 anskues  

 i sin helhed, bliver den indtrædende aktionærs samlede vederlæggelse altid  

 den  

 samme, uanset hvilket beløb der erlægges på tegningstidspunktet.
Formlens  

 variabel er således størrelsen af A-aktionærernes forlods udbytteret, der  

 afhænger af den kurs, den indtrædende aktionær tegner til.
Generationsskiftemodellens princip er, at den indtrædende  

 aktionærs betaling for aktieposten udskydes.
Den indtrædende aktionærs  

 beløbsbegrænsede afkald på retten til udbytte kan reelt anskues som udskudt  

 erlæggelse af tegningsbeløbet, idet modellen indebærer, at aktieklasserne  

 ophæves, når A-aktionærerne har modtaget det fulde vederlag i form af forlods  

 udbytte.
Når modellen er gennemført og aktieklasserne ophævet, er den  

 indtrædende aktionær ligestillet med de eksisterende aktionærer.
Det er oplyst, at det forventede behov for forlods udbytte til  

 A-aktionærerne er på kr. 7-10 mio.
Det må på baggrund heraf forventes, at den  

 forlods udbytteret løber over en længere årrække, og tages der udgangspunkt i  

 selskabets udbytteudlodning for 2001 på kr. 1 mio., vil udbytteretten under  

 anvendelse af de oplyste tal løbe i 7-10 år.
 Som anført er der ikke endeligt fastsat priser på aktieposterne,  

 men det anføres, at SMs betaling for erhvervelse af B-aktier sker på  

 baggrund  

 af hans økonomiske formåen.
Ad spørgsmål 2: I det år, hvor der i alt er udloddet kr. 7-10 mil,  

 er der ifølge den ovenfor omtalte vedtægtsændring ikke længere en forlodsret  

 til udbytte for A-aktierne.
Da dette er den eneste forskel mellem  

 aktieklasserne, vil de to aktieklasser herefter have samme rettigheder." Ligningsrådet udtalte:
 "Ad spørgsmål 1:
 Det bemærkes indledningsvis, at det forudsættes, at de beskrevne  

 transaktioner er selskabsretligt gennemførbare.
 Ingen af de tre deltransaktioner findes, med de anførte forbehold  

 om kursfastsættelse, at have skattemæssige konsekvenser for hverken den  

 blivende danske aktionær eller den indtrædende aktionær.
 Specielt hvad angår vedtægtsændringen findes denne ikke isoleret  

 set at medføre en formuemæssig værdiforskydning for de tilbageværende aktier.  

 Indtil muligheden for udstedelse af B-aktier udnyttes er der fortsat kun én  

 aktieklasse med uændrede rettigheder og de to A-aktionærer har fuld kontrol  

 med  

 om der udstedes B-aktier.
Ved anvendelse af den samlede model realiseres den ved  

 vedtægtsændringen åbnede mulighed for udstedelse af B-aktier.
Anvendelse af  

 modellen medfører, at den indtrædende aktionærs vederlæggelse af  

 tegningsbeløbet udskydes.
Der er ikke i modellen for A-aktierne indbygget en  

 sikkerhed for, at de vil kunne få udbytter svarende til de beregnede beløb.  

 På  

 baggrund heraf, samt selskabets muligheder for at udlodde udbytte ud fra det  

 oplyste om egenkapital, hidtidige resultater og afsat udbytte, findes der  

 herved at være påført A-aktierne en risiko for ikke at modtage de anslåede  

 beløb.
Dette findes alt andet lige at indebære en betydelig risiko for at  

 påvirke markedskursen på A-aktierne.
Den matematiske formel, der beregner den indtrædende aktionærs  

 samlede vederlæggelse, ses ikke at tage højde for den risiko, som  

 A-aktionærerne påtager sig ved gennemførelsen af modellen.
Formlen ses  

 endvidere ikke at tage højde for den rentefaktor, der er en følge af den  

 udskudte betaling.
Det må lægges til grund, at uafhængige parter i en  

 situation  

 som denne ville søge sig kompenseret for disse elementer ved at lade dem  

 indgå  

 i prisfastsættelsen.
 Det er herefter Ligningsrådets opfattelse, at den skitserede  

 generationsskiftemodel kan accepteres i skattemæssig henseende, men under  

 forudsætning af at rente- og risikofaktor indgår i den formel, der fastlægger  

 A-aktionærernes forlods udbytteret.
 Ad spørgsmål 2:
