A.10 Toldkontingent- og importloftordninger A.10.1 Toldkontingentordninger A.10.2 Importloftordninger Toldkontingent- og importloftordningerne har til formål dels at sikre at  

 indførsel af varer der ikke produceres i EF i tilstrækkelig omfang dels at  

 begrænse indførsel af bestemte varer, hvis indførselen er til skade for  

 erhvervslivet i EF.
A.10.1 Toldkontingentordninger Formål Efter toldkontingentordninger kan en vare eller en varegruppe indføres med  

 hel eller delvis toldfritagelse, indtil den samlede indførsel af varen eller  

 varegruppen har nået en nærmere fastsat størrelse.
Når et kontingent er  

 opbrugt, bortfalder således den toldfordel, der er fastsat i  

 toldkontingentordningen.
Den fastsatte størrelse, der kan være udtrykt i mængde eller værdi, kaldes  

 toldkontingentet.
Den periode, for hvilken kontingentet er gældende, kaldes  

 kontingentperioden og er sædvanligvis et kalenderår.
Den toldsats, der  

 fremkommer som følge af toldfritagelsen - som kan være 0 eller en reduceret  

 toldsats - kaldes kontingenttoldsatsen.
Varer, der fortoldes under  

 toldkontingentordninger, opnår kontingenttoldbehandling.
 Formålet med EF's toldkontingentordninger er dels at sikre medlemslandene  

 hel eller delvis toldfritagelse ved indførsel af varer, der ikke produceres i  

 tilstrækkeligt omfang i EF, og dels at begrænse de toldindrømmelser, der  

 gives lande udenfor EF i præferenceaftalerne.
 Ved at begrænse disse toldindrømmelser har toldkontingentordningerne  

 derfor til formål at beskytte producenterne i EF mod den skadevirkning, der  

 kunne blive resultatet af toldsuspensioner eller toldpræference uden  

 begrænsninger.
 Kontingentordningerne i EF's toldindrømmelser over for lande udenfor EF  

 kan være af ren handelspolitisk art, dette er fx tilfældet inden for rammerne  

 af GATT-aftalen, eller af generel politisk art som i U-landspræferencerne, se  

 A.8.
 Toldkontingentordningerne er et led i EF's told- og handelspolitik.
Det legale grundlag Toldkontingentordningerne er optaget i en lang række forordninger og  

 beslutninger.
Forordningerne mv. fornyes for en periode - oftest kalenderåret  

 - og indeholder de nærmere bestemmelser om disse ordninger.
Det er heri  

 pålagt Kommissionen sammen med medlemsstaterne at varetage administrationen  

 af ordningerne.
 Forordningerne og beslutningerne giver ikke regler for, hvordan den  

 nationale administration af ordningerne skal ske.
Bestemmelserne om den danske administration af toldkontingentordningerne  

 fastsættes af skatteministeren med hjemmel i toldloven.
Bestemmelserne findes  

 i Skatteministeriets bekendtgørelse om toldbehandling.
 Toldkontingentordningerne er optaget i Brugstariffens bilag 4 under de  

 enkelte præferenceaftaler mv.
A.10.1.1 Opdeling Toldkontingentordningerne kan opdeles i følgende kontingentgrupper:
Hver enkelt kontingentordning er i Danmark forsynet med et 5-cifret  

 kontingentløbenummer, som fremgår af Brugstariffens bilag 4. De to første  

 cifre angiver kontingentgruppen - se skemaet ovenfor - og dermed et bestemt  

 land/landegruppe eller kategori.
De tre sidste cifre er løbenumre inden for  

 kontingentgrupperne.
I de forskellige EF-forordninger er kontingenterne identificeret ved et  

 6-cifret EF-løbenummer.
De første fire cifre angiver kontingentgruppen - se  

 skemaet ovenfor - og de sidste to cifre er løbenumre indenfor gruppen.
A.10.1.2 Toldkontingentordninger med særlige regler EF's Ulandspræferencearrangement I EF's arrangement med generelle toldpræferencer for visse varer med  

 oprindelse i udviklingslande, er der for en lang række varer, der betragtes  

 som særligt følsomme for medlemsstaternes industrier, oprettet  

 toldkontingentordninger til begrænsning af præferencen.
Det generelle præferencearrangement også kaldet GSP vedtages for et år ad  

 gangen ved tre rådsforordninger og en beslutning.
De tre rådsforordninger  

 vedrører hver sit vareområde, nemlig landbrugsprodukter, tekstilvarer og  

 industrivarer, medens beslutningen alene omhandler visse jern- og  

 stålprodukter også kaldet EKSF.
Når vedtagelse sker for et år ad gangen, kan  

 der år for år ske ændringer både i vurderingen af, hvilke varer der betragtes  

 som særligt følsomme og i de enkelte kontingenters størrelse.
 Et toldkontingent knytter sig almindeligvis til et enkelt udviklingsland,  

 men kan også knytte sig til en landekreds, hvilket er tilfældet for  

 landbrugskontingenterne.
Varer fremstillet på håndvæv samt håndfremstillede varer EF har etableret et særligt præferencearrangement for visse tekstilvarer  

 fremstillet på håndvæv samt visse andre håndfremstillede varer, hvor den  

 toldfri indførsel er begrænset af toldkontingenter.
Udover den mængdemæssige begrænsning, som er indeholdt i selve  

 kontingentordningen, er der - for så vidt angår de håndfremstillede varer -  

 for hver hovedposition, dvs. den 6-cifrede KN-position fastsat et maksimum på  

 ca 12% af det samlede EF-kontingent.
Det kan derfor forekomme, at adgangen  

 til kontingenttoldbehandling for kun en del af vareområdet under  

 kontingentløbenummer 72-010 ophører.
Der er således fortsat adgang til  

 kontingenttoldbehandling for den øvrige del af vareområdet, indtil det  

 samlede kontingent er opbrugt.
 Vareområdet er tillige omfattet af EF's U-landspræferencearrangement,  

 således at håndfremstillede varer også kan indføres toldfrit efter reglerne i  

 dette arrangement.
A.10.1.3 Administration af EF-kontingenter Toldkontingentordningerne administreres af EF-Kommissionen som  

 EF-kontingenter uden forlods fordeling af kvoter til medlemslande.
For de 11  

 EKSF-kontingenter i U-landsordningen sker der dog en forlods fordeling til  

 medlemslandene.
Det betyder, at alle kontingentangivelser med samme modtagelsesdag i alle  

 medlemslandene ligestilles.
Fordeling af kontingentandele til de danske  

 importører må derfor afvente opgørelse i EF-Kommissionen over, i hvilket  

 omfang der kan indrømmes kontingenttoldbehandling på en given  

 modtagelsesdato.
 Indtil videre vil der kunne forekomme toldkontingentordninger, hvor  

 kontingentet deles i to dele, således at den første del fordeles mellem  

 medlemslandene til national administration, medens den anden del forbliver i  

 en EF-reserve, bestemt til at kunne dække behovet i de medlemslande, der  

 først opbruger deres tildelte kontingent.
 Administrationen af EF's toldkontingentordninger er i Danmark opdelt  

 mellem Told- og Skattestyrelsen og Told- og Skatteregion Sønderborg.
 Styrelsen iværksætter ordningerne på grundlag af Rådsforordninger, medens  

 regnskabsførelsen mv samt kommunikationen til og fra told- og  

 skatteregionerne og til og fra Kommissionen om ordningernes udnyttelse,  

 varetages af Told- og Skatteregion Sønderborg.
Iværksættelse af toldkontingentordningerne sker ved årsskiftet ved  

 udsendelse af nyoptryk til Brugstariffens bilag 4. Information om ændringer  

 til nyoptrykket - som følge af sent vedtagne forordninger samt iværksættelse  

 af ordninger på andre tidspunkter, sker ved Meddelelser til told- og  

 skatteregionerne og annoncering i Statstidende.
Sådanne Meddelelser følges så  

 hurtigt som muligt op med rettelser til Brugstariffens bilag 4.
 Regionerne edb-registrerer kontingentangivelserne dagen efter  

 modtagelsesdagen og som hovedregel vil Told- og Skatteregion Sønderborg kunne  

 give oplysning om eventuelle begrænsninger i adgangen til  

 kontingenttoldbehandling 4 hverdage efter modtagelsesdagen.
Der kan imidlertid opstå situationer, hvor der fra Told- og Skatteregion  

 Sønderborg's side må tages forbehold for kontingenttoldbehandling for en  

 given modtagelsesdato.
En sådan situation kan opstå som følge af fejl eller  

 mangler, der opstår et sted i hele kommunikationsprocessen fra det tidspunkt,  

 hvor regionen modtager en kontingentekspedition, og indtil det tidspunkt,  

 hvor regionerne modtager telefax-meddelelse fra Told- og Skatteregion  

 Sønderborg.
 Der kan derfor i visse tilfælde gå mere end de 4 dage, der normalt går,  

 inden det kan konstateres om en sending opnår kontingenttoldbehandling, jf.  

 nedenstående tidsskema:
 I det følgende er opstillet en tidsplan for et døgns (kl. 0-24)  

 angivelser:
Mandag - Modtagelsesdag Tirsdag - Inden kl. 15.00 edb-registrerer regionerne  

 kontingentangivelserne.
 Told- og Skatteregion Sønderborg trækker efter kl. 15.00 en  

 ekspeditionsliste og en udnyttelsesliste, med de vareposter, der er  

 edb-registreret med kontingentløbenummer den pågældende dag.
 Onsdag - På grundlag af listerne iværksætter Told- og Skatteregion  

 Sønderborg træk på EF-kontingenter.
 Torsdag - Told- og Skatteregion Sønderborg modtager om aftenen svar fra  

 Kommissionen om, i hvilket omfang Danmark kan tildeles de ønskede kvoter.
 Fredag - Told- og Skatteregion Sønderborg sender telefax til regionerne  

 med oplysning om, i hvilket omfang der kan indrømmes kontingenttoldbehandling  

 for mandagens angivelser.
 Regionerne kan herefter afslutte mandagens angivelser.
Told- og Skatteregion Sønderborg udsender månedlig til  

 erhvervsorganisationerne en fortegnelse - de såkaldte røde sider - over  

 opbrugte toldkontingenter.
Ophør af kontingenttoldbehandling annonceres også  

 i hvert enkelt tilfælde i Statstidende.
 Efter at adgangen til kontingenttoldbehandling er ophørt må der ikke  

 anmodes om kontingenttoldbehandling i fortoldningsangivelsen, der skal  

 angives den tarifmæssige toldsats.
A.10.1.4 Fordeling til importørerne Der sker ikke nogen forudgående fordeling af toldkontingenterne mellem de  

 enkelte importører, men alle har mulighed for at få kontingenttoldbehandling  

 for varer under en given kontingentordning, så længe kontingentet ikke er  

 opbrugt.
Fordelingen mellem importørerne sker på EF-plan i den rækkefølge  

 fortoldningsangivelserne med anmodning om kontingenttoldbehandling  

 registreres og accepteres af myndighederne.
 Fortoldningsangivelser, der modtages til registrering inden for samme døgn  

 og derfor tildeles samme modtagelsesdato, bliver sidestillet, således at der  

 når et kontingent er fuldt udnyttet, foretages en procentvis fordeling af  

 restkontingentet mellem de kontingentberettigede angivelser for det  

 pågældende døgn.
 Ved årsskiftet ligestilles angivelser modtaget på årets første  

 helligdag(e) med angivelser modtaget på årets første hverdag.
A.10.1.5 Kontingenttoldbehandling Ved fortoldning skal varemodtageren angive varen til  

 kontingenttoldbehandling og samtidig dokumentere, at varen kan opnå  

 kontingenttoldbehandling.
A.10.1.5.1 Angivelsesregler Varemodtageren skal angive det 5-cifrede kontingentløbenummer i  

 fortoldningsangivelsens rubrik 39. Herudover skal de sædvanlige  

 angivelsesregler for indførsel under præferenceaftaler, GATT-kontingenter mv.  

 følges således at den relevante beregningsartkode anføres i rubrik 47.  

 Endelig skal varemodtageren ligeledes i rubrik 47, i feltet - sats - anføre  

 den gældende kontingenttoldsats, som kan være 0 eller en reduceret sats.
 Hvis private, udenlandske virksomheder eller virksomheder, der har  

 kontantafregning, fortolder varer, der ønskes kontingenttoldbehandlet, kan  

 regionen kræve sikkerhedsstillelse for tolden.
A.10.1.5.2 Dokumentationsregler Varemodtageren skal vedlægge fortoldningsangivelsen dokumentation fx  

 oprindelsesdokumentation, fragtbrev, konnossement, faktura mv., før varerne  

 evt. kan opnå kontingenttoldbehandling.
For kontingenter, der er omfattet af præferenceaftaler, skal betingelserne  

 for præferencetoldbehandling være opfyldt.
Dette gælder fx kravene til  

 oprindelsesdokumentation og at forsendelsesreglen mv. er opfyldt, se A.8.
 For nedennævnte ordninger er det endvidere en betingelse for  

 kontingenttoldbehandling, at den anførte dokumentation fremlægges.
EFTA (kontingentgruppe 33 - 37) Udover almindelig oprindelsesdokumentation er det en betingelse for  

 kontingenttoldbehandling af visse fisk og fiskerivarer med oprindelse i  

 EFTA-landene, at indførselsprisen overholder de mindstepriser Ef har fastsat.
 Ved kontingenttoldbehandling af fisk og fiskerivarer, for hvilke der er  

 fastsat mindstepriser, skal varemodtageren i fortoldningsangivelsens rubrik  

 44 yderligere angive fiskens størrelse og indførselspris mv, se  

 Brugstariffens bilag 3.5.
 For visse vine med oprindelse i Østrig (kontingentløbenr. 37-110 og  

 37-120) er det en betingelse for kontingenttoldbehandling, at et dokument for  

 vinens kvalitet - et såkaldt VI 1-dokumentet - fremlægges.
 Dokumentets rubrik 15 skal indeholde følgende påtegning attesteret af den  

 kompetente østrigske myndighed:
 "Det attesteres herved, at de i dette dokument omhandlede vine er  

 kvalitetsvine/mousserende kvalitetsvine, der har østrigsk oprindelse og er i  

 overensstemmelse med Republikken Østrigs vin- og vinavlslov af 1985".
Østeuropa (kontingentgruppe 80 - 88) Ligesom for visse GATT-bundne og autonome kontingenter giver nogle  

 ordninger adgang til indførsel med nedsat landbrugsimportafgift, hvorfor der  

 kræves fremlagt importlicens, Disse ordninger administreres af  

 EF-direktoratet i forbindelse med licensudstedelsen.
 For visse jern og stålprodukter kræves der udover sædvanlig  

 oprindelsesdokumentation også fremlagt exportlicens attesteret af de  

 kompetente myndigheder.
Middelhavsområdet (kontingentgruppe 40 - 51) Kontingentoldbehandling af vin er betinget af, at EF's mindstepris  

 overholdes og at oprindelsescertifikatet indeholder oplysning om virkeligt  

 alkoholindhold for hver vintype samt følgende påtegning:
"Det bekræftes, at ovennævnte vin den ..... (udførselsdato) overholdt  

 referenceprisen franko grænse." Påtegningen skal være attesteret af de udstedende myndigheder.
 Udover sædvanlig oprindelsesdokumentation skal der for vin med oprindelse  

 i Algeriet, Marokko og Tunesien (kontingentløbenummer 40-010, 45-020 og  

 48-030) fremlægges et certifikat for oprindelsesbetegnelsen attesteret af de  

 udstedende myndigheder, se bilag 26.
 For vin med oprindelse i Marokko eller Tunesien kan der i stedet for et  

 certifikat for oprindelsesbetegnelsen fremlægges et VI 1-dokument eller et VI  

 2-uddrag, der er påtegnet i overensstemmelse med art. 9 i Kommissionens  

 forordning (EØF) nr. 3590/85.
 Kontingenttoldbehandling af varer under kontingentløbenr. 43-010 og 020 er  

 betinget af, at der udover sædvanlig oprindelsesdokumentation fremlægges  

 ægthedscertifikat udstedt af kompetente myndigheder i republikkerne  

 Bosnien-Hercegovina, Kroatien, Slovenien eller den tidligere jugoslaviske  

 republik Makedonien, se bilag 24 og 25.
 For visse blomster med oprindelse i Middelhavslandene kan adgangen til  

 kontingenttoldbehandling suspenderes i perioder, som følge af at de  

 mindstepriser EF har fastsat ikke overholdes.
 Der kan ikke senere ske regulering til kontingenttoldbehandling for  

 angivelser, der er modtaget på et tidspunkt, hvor adgangen til  

 kontingenttoldbehandling var suspenderet, selv om adgangen hertil  

 genetableres.
U-landsarrangementet (kontingentgruppe 90 - 99) Kontingenttoldbehandling af "flue cured" Virginiatobak  

 (kontingentløbenummer 90-005) kan foretages når der fremlægges et  

 ægthedscertifikat, som er attesteret af en kompetent myndighed.
GATT-bundne og autonome toldkontingenter (kontingentgruppe 61-65) En række toldkontingentordninger for visse landbrugsvarer, fx kød og ost,  

 er ikke medtaget i Brugstariffens bilag 4, da disse ordninger giver adgang  

 til indførsel med nedsat landbrugsimportafgift, og kræver importlicens fra  

 EF-direktoratet.
 Disse ordninger administreres af EF-direktoratet i forbindelse med  

 udstedelsen af licenserne.
 Kontingenttoldbehandling af visse frugter og frugtsafter  

 (kontingentløbenummer 65-040, 060 og 080) er betinget af, at der fremlægges  

 et ægthedscertifikat udstedt af de kompetente myndigheder, se bilag 20-23.
For visse fisk og fiskerivarer er det en betingelse for  

 kontingenttoldbehandling, at indførselsprisen overholder de fastsatte  

 mindstepriser EF har fastsat.
Ved kontingenttoldbehandling af fisk og  

 fiskerivarer, for hvilke der er fastsat mindstepriser, skal varemodtageren i  

 fortoldningsangivelsens rubrik 44 yderligere angive fiskens størrelse,  

 indførselspris mv., se Brugstariffens bilag 3.5.
 For kontingenttoldbehandling under en række af de GATT-bundne og autonome  

 toldkontingentordninger, er det endvidere en betingelse, at der ikke kan  

 opnås toldfritagelse i henhold til en anden præferenceordning, se  

 Brugstariffens bilag 4.19.
Varer fremstillet på håndvæv samt håndfremstillede varer (kontingentgruppe  

 71 - 72) For visse tekstilstoffer fremstillet på håndvæv (kontingentløbenummer  

 71-010 og 020) findes der regler om, at varerne skal være stemplede eller  

 plomberede i hver ende af stofstykket.
Håndvævede produkter af silke eller  

 bomuld, skal endvidere være ledsaget af et fremstillingscertifikat.
 Kontingenttoldbehandling af visse varer fremstillet i hånden under  

 kontingentløbenummer 72-010 er betinget af, at der fremlægges et certifikat  

 vedrørende visse kunsthåndværksprodukter, såkaldte Handicrafts, se A.8.
 Se i øvrigt i afsnit A.10.1.2.
 A.10.1.6 Mangelfulde angivelser mv.
 Mangler den fornødne dokumentation, fx oprindelsesdokumenter, fakturaer,  

 fragtbreve mv., eller er den ikke tilstrækkelig, vil der blive opkrævet  

 tarifmæssig told, selvom varemodtageren har anmodet om  

 kontingenttoldbehandling i fortoldningsangivelsen.
 Har varemodtageren anmodet om frist til at fremkomme med den nødvendige  

 dokumentation i fortoldningsangivelsen, gives der en frist på en måned til at  

 fremkomme med dokumentationen og der opkræves depositum for tolden.
Efter anmodning kan fristen til at fremskaffe manglende  

 oprindelsesdokumentation forlænges med 3 måneder.
Efterfølgende  

 kontingenttoldbehandling kan kun finde sted, hvis adgangen hertil ikke er  

 ophørt på det tidspunkt, hvor tilstrækkelig dokumentation fremlægges for  

 told- og skatteregionen.
A.10.1.7 Korrektion og regulering Ved korrektion og regulering af fortoldningsangivelser med varer under  

 toldkontingentordninger, vil kontingenttoldbehandling i alle tilfælde kun  

 kunne indrømmes, hvis adgangen hertil ikke er ophørt på det tidspunkt, hvor  

 korrektionen eller reguleringen finder sted.
 I tilfælde, hvor kontingenttoldbehandling ikke har kunnet finde sted på  

 grund af manglende dokumentation, men hvor den fornødne dokumentation  

 fremlægges inden for den foreskrevne frist skal varemodtageren afgive  

 rettelsesangivelse for at få fortoldningsekspeditionen korrigeret.
 Hvis der anmodes om regulering i henhold til toldkodeksens artikel 236,  

 skal skriftlig ansøgning herom indsendes til fortoldningsregionen inden 3 år  

 efter at fortoldningen har fundet sted.
Ansøgningen indsendes på en rettelsesangivelse.
Ansøgning i henhold til  

 toldkodeksens artikel 236 kan ske når varemodtageren på  

 modtagelsestidspunktet ikke har anmodet om kontingenttoldbehandling, eller  

 når de foreskrevne tidsfrister for fremskaffelse af oprindelsesdokumentation  

 ikke er overholdt.
 Indsendes der ansøgning om regulering fordi et kontingent åbner eller  

 genåbner med tilbagevirkende kraft, tæller den oprindelige modtagelsesdato  

 som kontingenttoldbehandlingstidspunkt, hvis alle de nødvendige dokumenter er  

 tilstede.
A.10.1.8 Regler i forbindelse med kontingentperiodernes udløb Overskridelse af 10-dagesfristen Hvis en vare er blevet godsregistreret mere end 10 hverdage - herunder  

 ikke lørdage - før en kontingentperiodes begyndelse, skal den angives til  

 fortoldning inden udløbet af den foregående kontingentperiode.
Hvis  

 fortoldningsangivelsen først modtages til registrering efter dette tidspunkt,  

 vil der kun kunne indrømmes kontingenttoldbehandling efter den nye  

 kontingentordning, hvis følgende betingelser er opfyldt:
1. varerne skal være omfattet af en toldkontingentordning, som er en  

 fortsættelse af en tilsvarende ordning, der var gældende før den nye  

 kontingentperiodes begyndelse, 2. toldkontingentet for den foregående periode må ikke være opbrugt ved  

 kontingentperiodens udløb og adgangen til kontingenttoldbehandling under den  

 nye ordning må ikke være ophørt den dag fortoldningsangivelsen modtages til  

 registrering.
 Der er ikke mulighed for kontingenttoldbehandling, hverken efter den gamle  

 eller tilsvarende nye ordning, hvis 10-dagesfristen overskrides ved  

 fortoldning af varer, der skulle have været angivet til fortoldning før en  

 kontingentperiodes udløb, og hvis adgangen til kontingenttoldbehandling for  

 de pågældende varer var ophørt ved kontingentperiodens udløb.
Korrektion og regulering For så vidt angår korrektion og regulering til kontingenttoldbehandling  

 efter kontingentperiodernes udløb gælder nedennævnte regler.
 Der vil efter kontingentperiodens udløb kunne ske korrektion til  

 kontingenttoldbehandling for varer, der ikke har kunnet opnå  

 kontingenttoldbehandling før kontingentperiodens udløb på grund af manglende  

 oprindelsesdokumentation mv., hvis den fornødne dokumentation fremlægges  

 inden udløbet af den givne frist.
 Det er en betingelse at adgangen til kontingenttoldbehandling for de  

 pågældende varer ikke var ophørt ved kontingentperiodens udløb eller senere.  

 Kontingenttoldbehandling skal ske efter den før kontingentperiodens udløb  

 gældende ordning.
 Der vil efter kontingentperiodens udløb kunne ske regulering til  

 kontingenttoldbehandling i tilfælde, hvor en varemodtager ikke er fremkommet  

 med oprindelsesdokumentation indenfor de givne tidsfrister, eller har undladt  

 at anføre kontingentløbenr. i fortoldningsangivelsens rubrik 39 for varer,  

 der er angivet til fortoldning før en kontingentperiodes udløb.
Det er en betingelse, at anmodning herom fremsættes skriftligt inden 3 år  

 efter, at fortoldningen har fundet sted og at adgangen til  

 kontingenttoldbehandling for de pågældende varer ikke var ophørt ved  

 kontingentperiodens udløb eller senere.
Kontingenttoldbehandling skal ske  

 efter den før kontingentperiodens udløb gældende ordning.
 Muligheden for korrektion og regulering til kontingenttoldbehandling efter  

 ordninger, der var gældende før kontingentperiodens udløb er begrænset til  

 uudnyttede mængder under de pågældende ordninger.
A.10.1.9 Efteropkrævning af told Der skal ske efteropkrævning af tolden i tilfælde, hvor der fejlagtigt er  

 indrømmet kontingenttoldbehandling som følge af urigtig angivelse i  

 fortoldningsangivelsen; fx forkert oprindelsesland, forkert  

 brugstarifposition, forkert eller manglende anførsel af kontingentløbenr. mv.
 Dette gælder dog ikke, hvis de pågældende varer kan henføres til en anden  

 toldkontingentordning med samme kontingentperiode, hvor adgangen til  

 kontingenttoldbehandling ikke er ophørt på rettelsestidspunktet.
 Efteropkrævning af told sker i øvrigt efter reglerne i toldkodeksens  

 artikel 220.
A.10.2 Importloftordninger Formål Ved importloftordninger kan adgangen til at indføre en vare eller  

 varegruppe med hel eller delvis toldfritagelse bortfalde, når den samlede  

 indførsel af varen eller varegruppen til hele EF overstiger et bestemt  

 maksimum.
Dette maksimum, der kan være udtrykt i værdi- eller mængdeenheder,  

 kaldes importloftet.
 Formålet med importloftordningerne er at sikre EF mulighed for at begrænse  

 indførsel af visse varer fra bestemte lande, hvis det skønnes, at såfremt man  

 fortsætter med at give toldpræference vil det være til skade for  

 erhvervslivet i et eller flere medlemslande.
Importloftordningerne adskiller sig fra toldkontingentordningerne ved, at  

 en overskridelse af loftet ikke automatisk fører til, at tolden bliver  

 genindført.
EF-Kommissionen kan imidlertid på eget initiativ eller efter  

 anmodning fra et medlemsland genindføre tolden ved en forordning, der optages  

 i EF-Tidende.
Varer, der er omfattet af importloftordninger betragtes som  

 mindre følsomme end de, der er omfattet af toldkontingentordninger.
 Importloftordninger indgår i EF's præferenceaftaler med de Østeuropæiske  

 lande, visse Middelhavslande og AVS- og OLT-landene samt i EF's  

 præferencearrangement for udviklingslande, se A.8.
 For varer, der er omfattet af importloftordninger, er der i Brugstariffens  

 bilag 4, i kolonnen Noter i de enkelte aftaler anført markeringen Loft.
Ved importloftordninger i EF's U-landspræferencearrangement -  

 Brugstariffens bilag 4 - underbilag 4.15 - kan den tarifmæssige told  

 genindføres på ethvert tidspunkt, selv om der ikke er markeret Loft ud for de  

 pågældende varer.
Dette kan ske som følge af nogle særlige  

 beskyttelsesklausuler, som er indbygget i forordningerne vedrørende  

 U-landspræferencearrangementet.
Det legale grundlag Importloftordningerne er optaget i en lang række forordninger og  

 beslutninger, som indeholder de nærmere bestemmelser.
Kommissionen og  

 medlemslande administrerer ordningerne i EF.
Forordningerne fornyes for hver  

 loftperiode, der oftest er kalenderåret.
Genindførelse af tarifmæssig told for sådanne varer iværksættes af  

 EF-Kommissionen ved offentliggørelse i L-udgaven af EF-Tidende.
I Danmark  

 offentliggøres genindførelse af told indtil videre ved telefax-meddelelser  

 til told- og skatteregionerne og ved annoncering i Statstidende.
A.10.2.1 Administration af importloftordninger Som følge af foretagne reguleringer kan EF-Kommissionen også træffe  

 afgørelse om genindførelse af tolden efter udløbet af perioden for den  

 pågældende importloftordning.
Genindførelse af tolden vil blive  

 offentliggjort i EF-Tidende.
Told- og Skatteregion Sønderborg udsender 1 gang hver måned til  

 hovederhvervsorganisationerne en fortegnelse over ophør af adgangen til  

 præferencetoldbehandling af varer under importloftordninger.
Fortegnelsen, de  

 så kaldte gule sider, indeholder også oplysning om midlertidige stop i  

 adgangen til præferencetoldbehandling som følge af mindsteprissystemet, se  

 Brugstariffens bilag 3.
A.10.2.2 Fortoldning Præferencetoldbehandling af varer, der er underkastet importloftordninger,  

 sker efter reglerne for præferencetoldbehandling, se A.8. Importøren skal  

 ikke herudover foretage særlige angivelser eller opfylde særlige betingelser.
 Hvis tolden genindføres fordi importloftet er nået, skal der angives  

 tarifmæssig told.
 Ved indførsel af tekstilvarer fra Bosnien-Hercegovina, Slovenien, Kroatien  

 og den tidligere jugoslaviske republik Makedonien kan der være tale om  

 såkaldt økonomisk passiv forædling.
 Hvis varerne har undergået en sådan forædling, vil dette fremgå af en  

 påtegning i EUR-1 certifikatet, hvor toldmyndighederne har attesteret, at de  

 pågældende varer er omfattet af denne ordning.
 I sådanne tilfælde skal varemodtageren anføre toldordningskode 1435 i  

 rubrik 47 i fortoldningsangivelsen.
Korrektion og regulering Korrektion og regulering af fortoldningsangivelser, der er omfattet af et  

 importloft, kan kun finde sted, såfremt tolden ikke er genindført på  

 tidspunktet for modtagelse af rettelsesangivelse eller ansøgning.
 Ved regulering af angivelser med oprindelig registreringsdato under en  

 udløbet importloftordning, er det ligeledes en betingelse for regulering, at  

 tolden ikke er genindført for de pågældende varer i den pågældende periode.
A.10.2.3 Efteropkrævning I tilfælde, hvor der fejlagtigt er indrømmet præferencetoldbehandling for  

 varer omfattet af en importloftordning som følge af urigtig angivelse i  

 fortoldningsangivelsen - herunder især anmodning om præferencetoldbehandling,  

 selv om tolden er genindført - skal der ske efteropkrævning af den for lidt  

 betalte told.
 Told- og skatteregionerne foretager periodiske edb-udsøgninger over  

 fortoldningsangivelser, hvor der er angivet præferencetoldbehandling, selv om  

 tolden på modtagelsestidspunktet var genindført, og derfor er opført på de  

 såkaldt gule sider.
 Efteropkrævning af told sker i øvrigt efter reglerne i toldkodeksens  

 artikel 220.
