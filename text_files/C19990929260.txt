Vejledning om ansættelsesvilkår  

 for akademiske praktikanter i staten INDHOLD Indledning 1. Formål 2.	Målgruppe 3.	Ansættelsesområder 4.	Oplærings- og uddannelsesforpligtelse 5.	Løn 6.	Finansiering 7.	Andre ansættelsesvilkår Bilag 1:	Særligt indhold i opslag af  

 praktikantstillinger Indledning Der blev ved overenskomstforhandlingerne i 1995  

 iværksat en 2-årig forsøgsordning for akademiske  

 praktikanter.
Det er ved overenskomstforhandlingerne i 1997 blevet aftalt, at  

 den midlertidige ordning skal videreføres i endnu to år.
 Praktikantordningen er dog blevet ændret på 2  

 væsentlige felter:
 Målgruppen er blevet udviddet, således at enhver  

 akademiker uanset anciennitet og tidligere beskæftigelse kan  

 ansættes som praktikant, blot den pågældende umiddelbart  

 forud for ansættelsestidspunktet har været ledig mindst 1  

 år.
 Der er på Finansloven for 1998 afsat penge til delvis  

 finansiering af lønudgifter til akademiske praktikanter.
1. Formål Formålet med praktikantordningen er at	sikre erhvervserfaring til akademikere, der har været ledige i  

 minimum et år at	give disse bedre muligheder for at få fodfæste på  

 arbejdsmarkedet eller komme tilbage på arbejdsmarkedet at	forbedre mulighederne for at ledige akademikere kan få  

 beskæftigelse på andre områder end der, hvor de tidligere  

 har været beskæftiget Samarbejdsudvalgene på de enkelte arbejdspladser  

 opfordres til at drøfte ansættelse af akademiske praktikanter i  

 tilknytning til drøftelser af andre sociale initiativer i forbindelse  

 med udmøntning af det sociale kapitel.
 Praktikantordningen må ikke anvendes som erstatning  

 for arbejdskraft ansat på almindelige overenskomstmæssige  

 løn- og ansættelsesvilkår.
2. Målgruppe Forudsætningen for ansættelse som praktikant  

 er, at pågældende på ansættelsestidspunktet ikke er i  

 fast beskæftigelse og har været ledig ca. 1 år.1 
) Praktikanter ansættes for en  

 1-årig periode.
 Det var tidligere et krav, at den ledige akademiker var  

 dimmiteret tidligst 2 år før ansættelsen som praktikant,  

 men dette krav er nu bortfaldet.
3. Ansættelsesområder Aftalen  (* 3) kan benyttes på alle akademiske  

 områder, der er omfattet af overenskomsten for akademikere i staten  

 (dvs. uddannede indenfor alle de uddannelser, der er omfattet af  

 overenskomsten).
 Ordningen kan ikke benyttes til at erstatte dele af visse  

 uddannelser som f.eks. erhvervelse af pædagogikum, som led i  

 forskeruddannelser eller som led i lægeuddannelser mv.
4. Oplærings- og uddannelsesforpligtelse Praktikanter skal udføre arbejde på lige fod  

 med andre akademikere.
Samtidig forudsætter praktikantansættelse,  

 at gennemsnitlig 20 pct. af arbejdstiden afsættes til uddannelse og  

 oplæring.
 Oplærings- og uddannelseskravet skal sikre, at  

 praktikanterne i løbet af ansættelsesperioden får en  

 grundig træning i arbejdsopgaverne og derved får bedre muligheder  

 for efterfølgende at få varigt fodfæste på  

 arbejdsmarkedet.
 Uddannelse skal forstås bredt, og der er ikke  

 fastlagt særlige indholdsmæssige krav til opfyldelsen af  

 uddannelsesforpligtelsen, idet man lokalt skal kunne iværksætte  

 den oplæring og/eller de uddannelsestiltag, der konkret er behov  

 for.
 Uddannelse kan bestå af såvel  

 arbejdspladsintern uddannelse som ekstern uddannelse.
 Uddannelsen skal tilrettelægges, så den passer  

 til såvel praktikantens som arbejdspladsens behov.
 Det forudsættes, at uddannelseselementet og de  

 øvrige ansættelsesvilkår i hovedtræk afklares  

 på arbejdspladsen, inden praktikanten ansættes.  

 Således vil det typisk være den lokale tillidsrepræsentant  

 og personalechefen, der drøfter og tilrettelægger  

 uddannelsesforløbet for praktikantansættelser, før  

 ansættelsesproceduren starter.
Det er vigtigt, at der er mulighed for individuel  

 tilpasning til praktikantens faktiske oplæringsbehov.
Praktikantens  

 konkrete behov for uddannelse relateret til arbejdspladsen drøftes  

 derfor efterfølgende typisk mellem personalechefen, praktikanten og  

 tillidsrepræsentanten forud for ansættelsen eller i umiddelbar  

 tilknytning til ansættelsestidspunktet.
5. Løn Lønnen udgør 80 pct. af den  

 overenskomstmæssige indgangsløn (1. løntrin i det  

 lønforløb, der er fastsat for den pågældende  

 uddannelse i akademikeroverenskomsten 2
(  ) idet  

 der er tale om uddannelsesstillinger.
Praktikanter er  

 månedslønnede.
 Der ydes pension af praktikantlønnen efter  

 bestemmelserne i akademikeroverenskomstens § 6.
5.1 Praktikanter ansat før den 1. januar  

 1998 Praktikanter, der er ansat før den 1. januar 1998  

 og vælger ikke at overgå til det nye lønsystem, ydes  

ikke tillæg ud over den overenskomstmæssige  

 indgangsløn, der er fastsat i § 5 i aftalen.
Det vil sige, at der ikke  

 ydes generelt aftalte tillæg som f. eks rådighedstillæg til  

 praktikanter.
5.2 Praktikanter ansat den 1. januar 1998 eller  

 senere Praktikanter, der er ansat den 1. januar 1998 eller  

 senere, og praktikanter som vælger at overgå til det nye  

 lønsystem, vil være omfattet af det nye lønsystem, der  

 blev indført for akademikere i staten med virkning fra den 1. januar  

 1998.
 Heller ikke disse praktikanter vil være omfattet af  

 generelt aftalte tillæg, men der vil til disse være mulighed for  

 lokalt at aftale individuelle funktions- og kvalifikationstillæg efter  

 § 3, stk. 3 og 4 i protokallat til akademikeroverenskomsten.
5.3 Anciennitet Lønanciennitet fra tidligere beskæftigelse  

 medregnes ikke ved praktikantansættelse.
 Ved efterfølgende ansættelse medregnes  

 lønanciennitet optjent gennem praktikantansættelse på lige  

 fod med almindelig ansættelse.
Der er dog mulighed for, at begrænse  

 lønancienniteten ved efterfølgende ansættelse,  

 således at tidligere optjent anciennitet ikke eller kun delvist  

 medtælles ved efterfølgende ansættelse på normale  

 vilkår efter akademikeroverenskomsten.
En sådan begrænsning  

 i ancienniteten skal aftales mellem den nye ansættelsesmyndighed og  

 tillidsrepræsentanten (efter bemyndigelse).
I forbindelse med graviditet, barsel og adoption er der  

 mulighed for, at praktikantansættelsen efter endt orlov genoptages for  

 en periode svarende til orlovens længde.
Under en sådan  

 genoptagelse optjenes lønanciennitet, der kan medregnes ved  

 efterfølgende beskæftigelse efter AC-overenskomsten.
5.4. Eksempler på lønberegninger Der er nedenfor givet eksempler på beregning af  

 løn for akademiske praktikanter.
Eksempel 1: Lønberegning for bachelor Som akademisk praktikant ansættes den 1. januar 1998  

 en bachelor i økonomi.
Bacheloren har været ledig i et år  

 efter færdiggjort uddannelse uden at have været i  

 beskæftigelse.
Pågældende aflønnes som  

 følger:
 80% af trin 1 på den fællesakademiske  

 basislønskala i praktikåret.
Eksempel 2: Lønberegning for magister Som akademisk praktikant ansættes den 1. januar 1998  

 en magister, som tidligere har været i akademisk beskæftigelse i  

 5 år og efterfølgende har været ledig i 14 måneder.  

 Pågældende aflønnes som følger:
 80% af trin 3 på den fællesakademiske  

 basislønskala i praktikåret.
6. Finansiering På Finansloven for 1998 er der afsat en pulje  

 på 3 mio. kr.  til ansættelse af akademiske praktikanter.  

 Halvdelen af udgiften til aflønning af praktikanter kan efter  

 ansøgning til Finansministeriet dækkes af denne bevilling.
 Finansministeriet udarbejder bevillingsskrivelse til de  

 pågældende ministerier, der herefter kan trække på  

 puljen.
 Udgiftsrefusionen udgør halvdelen af den samlede  

 lønudgift incl. arbejdsgiverens pensionsbidrag.
 Ved indplacering på basisløntrin 3  

 udgør refusionen således: (17.277,58 kr.+1.727,76 kr.) x 80% x  

 12 : 2 = 91.226 kr. pr. 1. januar 1998.
 Udgiftsrefusionen udbetales halvårligt og  

 bagudrettet hver den 30. juni og den 31. december.
 Udgiftsrefusionen træder i kraft 1. januar 1998. Det  

 er muligt at ansætte akademiske praktikanter i perioden frem til 1.  

 januar 1998. I sådanne tilfælde udbetales der dog kun  

 udgiftsdækning til den del af ansættelsesperioden, der ligger  

 efter 1. januar 1998.
Ordningen gælder kun så længe, der er  

 midler til rådighed i puljen.
Herefter vil arbejdsgiverne selv skulle  

 afholde den samlede lønudgift inden for institutionens  

 (løn)bevilling.
 Såfremt der ved udløbet af 1998 fortsat er  

 midler til rådighed, overføres disse til Finanslov 1999.
 Anmodning om at få andel i den aftalte pulje rettes  

 til :
Finansministeriet 11. kontor Christiansborg Slotsplads 1 1218 København K.
7. Andre ansættelsesvilkår Aftalen beskriver de øvrige  

 ansættelsesvilkår for praktikanter.
I det følgende  

 gennemgås de vilkår, der afviger fra de almindelige  

 overenskomstvilkår.
Merarbejde Praktikanter kan ikke pålægges merarbejde.
Det  

 betyder, at praktikanter, der f. eks. arbejder 39 timer én uge, skal  

 arbejde tilsvarende mindre andre uger, således at den gennemsnitlige  

 arbejdstid udgør 37 timer.
Opslag Praktikantstillinger skal opslås.
Bilag 1 indeholder  

 en oversigt over de særlige elementer, der bør indgå i  

 stillingsopslag for akademiske praktikantstillinger.
Varighed, opsigelse og afsked Ansættelse som praktikant er tidsbegrænset til  

 1 år, hvorefter ansættelsen udløber uden særligt  

 varsel.
Den første måned af praktikken anses for en  

 prøvetid, hvor opsigelse fra arbejdsgiverens side kan ske med 14 dages  

 varsel.
Herefter kan opsigelse fra arbejdsgivers side ske med 1 måneds  

 varsel i de første 6 måneder efter ansættelsen og herefter  

 med 3 måneders varsel.
 Opsigelse fra praktikantens side skal ske med 1  

 måneds varsel.
 Praktikanten fratræder stillingen efter 1 år  

 uden særskilt opsigelsesvarsel.
Graviditet, barsel og adoption Hvis ansættelsesperioden udløber under  

 afholdelse af barselsorlov kan ansættelsen, under forudsætning af  

 at det lokalt kan indpasses i arbejdsgangen på arbejdspladsen,  

 genoptages efter endt orlov for en periode svarende til barselsorlovens  

 længde, dog højst 32 uger.
 Såfremt ansættelsesforholdet genoptages, skal  

 der udarbejdes ny tidsbegrænset ansættelseskontrakt omfattende  

 genoptagelsen.
Relationen til arbejdsmarkedslovgivningen Da det er ledige akademikere, der kan søge  

 praktikantstillingerne, skal relationer til arbejdsmarkedslovgivningen her  

 præciseres.
Såfremt arbejdspladsen har modtaget penge fra den  

 afsatte pulje, jf. pkt. 6, til ansættelse af praktikanten, vil der i  

 praktikperioden ikke optjenes ret til dagpenge.
Da der er tale om  

 støttet arbejde i arbejdsløshedsforsikringssystemets forstand,  

 kan arbejdet som praktikant ikke bruges til optjening eller genoptjening af  

 dagpengeret.
 En praktikant der forud for ansættelsen har  

 erhvervet ret til dagpenge vil dog som udgangspunkt fortsat være  

 dagpengeberettiget efter endt praktikperiode.
 Praktikanter, der ansættes uden at arbejdspladsen  

 modtager penge fra den afsatte pulje, jf. pkt. 6, kan som udgangspunkt  

 optjene dagpengeret.
 Forinden ansættelse af en praktikant bør  

 tillidsrepræsentanten orienteres, således at denne kan opfordre  

 praktikanten til at søge vejledning fra A-kassen om relationen til  

 arbejdsmarkedslovgivningen.
Bilag 1 Særligt indhold i opslag af  

 praktikantstilling Stillingens betegnelse:
 Akademisk praktikant.
 Hvem der kan søge stillingen:
 Ledige akademikere, som ikke har fast ansættelse, og  

 som har været ledige minimum 1 år.
 Stillingsindhold:
 Beskrivelse af indholdet i stillingen.
 Løn:
 80 pct. af den overenskomstmæssige  

 indgangsløn for akademikere.
 Ansættelsesform:
 Tidsbegrænset 1-årig ansættelse på  

 overenskomstvilkår.
 Arbejdstid:
 Gennemsnitlig 37 timer ugentlig, hvoraf 20 pct.  

 afsættes til oplæring og uddannelse.
 (   Det vil f.eks.  

 sige løntrin 1 for bachelorer, løntrin 2 for cand. phil.´ er  

  og løntrin 3 for kandidater.
