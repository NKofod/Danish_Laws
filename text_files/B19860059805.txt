 I medfør af § 6 i lov nr. 340 af 26. juni 1975 om foderstoffer fastsættes  

 følgende:
 § 1.  Denne bekendtgørelse omfatter følgende  

 foderstoffer/ råvarer, jfr. foderstoffortegnelsen (bilag 1 til bekendtgørelse  

 nr. 504 af 14. november 1980 om foderstoffer):
1.02 Bomuldsfrøkage, afskallet 1.03 Bomuldsfrøkage, delvis afskallet 1.04 Bomuldsfrøkage, uafskallet 1.05 Bomuldsfrøskrå, afskallet 1.06 Bomuldsfrøskrå, delvis afskallet 1.07 Bomuldsfrøskrå, uafskallet 1.16 Kokoskage 1.17 Kokoskage, fedtrig 1.18 Kokosskrå 1.28 Palmekage 1.29 Palmeskrå 3.18 Majsgluten 3.19 Majsglutenfoder Stk. 2.  Ved et parti foderstoffer/råvarer forstås i  

 denne bekendtgørelse en mængde af det pågældende produkt, der udgør en enhed,  

 som efter sine egenskaber må antages at være ensartet, og som er af en sådan  

 størrelse eller lagret således, at det er muligt at udtage enkeltprøver alle  

 steder i enheden.
§ 2.  Enhver foderstofvirksomhed, der modtager  

 foderstoffer/ råvarer af de i § 1, stk. 1 nævnte kategorier med henblik på  

 videresalg som ublandede foderstoffer eller fremstilling af foderblandinger,  

 skal i umiddelbar forbindelse med varens indbringelse på virksomheden lade  

 udtage en repræsentativ prøve af hvert parti, jfr. § 1, stk. 2, dog mindst  

 for hver 100 tons, og lade prøven undersøge for indhold af aflatoxin B 1  

 efter den gældende EF-analysemetode.
Umiddelbart efter at virksomheden har  

 modtaget resultatet af undersøgelsen, skal kopi af analyseattesten indsendes  

 til Statens Foderstofkontrol sammen med oplysning om partiets størrelse og  

 varens oprindelsesland.
 Stk. 2.  Samtlige resultater af undersøgelser i henhold  

 til denne bekendtgørelse skal tilstilles Statens Foderstofkontrol.
 Stk. 3.  Alle udgifter i forbindelse med prøveudtagning,  

 analyser og forsendelse i henhold til stk. 1 og 2 påhviler den pågældende  

 virksomhed.
 § 3.  Overtrædelse af bestemmelserne i § 2, stk. 1-2  

 straffes med bøde.
 § 4.  Bekendtgørelsen træder i kraft den 1. oktober  

 1986.
