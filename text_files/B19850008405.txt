 I henhold til §§ 12, 13, 21, 43, 44 og 63 i lov nr. 310 af 6. juni 1973 om  

 levnedsmidler m.m. som ændret ved lov nr. 108 af 29. marts 1978 fastsættes  

 følgende:
 § 1.  Det er forbudt at tilvirke, sælge eller  

 importere levnedsmidler, såfremt disse er behandlet med ethylenoxid eller  

 indeholder ingredienser, der er behandlet med ethylenoxid.
 § 2.  Det er forbudt at tilvirke, sælge eller  

 importere tilsætningsstoffer, herunder tilsætningsstofblandinger af enhver  

 art, såfremt disse er behandlet med ethylenoxid eller indeholder  

 ingredienser, der er behandlet med ethylenoxid.
 § 3.  Tilsynet med, at bestemmelserne i denne  

 bekendtgørelse overholdes påhviler kommunalbestyrelsen, der kan lade tilsynet  

 udøve gennem vedkommende levnedsmiddelkontrolenhed.
 § 4.  Statens levnedsmiddelinstitut kan fastsætte  

 nærmere regler og træffe nærmere bestemmelser om gennemførelse af kontrollen  

 med overholdelse af denne bekendtgørelse, herunder om prøveudtagning og  

 analysemetoder.
§ 5.  Statens levnedsmiddelinstitut kan dispensere fra  

 bestemmelserne i denne bekendtgørelse.
I forbindelse med dispensationen kan  

 instituttet fastsætte særlige vilkår herfor, herunder krav om mærkning af  

 levnedsmidler eller tilsætningsstoffer, der er behandlet med ethylenoxid med  

 oplysning om denne behandling.
 § 6.  Afgørelser truffet af statens  

 levnedsmiddelinstitut i henhold til § 5 i denne bekendtgørelse kan påklages  

 til miljøministeriet efter reglerne i kapitel 10 i lov nr. 310 af 6. juni  

 1973 om levnedsmidler m.m.
 § 7.  Overtrædelse af bestemmelserne i denne  

 bekendtgørelse straffes i henhold til § 63, stk. 2 og 3 i lov om  

 levnedsmidler m.m. med bøde eller hæfte.
 § 8.  Denne bekendtgørelse træder i kraft den 1.  

 januar 1986. Levnedsmidler eller tilsætningsstoffer, som lovligt er behandlet  

 med ethylenoxid inden dette tidspunkt kan forhandles indtil 1. januar 1987.
