 Den 20. januar 1955 er der i London blevet undertegnet følgende  

 overenskomst med tilhørende godkendte protokollat mellem Danmark og Det  

 Forenede Kongerige Storbritannien og Nordirland angående militærtjeneste:
 Regeringen i Kongeriget Danmark og regeringen i Det Forenede Kongerige  

 Storbritannien og Nordirland, som i venskabelig ånd ønsker at tage særligt  

 hensyn til personer, der i medfør af Danmarks og Det Forenede Kongeriges love  

 er eller måtte blive pligtige at aftjene værnepligt i begge landes væbnede  

 styrker, er kommet overens om følgende:
Artikel 1 Nærværende overenskomst finder anvendelse på personer, som er eller måtte  

 blive pligtige at aftjene værnepligt såvel efter den i Danmark som efter den  

 i Det Forenede Kongerige gældende lovgivning.
 Ved anvendelsen af denne overenskomst skal tjeneste i det danske  

 civilforsvarskorps betragtes som aftjening af værnepligt i henhold til den i  

 Danmark gældende lovgivning, og udtrykket »de danske væbnede  

 styrker« skal fortolkes som indbefattende det danske civilforsvarskorps.
Artikel 2 Personer, der omfattes af nærvenrende overenskomst, skal anses at have  

 aftjent deres værnepligt i henhold til den i Danmark gældende lovgivning,  

 hvis de har aftjent deres værnepligt i Det Forenede Kongeriges væbnede  

 styrker og som bevis herfor fremvier en behørigt legaliseret attest, der på  

 begæring udstedes af de kompetente myndigheder i Det Forenede Kongerige.
Artikel 3 Personer, der omfattes af nærværende overenskomst, skal anses at have  

 aftjent deres værnepligt i henhold til den i Det Forenede Kongerige gældende  

 lovgivning, hvis de har aftjent deres værnepligt i de danske væbnede styrker  

 og som bevis herfor fremviser en behørigt legaliseret attest, der på begæring  

 udstedes af de kompetente myndigheder i Danmark.
Artikel 4 Hver af de kontraherende parters kompetente myndigheder skal samtidig med  

 eller efter optagelsen i lægdsrullen af personer, om hvem det vides, at de  

 omfattes af nærværende overenskomst, gøre de pågældende personer bekendt med,  

 at de har valget mellem at aftjene deres værnepligt i det ene eller det andet  

 af de to landes væbnede styrker, og at deres indkaldelse vil blive udsat,  

 indtil de fylder 21 år, med mindre de fremsætter anmodning i modsat retning.
Artikel 5 Personer, der omfattes af denne overenskomst, og som af lægelige grunde  

 findes uskikket til militærtjeneste eller som i overensstemmelse med  

 lovgivningen om værnepligt i det pågældende land fritages for tjeneste i de  

 væbnede styrker, skal ved anvendelsen af nærværende overenskomst anses at  

 have aftjent deres værnepligt, hvis de som bevis for Tjenstudygtigheden eller  

 fritagelsen fremlægger en af vedkommende lands kompetente myndigheder  

 udstedt, behørigt legaliseret attest herom.
Artikel 6 Personer, der omfattes af denne overenskomst, og som frivilligt er  

 indtrådt i et af de to landes væbnede styrker og har gjort tjeneste i et  

 tidsrum, som ikke er kortere end den tjenestetid, der ved tidspunktet for  

 hjemsendelsen er fastsat i det pågældende lands lovgivning, skal ved  

 anvendelsen af nærværende overenskomst anses at have aftjent deres  

 værnepligt.
Artikel 7 Personer, der omfattes af denne overenskomst, og som af de kompetente  

 myndigheder i et af de to lande har fået bevilget udsættelse med indkaldelse,  

 skal ikke indkaldes til tjeneste i det andet lands væbnede styrker, før  

 udsættelsen er udløbet.
En behørigt legaliseret attest, udstedt af de  

 kompetente myndigheder i det land, som har bevilget udsættelse, skal anses  

 som bevis for sådan udsættelse.
Artikel 8 Personer, der omfattes af denne overenskomst, og som under deres tjeneste  

 i et af de to landes væbnede styrker får orlov for at begive sig til det  

 andet land, skal ikke indkaldes til tjeneste i dette lands væbnede styrker,  

 hvis de fremlægger en behørigt legaliseret attest, udstedt på deres anmodning  

 af de kompetente myndigheder i det land, der har bevilget orloven.
Denne attest skal indeholde oplysning om efternavn, fornavn, rang,  

 regiment eller tjenestegren og den pågældende persons identifikationsnummer  

 tillige med datoen for orlovens begyndelse og udløb.
Den pågældende skal  

 nårsomhelst under sit ophold på forlangende fremlægge denne attest.
Artikel 9 Intet i nærværende overenskomst skal i en nødssituation forhindre en af de  

 kontraherende parters kompetente myndigheder i at indkalde personer, der  

 omfattes af denne overenskomst, eller i at overføre dem til reserven.  

 Personer, der i overensstemmelse med denne artikel er blevet indkaldt af en  

 af de kontraherende parter, skal senest ved afslutningen af deres ved  

 nødsituationen foranledigede tjeneste forsynes med en attest, indeholdende  

 alle oplysninger om tidspunktet for og karakteren af denne indkaldelse.
Artikel 10 Enhver uoverensstemmelse vedrørende anvendelsen eller fortolkningen af  

 denne overenskomst skal afgøres ad diplomatisk vej eller - i mangel af sådan  

 afgørelse - på den måde, som de kontraherende parter måtte enes om.
Artikel 11 Bestemmelserne i nærværende overenskomst kan ved noteveksling mellem den  

 danske regering og regeringen i Det Forenede Kongerige udvides till at  

 omfatte personer, som er eller måtte blive forpligtet til at aftjene  

 værnepligt såvel i henhold til den på en af kanaløerne eller øen Man herom  

 gældende lovgivning, som i henhold til den i Danmark herom gældende  

 lovgivning.
Artikel 12 Nærværende overenskomst træder i kraft ved undertegnelsen og forbliver i  

 kraft, indtil et halvt år er forløbet fra den dag, da den ene af de  

 kontraherende parter over for den anden skriftligt måtte have opsagt den.
 Til bekræftelse heraf har de undertegnede, der dertil er behørigt  

 bemyndiget af deres respektive regeringer, underskrevet nærværende  

 overenskomst og forsynet den med deres segl.
 Udfærdiget i London den tyvende januar 1955 i to eksemplarer på dansk og  

 engelsk, idet begge tekster har samme gyldighed.
 (sign.) Steensen-Leth.
 (sign.) Anthony Nutting.
 Oversættelse.
Godkendt protokollat Der er enighed om, at personer, som omfattes af den i dag underskrevne  

 britisk-danske overenskomst om militærtjeneste, og som har gjort tjeneste i  

 den fulde tjenestetid i det ene lands væbnede styrker, hvad angår  

 overenskomstens artikler 2 og 3 skal anses at have opfyldt alle de militære  

 forpligtelser, herunder forpligtelsen til at forrette tjeneste under  

 genindkaldeler i fredstid, som den i det andet land gældende lovgivning  

 pålægger dem.
 (sign.) Steensen-Leth.
 (sign.) Anthony Nutting.
 Udenrigsministeriet, den 21. maj 1955.
H.C.
Hansen .
