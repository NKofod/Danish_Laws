Formålet med registeret er at tilvejebringe et datagrundlag for statistikker og analyser af de arbejdsmarkedspolitiske ordninger.
Registeret skal bl.a. sikre Arbejdsmarkedsstyrelsen og AF-regionerne mulighed for at kunne foretage længere tidsserieanalyser af udviklingen i de arbejdsmarkedspolitiske ordninger.
Derudover skal registeret anvendes ved arbejdsmarkedspolitiske vurderinger af sammenhængen mellem indsats, målgruppe og effekt indenfor de ordninger, som administreres af AF-regionerne.
Herudover skal registeret kunne anvendes til administrative formål i både Arbejdsmarkedsstyrelsen og AF-regionerne.
Herunder skal registeret anvendes til budgetterings- og planlægningsformål, til overvågning af indsatsen i de arbejdsmaredspolitiske ordninger samt til statens tilsyn med de statsanerkendte arbejdsløshedskasser.
Endelig skal registeret i AF-regionerne anvendes til opfølgning, dokumentation og afrapportering af den regionale arbejdsmarkedspolitiske indsats.
Personkreds: Registeret må kun indeholde oplysninger om personer, der er omfattet af lov om aktiv arbejdsmarkedsindsats eller lov om orlov.
 Ikrafttrædelsesdato: 01/03/1995.
