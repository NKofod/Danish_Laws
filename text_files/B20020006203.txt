Anordning om udmøntning af indenlandsk  

 skillemønt VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af §§ 2, 3 og 5 i lov nr. 817 af 21. december 1988,  

 møntloven, og efter forhandling med Danmarks Nationalbank  

 fastsættes:
 § 1. Der udmøntes skillemønt lydende  

 på 20 kroner og 10 kroner af aluminiumsbronze (92 vægtdele  

 kobber, 6 vægtdele aluminium og 2 vægtdele nikkel) og af  

 følgende størrelse og vægt:
 20 kroner:
Diameter 27,0 mm Vægt 9,3 g 10 kroner:
Diameter 23,35 mm Vægt 7,0 g Skillemønterne skal have følgende  

 præg:
 20 kroner:
 På forsiden:
Hendes Majestæt Dronningens portræt i  

 højrevendt profil.
Portrættet omkranses af en ring.
Langs randen  

 MARGRETHE II DANMARKS DRONNING.
Mellem II og DANMARKS er indskudt  

 møntmærket, et hjerte.
Forneden  

 udmøntningsårstallet.
 På bagsiden:
I midten tre løver og ni hjerter under en krone,  

 omgivet af en cirkelformet ramme.
Forneden 20 KRONER.
Mellem kronen foroven  

 og værdiangivelsen forneden en ornamentik.
Langs randen en ring.
 Møntens rand præges med afbrudt rifling.
 10 kroner:
 På forsiden:
Hendes Majestæt Dronningens portræt i  

 højrevendt profil.
Portrættet omkranses af en ring.
Langs randen  

 MARGRETHE II DANMARKS DRONNING.
Mellem II og DANMARKS er indskudt  

 møntmærket, et hjerte.
Forneden  

 udmøntningsårstallet.
 På bagsiden:
I midten tre løver og ni hjerter under en krone,  

 omgivet af en cirkelformet ramme.
Forneden 10 KRONER.
Mellem kronen foroven  

 og værdiangivelsen forneden en ornamentik.
Langs randen en ring.
 Mønten præges med glat rand.
 § 2. Der udmøntes skillemønt lydende  

 på 5 kroner, 2 kroner og 1 krone af kobbernikkel (75 vægtdele  

 kobber og 25 vægtdele nikkel) og af følgende størrelse og  

 vægt:
 5 kroner:
Diameter 28,5 mm Vægt 9,2 g 2 kroner:
Diameter 24,5 mm Vægt 5,9 g 1 krone:
Diameter 20,25 mm Vægt 3,6 g Skillemønterne skal have følgende  

 præg:
 5 kroner:
 På forsiden:
Hendes Majestæt Dronningens navnetræk gengivet  

 tre gange knyttet sammen af tre kroner.
I midten et hul med diameter 5,5 mm,  

 der kantes af en ring.
Forneden, under navnetrækket,  

 udmøntningsårstallet.
Over de to øvrige navnetræk  

 er indskudt møntmærket, et hjerte.
Langs randen en ring.
 På bagsiden:
I midten et hul omgivet af en ring og uden om denne en  

 ornamentik.
Foroven 5 KRONER.
Forneden DANMARK.
Mellem 5 KRONER og DANMARK i  

 begge sider er indskudt et hjerte.
Langs randen en ring.
 Mønten præges med riflet rand.
 2 kroner:
 På forsiden:
Hendes Majestæt Dronningens navnetræk gengivet  

 tre gange knyttet sammen af tre kroner.
I midten et hul med diameter 4,7 mm,  

 der kantes af en ring.
Forneden, under navnetrækket,  

 udmøntningsårstallet.
Over de to øvrige navnetræk  

 er indskudt møntmærket, et hjerte.
Langs randen en ring.
 På bagsiden:
I midten et hul omgivet af en ring og uden om denne en  

 ornamentik.
Foroven 2 KRONER.
Forneden DANMARK.
Mellem 2 KRONER og DANMARK i  

 begge sider er indskudt et hjerte.
Langs randen en ring.
 Møntens rand præges med afbrudt rifling.
 1 krone:
 På forsiden:
Hendes Majestæt Dronningens navnetræk gengivet  

 tre gange knyttet sammen af tre kroner.
I midten et hul med diameter 3,6 mm,  

 der kantes af en ring.
Forneden, under navnetrækket,  

 udmøntningsårstallet.
Over de to øvrige navnetræk  

 er indskudt møntmærket, et hjerte.
Langs randen en ring.
 På bagsiden:
I midten et hul omgivet af en ring og uden om denne en  

 ornamentik.
Foroven 1 KRONE.
Forneden DANMARK.
Mellem 1 KRONE og DANMARK i  

 begge sider er indskudt et hjerte.
Langs randen en ring.
 Mønten præges med riflet rand.
 § 3. Der udmøntes skillemønt lydende  

 på 50 øre og 25 øre af tinbronze (97 vægtdele  

 kobber, 2,5 vægtdele zink og 0,5 vægtdele tin) og af  

 følgende størrelse og vægt:
 50 øre:
Diameter 21,5 mm Vægt 4,3 g 25 øre:
Diameter 17,5 mm Vægt 2,8 g Skillemønterne skal have følgende  

 præg:
 50 øre:
 På forsiden:
Centralt placeret krone, langs randen en ring og langs  

 denne og under kronen: DANMARK.
Foroven  

 udmøntningsårstallet.
 På bagsiden:
Centralt placeret tallet 50. Langs randen fire flige  

 jævnt fordelt på en ring.
Mellem denne og tallet foroven er  

 indskudt et hjerte, forneden ØRE, og derunder møntmærket,  

 et hjerte.
 Mønten præges med glat rand.
 25 øre:
 På forsiden:
Centralt placeret krone, langs randen en ring og langs  

 denne og under kronen: DANMARK.
Foroven  

 udmøntningsårstallet.
 På bagsiden:
Centralt placeret tallet 25. Langs randen fire flige  

 jævnt fordelt på en ring.
Mellem denne og tallet foroven er  

 indskudt et hjerte, forneden ØRE, og derunder møntmærket,  

 et hjerte.
 Mønten præges med glat rand.
 § 4. Pr. 1. juli 1992 ophørte 5- og  

 10-øremønterne med at være gyldige som betalingsmiddel,  

 også i forhold til statens kasser og Danmarks Nationalbank.
 § 5. Ved betaling i dansk mønt af et  

 ørebeløb, som ikke er deleligt med 25, afrundes dette til det  

 nærmeste beløb, der kan deles med 25, medmindre andet er  

 aftalt.
 § 6. Denne anordning træder i kraft den 15. februar  

 2002. Samtidig ophæves anordning nr. 692 af 11. oktober 1991.
Givet på Amalienborg, den 8. februar  

 2002 Under Vor Kongelige Hånd og Segl Margrethe R.
