Nr BSF 4 Forslag til folketingsbeslutning om investeringer i kollektiv trafik Fremsat af Aage Frandsen (SF) Margrete Auken (SF) Steen Gade (SF) Ole Sohn  

 (SF) den 13. oktober 1994 Folketinget opfordrer regeringen til at sikre, at investeringer i den kollektive trafik, der udviser en driftsøkonomisk realforrentning på mindst 4 pct. p.a., kan gennemføres ved optagelse af statsgaranterede lån.
Bemærkninger til forslaget Det er bydende nødvendigt, at den kollektive trafik styrkes i de kommende  

 år.
Der er udsigt til en vækst i den private bilkørsel på 20 pct. alene frem  

 til 1998 med alle de problemer, det medfører af miljømæssig og trafikal art.  

 Det er også en klar målsætning i regeringens trafikpolitiske redegørelse, at  

 den kollektive trafik skal styrkes.
I den tilhørende trafikplan hedder det  

 bl.a., at der bør åbnes mulighed for statsstøtte på en række områder.
Det er SF enig i, jf. vores ændringsforslag til finansloven for 1995. Men  

 som et første skridt er det oplagt at sikre, at investeringer, der er  

 driftsøkonomisk rentable, bliver gennemført.
Sådan er det ikke i dag.
Bl.a.  

 har HT fremlagt en rapport med driftsøkonomisk rentable investeringer, som  

 ikke kan gennemføres med det nuværende regelsæt.
Problemet er, at der i dag som hovedregel ikke er mulighed for at  

 lånefinansiere investeringer i den kollektive trafik.
Finansieringen skal  

 tages ud af de løbende indtægter (herunder skatteindtægter hos amtskommuner  

 og stat). Det betyder ofte, at selv driftsøkonomisk rentable investeringer  

 ikke kan gennemføres.
Derfor foreslås, at der indføres låneadgang i de  

 tilfælde, hvor et projekt kan opvise driftsøkonomisk rentabilitet.
Af hensyn  

 til den finanspolitiske styring kan der fastsættes en ramme for, hvor store  

 lån der i alt kan optages årligt.
Vurderingen af, hvornår et projekt er driftsøkonomisk rentabelt, afhænger  

 selvfølgelig af den rentefod, der anvendes.
Et stort flertal i Folketinget  

 synes at være temmelig sikker på, at den fremtidige rente vil ligge på realt  

 4 pct.
Det er derfor naturligt, når forslaget skal vedtages i netop  

 Folketinget, at bruge denne rentesats.
Nu er der nok nogle af de relevante beslutningstagere, der har en mindre  

 fast tro på en realrente på 4 pct.
Det ville være synd at afskrække dem fra  

 at gennemføre rentable investeringer, og derfor foreslås det, at der ydes en  

 statsgaranti for deres låneoptagelse.
Forslaget forudsætter, at der udarbejdes passende retningslinjer for  

 afgrænsning af enkeltprojekter.
Konkret kan forslaget tænkes gennemført ved  

 ændringer af den kommunale lånebekendtgørelse og bemærkningerne vedrørende  

 DSB og eventuelt privatbanerne på finansloven.
Forslaget opfylder trafikredegørelsens målsætning om at styrke den  

 kollektive trafik til gavn for miljø og trafikafvikling.
Det vil medvirke til  

 at øge den geografiske mobilitet på arbejdsmarkedet.
Så længe  

 realrenteforudsætningen opfyldes, er der ingen udgiftsmæssige konsekvenser  

 for staten - bortset fra at den øgede aktivitet vil betyde færre udgifter til  

 dagpenge m.v. og samtidig større skatteindtægter.
Det er svært at se nogen  

 grund til at stemme mod dette forslag.
