Slotte, haver og kulturopgaver § 1.  Slots- og Ejendomsstyrelsen (SES) administrerer  

 statslige slotte, palæer, haver og kirker samt visse museale og rekreative  

 funktioner i tilknytning hertil.
 Stk. 2.  SES sikrer, at de kulturværdier, der er knyttet  

 til de i stk. 1 omtalte bygninger og anlæg, beskyttes, bevares og fornys samt  

 formidles til befolkningen i det bredest mulige omfang.
 Stk. 3.  SES kan til hel eller delvis dækning af  

 udgifter ved museale og rekreative funktioner samt kulturopgaver oppebære  

 indtægter og administrationsgebyrer.
 Stk. 4.  SES kan mod betaling levere konsulentbistand  

 til beskyttelse, bevaring og fornyelse af kulturværdier, hvor styrelsen i  

 kraft af sin erfaring med planlægning og gennemførelse af  

 restaureringsarbejder har en særlig kompetence.
Kontorlokaler i hovedstadsområdet § 2.  SES administrerer de i hovedstadsområdet - de  

 tre hovedstadsamter samt Københavns og Frederiksberg Kommuner - beliggende  

 statsejendomme, der fortrinsvis benyttes til kontorlokaler af ministerier og  

 andre statslige centrale administrative institutioner, samt lejemål indgået  

 til dette brug.
 Stk. 2.  SES skal vedligeholde og udbygge sin viden og  

 ekspertise med henblik på at kunne virke som statens centrale rådgiver på  

 området.
 Stk. 3.  Regler for lokaler til centraladministrationen  

 fastsættes ved særskilt cirkulære.
Ejendomsservice § 3.  SES kan mod betaling levere  

 ejendomsserviceydelser indenfor følgende områder:
Stk. 2.  De i stk. 1 nævnte typer af ejendomsservice kan  

 tilbydes til 1. statslige institutioner, herunder selvejende  

 institutioner med mindst 50% statsligt tilskud, 2. statslige virksomheder, herunder aktieselskaber og  

 interessentskaber m.v., hvor staten deltager, og 3. ejere af bygninger, hvor staten lejer en væsentlig  

 del af bygningen.
 Stk. 3.  De i stk. 1, pkt.-erne 6 og 7 nævnte ydelser  

 kan tillige tilbydes til amtskommuner og kommuner samt amtskommunale og  

 kommunale institutioner, herunder selvejende institutioner med mindst 50%  

 offentligt tilskud.
 § 4.  Efter forelæggelse for boligministeren kan SES  

 tilbyde ydelser til private, hvor dette er en forudsætning for et strategisk  

 samarbejde med private leverandører.
 § 5.  Der indgås særskilt aftale om de enkelte  

 leverancer, herunder om opsigelsesvarsel.
 Stk. 2.  SES' ejendomsserviceydelser kan leveres enten  

 af SES' eget personale eller af private firmaer, som SES indgår aftale med.
Centraladministrationens fælles telefonsystem § 6.  SES driver mod betaling et telefonsystem for  

 statslige institutioner i det indre København.
SES kan tilbyde andre  

 statslige institutioner end de oprindeligt tilsluttede at deltage i det  

 fælles telefonsystem.
 Stk. 2.  SES kan mod betaling levere telefoni- og  

 dataydelser til brugerne af telefonsystemet.
 Stk. 3.  SES udgiver Ministeriernes telefonbog.
Ikrafttræden § 7.  Cirkulæret træder i kraft den 1. januar 1997.  

 Samtidig bortfalder Boligministeriets cirkulære af 31. maj 1989 om  

 Boligministeriets Ejendomsdirektorats omdannelse til statsvirksomheden Slots-  

 og Ejendomsstyrelsen og ændrede regler for centraladministrationens  

 lokaleadministration m.v.
