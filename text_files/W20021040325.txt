Klage  

 over udskrivelse efter fund af en mindre blodprop Nævnet fandt ikke grundlag for at kritisere  

 afdelingslægen, idet det var nævnets vurdering, at der ikke var behov for  

 yderligere observation.
Det fremgik af journalen den 25. oktober 2001, at  

 patienten  

 ved indlæggelsen oplyste, at hun igennem en uge havde haft intermitterende  

 ordbesvær, havde været træt og havde haft nedsat appetit.
Hun havde endvidere  

 en smule hovedpine og lidt flimmer for øjnene samt havde været konfus og haft  

 en enkelt episode med hallucinationer.
En neurologisk undersøgelse var kun  

 lettere  

 abnorm, men på baggrund af denne undersøgelse foranstaltede afdelingslægen,  

 at  

 der blev foretaget en CT-scanning af hjernen.
CT-scanningen viste tegn til en  

 lille venstresidig blodprop i hjernen.
Afdelingslægen vurderede, at patienten  

 kunne have fået denne, da hendes symptomer debuterede en uge forinden, og at  

 muligheden for yderligere en lille frisk blodprop, som endnu ikke kunne ses,  

 var tilstede.
Hun blev herefter sat i behandling med blodfortyndende medicin  

 (Persantin og hjertemagnyl) med henblik på opfølgning og klinisk kontrol hos  

 egen læge 5 dage senere.
Hun blev endvidere henvist til en talepædagog.
