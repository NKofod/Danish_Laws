(Til alle kommunalbestyrelser og  

 valgbestyrelser) 1. Indledning Ifølge § 28, stk. 1, i lov nr. 746 af 7. december 1988 om valg af danske  

 repræsentanter til Europa-Parlamentet (De Europæiske Fællesskabers  

 Forsamling) fastsætter indenrigsministeren tidspunktet for stemmeoptællingen.  

 Ifølge lovens § 28, stk. 4, fastsætter indenrigsministeren endvidere nærmere  

 regler om gennemførelsen af stemmeoptællingen.
 Tidspunktet for stemmeoptællingen og de nærmere regler om gennemførelsen  

 af stemmeoptællingen fremgår af afsnit 2 og 5 nedenfor.
 I forbindelse med fastsættelsen af de nævnte regler m.v. redegøres for de  

 opgaver, der i henhold til loven påhviler kommunalbestyrelsen og  

 valgbestyrelsen vedrørende forberedelsen og gennemførelsen af  

 stemmeoptællingen, herunder vedrørende opbevaringen af stemmematerialet i  

 tiden fra afstemningens afslutning til stemmeoptællingens påbegyndelse.
2. Tid og sted for stemmeoptællingen Optællingen af de afgivne stemmer til Europa-Parlamentsvalget torsdag den  

 15. juni 1989 skal påbegyndes mandag den 19. juni 1989 kl. 8 og afsluttes  

 samme dag, jf. afsnit 5 nedenfor.
Valgbestyrelsen forestår stemmeoptællingen, der skal foretages på eet sted  

 for opstillingskredsen under eet, jf. lovens § 28, stk. 3, 1. pkt.
I  

 kommuner, der består af flere opstillingskredse, og hvor der vælges een  

 valgbestyrelse, der er fælles for alle opstillingskredse i kommunen, kan  

 stemmeoptællingen for alle opstillingskredse foretages på eet sted.
 Valgbestyrelsen bestemmer, hvor stemmeoptællingen skal finde sted, jf.  

 lovens § 28, stk. 3, 2. pkt.
 Stemmeoptællingen er offentlig, jf. lovens § 28, stk. 1.
3. Opbevaring af stemmesedlerne m.v. fra afstemningens  

 afslutning ti l stemmeoptællingens påbegyndelse Den stedlige politimyndighed vil efter nærmere aftale med valgbestyrelsen  

 bistå med tilrettelæggelse af de fornødne sikkerhedsforanstaltninger samt  

 endvidere bistå med sikring af transporter og med bevogtning af  

 stemmematerialet m.v.
Valgbestyrelsen bør snarest rette henvendelse til den  

 stedlige politimyndighed herom.
 Kommunalbestyrelsens beslutninger om opbevaring af stemmematerialet m.v.,  

 jf. nedenfor, træffes efter drøftelse med valgbestyrelsen.
 Kommunalbestyrelsen skal træffe beslutning om, hvorvidt de afgivne  

 stemmesedler skal opbevares i de benyttede stemmekasser, eller om  

 stemmesedlerne skal udtages af stemmekasserne og sammenpakkes og forsegles,  

 når afstemningen på valgdagen er afsluttet, jf. lovens § 27, stk. 2.
Kommunalbestyrelsen skal sørge for opbevaringen af stemmesedlerne,  

 brevstemmematerialet, de benyttede valglister og valgkort samt  

 afstemningsbogen fra afstemningens afslutning, og indtil stemmeoptællingen  

 påbegyndes.
Opbevaringen skal ske under behørigt opsyn, jf. lovens § 27, stk.  

 2.
 Det kan besluttes, at stemmematerialet skal opbevares på et sted fælles  

 for hele opstillingskredsen.
 Kommunalbestyrelsen sørger endvidere for, at det nævnte materiale  

 transporteres fra afstemningsstederne til opbevaringsstedet, samt, såfremt  

 opbevaringsstedet ikke er stemmeoptællingsstedet, fra opbevaringsstedet til  

 stemmeoptællingsstedet, jf. lovens § 27, stk. 2 og § 28, stk. 3.
4. Valgstyrernes opgaver når afstemningen er afsluttet Når afstemningen torsdag den 15. juni 1989 er afsluttet, skal valgstyrerne  

 sørge for, at de stemmesedler, der ikke er udleveret, og de stemmesedler, der  

 er tilbageleveret ved ombytning, optælles og sammenbindes i særskilte pakker,  

 jf. lovens § 27, stk. 1.
 Valgstyrerne skal endvidere sørge for, at der foretages de opgørelser af  

 antallet af vælgere, der har afgivet stemme m.v., der følger af reglerne om  

 afstemningsbogens indhold og udformning, jf. nedenfor i afsnit 6.
 Medmindre kommunalbestyrelsen har truffet beslutning om, at stemmesedlerne  

 skal opbevares i de benyttede stemmekasser, skal valgstyrerne sørge for, at  

 stemmesedlerne udtages af stemmekasserne og straks sammenpakkes og forsegles.  

 Der må ikke foretages nogen sortering eller optælling af de udtagne  

 stemmesedler.
 Afstemningsbogen udfyldes og underskrives af valgstyrerne og afleveres til  

 kommunalbestyrelsen tillige med stemmesedlerne (stemmekasserne) og det øvrige  

 valgmateriale.
 Kommunalbestyrelsen skal sørge for, at valgstyrerne bliver vejledt om  

 deres opgaver på valgdagen, herunder om de opgaver, der påhviler dem, når  

 afstmningen er afsluttet, jf. lovens § 25, stk. 1, jf. folketingsvalglovens §  

 45, stk. 4.
5. Valgbestyrelsens stemmeoptælling mandag den 19.  

 juni 1989 Den første stemmeoptælling, jf. nedenfor, skal foregå med bistand fra  

 tilforordnede vælgere.
Antallet af tilforordnede vælgere fra de enkelte  

 kommuner i opstillingskredsen fastsættes i forhold til det senest  

 offentliggjorte folketal.
Valgbestyrelsen kan ved enstemmighed træffe  

 afgørelse om en anden fordeling, f.eks. en fordeling i forhold til antal  

 tilforordnede, der medvirker ved afstemningen på valgdagen i de enkelte  

 kommuner.
Ved den første stemmeoptælling optælles, hvor mange stemmer der er afgivet  

 for hver kandidatliste.
Optællingen sker efter reglerne i  

 folketingsvalglovens § 68, stk. 2. Stemmerne optælles for hvert  

 afstemningsområde for sig.
I forbindelse med optællingen træffes afgørelse om  

 stemmesedlernes gyldighed i overensstemmelse med lovens § 29 og de regler,  

 som indenrigsministeren måtte fastsætte i medfør af lovens § 29, stk. 4.
 Resultaterne af stemmeoptællingen for hvert afstemningsområde indføres i  

 den pågældende afstemningsbog, jf. nedenfor i afsnit 6, og meddeles de  

 tilstedeværende.
Når stemmeoptællingen for alle afstemningsområder er afsluttet,  

 sammentælles resultaterne.
Straks herefter skal valgbestyrelsen telefonisk  

 indberette til Indenrigsministeriet, hvor mange stemmer der i hele  

 opstillingskredsen er afgivet for hver kandidatliste.
 Umiddelbart efter den første stemmeoptælling foretages en fornyet  

 optælling (fintælling).
Ved fintællingen, der ligeledes foretages for hvert afstemningsområde for  

 sig, foretages en fornyet optælling af, hvor mange stemmer der er afgivet for  

 hver kandidatliste.
Samtidig opgøres, hvor mange stemmer der er afgivet for  

 hver enkelt kandidat på kandidatlisten (personlige stemmer), og hvor mange  

 stemmer der i øvrigt er afgivet for kandidatlisten (listestemmer). Opgørelsen  

 sker efter reglerne i lovens § 30.
Når fintællingen for alle afstemningsområder er afsluttet, sammentælles  

 resultaterne.
Straks herefter skal valgbestyrelsen telefonisk indberette til  

 indenrigsministeriet, hvor mange stemmer der i hele opstillingskredsen er  

 afgivet for de enkelte kandidater på hver kandidatliste samt det samlede  

 stemmetal for hver kandidatliste.
 Resultaterne af fintællingen indføres i valgbogen, jf. nedenfor i afsnit  

 6, og meddeles de tilstedeværende.
 Valgbogen underskrives af valgbestyrelsen, og en af valgbestyrelsens  

 formand attesteret kopi eller bekræftet afskrift indsendes til  

 Indenrigsministeriet senest tirsdag den 20. juni 1989.
 6. Afstemningsbøger, valgbøger, telefonisk  

 indberetning til Indenrigsministeriet m.v.
Indenrigsministeriet vil omkring 1. juni 1989 give meddelelse om reglerne  

 for indholdet og udformningen og henholdsvis afstemningsbogen og valgbogen,  

 jf. lovens § 17, stk. 2, jf. folketingsvalglovens § 29, stk. 4, og § 28, stk.  

 3. Samtidig vil fortrykte eksemplarer af afstemningsbøger og valgbøger blive  

 sendt til de enkelte kommunalbestyrelser, henholdsvis valgbestyrelser.
I den  

 fortrykte valgbog vil bl.a. være trykt navne på alle kandidatlister og  

 kandidater.
 Nogle dage før valgdagen vil Indenrigsministeriet udsende meddelelse til  

 valgbestyrelserne om den nærmere fremgangsmåde ved den telefoniske  

 indberetning af afstemningsresultaterne mandag den 19. juni 1989 samt om den  

 efterfølgende indsendelse af kopi eller bekræftet afskrift af valgbogen.
