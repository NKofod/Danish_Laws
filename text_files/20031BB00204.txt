Fremsat den 30. april 2004 af Anne Baastrup (SF),  

 Aage Frandsen (SF) og Villy Søvndal (SF) Forslag til folketingsbeslutning om etablering af en handlingsplan til bekæmpelse af handel  

  

 med børn Folketinget pålægger regeringen at fremlægge en ny,  

 langsigtet handlingsplan til bekæmpelse af handel med børn.
 Handlingsplanen skal som minimum omfatte:
  

 	  

    

 iværksættelse af  

 uddannelsesmæssige tiltag, således at relevante faggrupper, bl.a. politi og  

 socialvæsen, opnår kendskab til fænomenet trafficking og bliver i stand til  

 at  

 kunne identificere ofre for trafficking,   

 	  

    

 udvikling af  

 samarbejdsmodeller mellem danske myndigheder og fordeling af ansvarsområder,   

 	  

    

 udvikling af model til  

 hjemsendelse af børnene, så det klart fremgår, hvilke forpligtelser den  

 danske  

 stat har over for disse børn.
Dette skal sikre, at børnene får den bedst  

 mulige  

 rehabilitering i Danmark og reintegration i hjemlandet, så man undgår, at  

 disse  

 børn endnu en gang bliver ofre for menneskehandlere,   

 	  

    

 etablering af formelle  

 samarbejdsrelationer mellem myndigheder og organisationer i børnenes  

 oprindelsesland  

 og ansvarlige danske myndigheder.
Dette skal sikre, at myndighederne i  

 Danmark  

 får den bedst mulige afklaring af barnets sociale situation.
Bemærkninger til forslaget Handel med børn er et verdensomspændende fænomen, og  

 udnyttelsen kan antage mange forskellige former, lige fra børnearbejde og  

 børnesoldater til prostitution og udnyttelse til kriminalitet og tiggeri.  

 Ofte  

 ses også en kombination af disse udnyttelsesformer.
På verdensplan anslår FN,  

 at 1,2 millioner børn er ofre for trafficking.
I Europa handles børn primært  

 fra Østeuropa og visse dele af Afrika til Vesteuropa med seksuel udnyttelse  

 for  

 øje eller med henblik på, at børnene skal begå kriminalitet og derefter  

 aflevere udbyttet til en eller flere bagmænd.
Det præcise antal, der handles eller bliver trafficked til  

 Europa, er svært at fastslå, men det er hævet over enhver tvivl, at problemet  

 er stigende.  

    

  

 De officielle tal er efter  

 alt at dømme toppen af isbjerget, da det i sagens natur kun er de børn, der  

 kommer til myndighedernes kendskab, som registreres.
I Holland registrerede  

 myndighederne i 2000 608 ofre for trafficking, hvoraf 129 var mindreårige.
I  

 Tyskland fandt politiet i 2001 30 mindreårige ofre for trafficking med  

 seksuelt  

 misbrug for øje, og i 2002 var tallet 38. I Tyskland har professionelle, der  

 arbejder i asylsystemet, bemærket en stigende tendens til, at mindreårige  

 piger  

 handles til Tyskland fra Nigeria, og man har ligeledes særligt bemærket  

 rumænske drenge, der bliver trafficked med henblik på at stjæle.
I England har man registeret minimum 250 mindreårige ofre  

 for trafficking inden for de sidste 5 år, men også her er tallet  

 sandsynligvis  

 langt højere.
Det svenske Migrationsverket peger på, at man i 11 sager har  

 begrundet mistanke om, at uledsagede mindreårige asylsøgere, der er  

 forsvundet  

 fra asylcentrene, er blevet ofre for trafficking.
I Danmark foretages der ingen systematisk registrering af  

 mindreårige ofre for trafficking.
En sådan registrering skal handleplanen  

 bl.a.  

 sikre for fremtiden.
Men der er indtil videre blevet identificeret to grupper  

 af udenlandske børn, hvor der er klare tegn på, at de er ofre for organiseret  

 udnyttelse.
Den første gruppe består hovedsagelig af unge piger mellem  

 15 og 18 år, der er blevet udnyttet til prostitution.
Det er meget få sager,  

 der indtil nu er kommet til offentlighedens kendskab.
Denne gruppe kan være  

 under et stort pres fra deres bagmænd og kan derfor være stærkt  

 traumatiserede.
Den anden gruppe af børn består hovedsagelig af drenge, der  

 kommer til Danmark med det formål at begå tyverier.
Denne gruppe kommer især  

 fra Sydøsteuropa, og det er ofte børn, der er vant til gadelivet i  

 forskellige  

 europæiske lande.
I Danmark er de mest kendt fra det københavnske gademiljø,  

 særligt på Strøget og omkring Hovedbanegården.
Når børnene anholdes af politiet, oplyser de ofte, at de er  

 under 15 år, og at de har været i andre europæiske lande før Danmark.
Nogle  

 af  

 børnene har haft afstikkere til Norge og Sverige.
I flere europæiske lande er  

 der indikationer på, at disse udsatte børn også er tvunget ud i prostitution.  

 Hvorvidt dette er tilfældet i Danmark, er endnu uklart, men som udgangspunkt  

 er  

 der ingen grund til at antage, at problemstillingen her i landet er  

 anderledes  

 end i det resterende Europa.
Bagmændene eller de såkaldte traffickers udnytter  

 fattigdomsproblemer og ønsket om et bedre liv.
Mange af ofrene er ofte i  

 forvejen udsatte børn/unge, der kommer fra sammenbrudte familier eller fra  

 børnehjem og har misbrugsproblemer eller lignende.
I flere lande hænger fattigdomsproblemet særligt sammen med  

 det etniske tilhørsforhold.
I Baltikum har en stor del af ofrene for  

 trafficking således russisk baggrund, idet denne gruppe har svært ved at  

 finde  

 fodfæste på arbejdsmarkedet.
Dette skyldes en række sproglove, der virker  

 diskriminerende på det russiske mindretals muligheder for at få adgang til  

 uddannelse og arbejde.
Mange af de særligt udsatte børn fra Sydøsteuropa har  

 romabaggrund.
Denne etniske minoritetsgruppe har traditionelt haft svært ved  

 at  

 blive integreret i majoritetssamfundet i de pågældende lande.
Hidtidige danske initiativer og lovgivning Den hidtidige danske indsats for at bekæmpe menneskehandel  

 har dels været fokuseret på at bekæmpe bagmændene bag kvindehandelen og dels  

 på  

 at støtte de kvinder, der er ofre for denne umenneskelige handel.
Indsatsen imod menneskehandel har taget afsæt i  

 internationale aftaler og konventioner.
Både FN og EU arbejder med at bekæmpe  

 handel med mennesker, og der har gennem længere tid været en erkendelse af,  

 at  

 dette kriminalitetsområde er voksende.
Den nye paragraf 262 a i den danske straffelov er i  

 overensstemmelse med internationale protokoller og konventioner.
Den  

 fastslår,  

 at det er strafbart at rekruttere, transportere, overføre, huse eller modtage  

 personer under 18 år med henblik på udnyttelse (kønslig usædelighed,  

 tvangsarbejde, slaveri eller slaverilignende forhold eller fjernelse af  

 organer). Når det drejer sig om mindreårige, er det efter dansk lovgivning  

 ingen betingelse for strafudmålingen, at bagmændene/traffickers har benyttet  

 en  

 »utilbørlig fremgangsmåde«/tvangsmidler  det være sig ulovlig tvang  

 eller  

 frihedsberøvelse, trusler, vildfarelse m.m.
Den strafferetlige  

 indsats over for de kriminelle bagmænd er imidlertid ikke i sig selv  

 tilstrækkelig  

 til at bekæmpe de problemer, som denne form for kriminalitet skaber, i  

 særdeleshed fordi en lovgivning ikke sikrer, at de danske myndigheder  

 identificerer, at et barn kan have været udsat for trafficking.
Hvis systemet  

 ikke er gearet til at opdage udnyttelsesaspekterne vedrørende børn, der begår  

 kriminalitet, vil man heller ikke have midlerne til at bekæmpe bagmændene.
Artiklerne i FNs konvention om barnets rettigheder,  

 herunder artiklerne 34, 35 og 36, forpligter Danmark til at sikre børn mod  

 alle  

 former for udnyttelse og trafficking.
I artikel 39 forpligter Danmark sig  

 til,  

 at børn, der har været udsat for forsømmelse, mishandling eller udnyttelse,  

 får  

 den mest hensigtsmæssige behandling, så de kan integreres i samfundet igen.  

 Ydermere har den danske stat ved 2. verdenskongres, i Yokohama, på basis af  

 anbefalingerne fra 1. verdenskongres, i Stockholm, under to forskellige  

 regeringer forpligtet sig til at arbejde for at styrke indsatsen imod  

 kommerciel seksuel udnyttelse og trafficking af børn, bl.a. ved at udarbejde  

 en  

 handlingsplan.
I midten af januar 2004 blev der afholdt et samråd i  

 Folketingets Integrationsudvalg, hvor bl.a. spørgsmålet om handel med børn  

 til  

 Danmark og den danske indsats til bekæmpelse heraf blev diskuteret.  

 Integrationsminister Bertel Haarder slog i samrådet med Folketingets  

 Integrationsudvalg fast, at serviceloven også gælder for disse trafficked  

 børn,  

 inklusive de børn, som er i Danmark på illegalt ophold, og at de dermed har  

 de  

 samme rettigheder som danske børn.
Derudover blev der peget på, at  

 udlændingeloven giver mulighed for, at et trafficked barn kan opnå  

 opholdstilladelse, hvis en vurdering af barnets fysiske og psykiske tilstand  

 taler herfor.
Handlingsplan Regeringen opfordres til at fremlægge en ny, langsigtet  

 handlingsplan til bekæmpelse af handel med børn, der tager problemet i Europa  

 seriøst.
Det bør derudover være et fundamentalt princip i handlingsplanen, at  

 de danske myndigheder i første omgang ser et udenlandsk barn involveret i  

 kriminalitet eller prostitution som et potentielt offer for trafficking.  

 Fokus  

 fra myndighedernes side lægges desværre ofte på et eventuelt kriminelt aspekt  

 vedrørende barnets ophold og/eller aktivitet i Danmark, og derfor overtrædes  

 fundamentale rettigheder, nemlig barnets ret til at blive anerkendt som offer  

 og statens forpligtelse til at beskytte barnet mod udnyttelse.
 Aktiviteterne i handlingsplanen skal som minimum omfatte:
  

 	  

    

 iværksættelse af  

 uddannelsesmæssige tiltag, således at relevante faggrupper, bl.a. politi og  

 socialvæsen, opnår kendskab til fænomenet traffciking og bliver i stand til  

 at  

 kunne identificere ofre for trafficking,   

 	  

    

 udvikling af  

 samarbejdsmodeller mellem  

    

  

 danske  

 myndigheder og fordeling af ansvarsområder,   

 	  

    

 udvikling af model  

 til hjemsendelse af børnene, så det klart fremgår, hvilke forpligtelser den  

 danske stat har over for disse børn.
Dette skal sikre, at børnene får den  

 bedst  

 mulige rehabilitering i Danmark og reintegration i hjemlandet, så man undgår,  

 at  

 disse børn endnu en gang bliver ofre for menneskehandlere,   

 	  

    

 etablering af  

 formelle samarbejdsrelationer mellem myndigheder og organisationer i børnenes  

 oprindelsesland  

    

  

 og ansvarlige danske  

 myndigheder.
Dette skal sikre, at myndighederne i Danmark får den bedst  

 mulige  

 afklaring af barnets sociale situation.
 Det er af yderste vigtighed, at den danske regering gør op  

 med det tilfældighedsprincip, der råder, når det gælder  

  

 identifikation, ophold, beskyttelse og sikker tilbagevenden,  

 rehabilitering og reintegration  

  

 af trafficked børn i overensstemmelse med  

 internationale konventioner og protokoller, som den danske stat netop har  

 forpligtet sig til at overholde.
 Handlingsplanen skal være motiveret ud fra princippet om  

 barnets bedste (børnekonventionen art. 3(1)), således at den danske  

 handlingsplan overvejer alle egnede midler til at sikre et trafficked barns  

 bedste (tillægsprotokol til børnekonventionen art. 8(1)), og således at  

 barnets  

 mening i forhold til alder og modenhed inddrages i beslutningsgrundlaget  

 (børnekonventionen art. 12).
 Konkret bør handlingsplanen fokusere på støtte til ofrene  

 og forebyggende tiltag:
 1.  

 	  

    

 Udvikling af  

 modeller for rehabiliteringsperioden i Danmark samt for reintegration.
 2.  

 	  

    

 Etablering af  

 samarbejdsstrukturer og samarbejdsaftaler vedrørende børnenes ophold i  

 Danmark  

 samt vedrørende forberedelsen og gennemførelsen af ofrenes hjemsendelse.  

 Samarbejde mellem grænsepolitiet, kriminalpolitiet, de sociale myndigheder,  

 sundhedssystemet og Udlændingestyrelsen samt relevante ngoer og  

 værgefunktionen skal etableres, så det dækker alle amter i Danmark.
 3.  

 	  

    

 Uddannelse af  

 relevante fagpersoner til at kunne yde den rette støtte til ofrene både i  

 forbindelse med identifikation, rehabilitering og hjemsendelse.
3.1. Identificering 3.2. Rehabilitering 3.3. Hjemsendelse 4.  

 	  

    

 Udvikling af  

 internationalt netværk med danske og udenlandske ngoer og danske og  

 udenlandske myndigheder.
5.  

 	  

    

 Indsamling af viden  

 om handel med børn med henblik på   

 	  

    

 bedre forståelse af  

 problemets omfang og   

 	  

    

 bedre baggrund for  

 at udvikle initiativer.
 6.  

 	  

    

 Aktiviteter rettet  

 mod købere af mindreårige prostituerede.
Finansiering Da problematikkerne i forbindelse med trafficking af  

 mindreårige til Danmark er et forholdsmæssigt uopdyrket område, bør  

 finansieringen strække sig over en længere periode, da det tager tid at  

 afsondre problemstillingen og agere i forhold til den, ligesom det må  

 forventes, at man inden for et pionerområde som dette ikke kan forvente  

 resultater inden for den første korte periode.
Derfor opfordres der til, at  

 der  

 afsættes 10 mio. kr. over en 3-årig periode til indsatsen imod handel med  

 børn.
 Ad 1.
Når det drejer sig om ophold her i landet for et barn,  

 hvorom der hersker mistanke om trafficking, bør handlingsplanen tage højde  

 for,  

 at mange aspekter af situationen for det trafficked barn skal dækkes i en  

 refleksionsperiode.
Det tager tid at opbygge tillid og fortrolighed hos et  

 barn, der har været udsat for misbrug.
 Bertel Haarder slog i samrådet med Folketingets  

 Integrationsudvalg i januar 2004 fast, at serviceloven gælder for trafficked  

 børn, inklusive de børn, som er i Danmark på illegalt ophold, og at de dermed  

 har de samme rettigheder som danske børn.
 En forudsætning  

 for en vellykket rehabilitering er, at barnets ophold i Danmark udnyttes  

 optimalt.
 Perioden skal bruges til at sikre:
  

 	  

    

 at der ydes medicinsk  

 og psykologisk assistance, skolegang og uddannelsesmuligheder,   

 	  

    

 at barnets sociale  

 historie klarlægges,   

 	  

    

 at barnet kan  

 foretage et informeret valg i spørgsmålet om at vidne mod sine traffickers,  

 som  

 eksempelvis kan være familiemedlemmer  hvad vil konsekvenserne  

 eventuelt være?  

 (Her er det vigtigt, at den danske stat overvejer, at det også er muligt at  

 føre retssager mod bagmænd, der har misbrugt børn til tyverier.
I denne  

 forbindelse er det også nødvendigt at overveje eventuelle risici, som barnet  

 udsættes for ved en vidneafgivelse.
Et eksempel kunne være social eksklusion  

 fra den resterende familie i hjemlandet.
Modsat bør sikkerhedsrisici for  

 barnets familie i hjemlandet også indgå i de danske myndigheders overvejelser  

 vedrørende barnets vidneafgivelse.),   

 	  

    

 at barnet kan  

 foretage et informeret valg med hensyn til sin fremtid.
Dette valg bør  

 foretages på baggrund af viden om, hvilken hjælp det vil kunne få til at  

 komme  

 ud af det udnyttende miljø både på kort sigt her i landet og ved en eventuel  

 hjemsendelse,   

 	  

    

 at relevante  

 myndigheder overvejer alle sikkerhedsrisici, der influerer på overvejelser  

 omkring en mulig hjemsendelse, jf. nedenfor.
Handlingsplanen skal understrege, at et barn kun må blive  

 tilbagesendt, hvis en helhedsvurdering resulterer i, at det er til barnets  

 bedste, jf. børnekonventionen art. 3. Derfor må handlingsplanen fastlægge  

 retningslinjer for en sådan helhedsvurdering (jf. serviceloven kap. 8, §§  

 32-57). En sådan vurdering skal for det første fastslå, hvorvidt den  

 pågældende  

 stat, som barnet kommer fra, vil kunne garantere barnets sikkerhed samt  

 fortsatte rehabilitering.
En hjemsendelse, hvor der er risiko for fortsat  

 udnyttelse eller re-trafficking, er ikke acceptabel og vil kunne være i  

 modstrid med børnekonventionens artikel 34, 35, 36 og 39. Før et trafficked  

 barn kan vende tilbage, skal der i handlingsplanen således indgå procedurer  

 for, at der foreligger en fyldestgørende afklaring af barnets  

 familiesituation  

 og af, hvorvidt familien er i stand til at give den nødvendige omsorg.
Er  

 dette  

 ikke tilfældet, bør barnet ikke hjemsendes, medmindre et egnet opholdssted  

 kan  

 findes i hjemlandet.
Børn, der er trafficked til Danmark, tilhører typisk en  

 gruppe af børn, der er vokset op i geografiske områder, hvor der ikke er  

 veludviklede sociale foranstaltninger.
En anden gruppe er marginaliserede  

 gadebørn, der ikke har et familiemæssigt netværk, som har været i stand til  

 at  

 give dem den omsorg, et barn har krav på.
Hvis disse grupper af børn bare  

 sendes tilbage til det sted, de kom fra, bliver de sandsynligvis sendt  

 tilbage  

 til de traffickers, der udnytter børnene, eller til familier, der som  

 udgangspunkt har forsømt dem eller ligefrem misbrugt dem.
Det er ikke kun spørgsmålet om barnets fysiske sikkerhed,  

 der er afgørende for, om et barn kan vende hjem.
Også hensyn til barnets  

 psykiske og fysiske tilstand er vigtige i vurderingen af en eventuel  

 hjemsendelse.
 Integrationsminister Bertel Haarder slog således i det  

 nævnte samråd med Folketingets Integrationsudvalg fast, at udlændingeloven  

 giver mulighed for, at et trafficked barn kan opnå opholdstilladelse, hvis en  

 vurdering af barnets fysiske og psykiske tilstand taler herfor.
 Ad 2.
Myndighedernes  


  

 ansvar  

 og beføjelser, når de får mistanke om trafficking, må beskrives nøje.
Hvis  

 myndighederne skal gøre sig håb om at gøre en ende på det europæiske/danske  

 problem med trafficked børns udnyttelse samt bryde traffickingcirklen for det  

 enkelte udnyttede barn, må der være en klar ansvarsfordeling og  

 beredvillighed  

 til at agere.
Et velfungerende  

 samarbejde mellem de forskellige myndigheder er afgørende for, at trafficked  

 børn overhovedet bliver opdaget.
Der findes et forholdsvis nystartet  

 myndighedssamarbejde i Sverige (Göteborg), der på grund af det intensiverede  

 samarbejde allerede nu har vist, at problemet med børn, der er trafficked, er  

 større, end man havde kunnet forvente.
Det er vigtigt, at der med  

 udgangspunkt  

 i andre landes erfaringer etableres et netværk, der bygger på gode  

 erfaringer.
Værgens funktion har vist sig at være nyttig i forbindelse  

 med fastholdelsen af kontakten til et uledsaget barn, der er udnyttet i  

 Danmark, samt som bindeled mellem ansvarlige myndigheder i et sagsforløb.  

 Værgen har en mulighed for at få informationer samt fastholde kontakter, som  

 ingen af de myndighedspersoner, der møder børnene, har.
Med henblik på  

 traffickingproblemstillingen er det væsentligt, at alle børn, der opholder  

 sig  

 alene i Danmark, får tilknyttet en værge.
Et værgekorps, der er uddannet i  

 traffickingproblemstillingen og visitationssystemet, og som er forpligtet til  

 at føre barnets sag gennem alle kontakter med myndigheder, bør etableres.
Det  

 bør være en permanent gruppe, hvis erfaringer samles, så viden akkumuleres  

 centralt.
Alle involverede myndigheder må være klar over værgens eksistens og  

 beføjelser.
 Det bør også overvejes, hvorvidt det er muligt, at børn,  

 der er i følgeskab med voksne, men som har været involveret i kriminalitet  

 eller prostitution, kan få tilknyttet en værge.
 Ad 3.
 Undervisningen bør sikre en ensartethed omkring  

 myndigheders forståelse af, hvad et trafficked barn er, barnets rettigheder  

 ved  

 ophold og hjemsendelse, en præcisering af myndigheders ansvarsområder og  

 handlemuligheder etc.
Serviceloven giver ikke retningslinjer for, hvordan  

 kommunale sagsbehandlere og politi, der kommer i kontakt med et trafficked  

 barn  

 under opholdet i Danmark, skal agere i forhold til dette barns særlige  

 udsathed.
Er de professionelle sagsbehandlere f.eks. klar over, at  

 serviceloven  

 gælder alle børn uanset opholdsgrundlag? Og ved de, at der er mulighed for,  

 at  

 barnet kan søge om ophold i landet? Har de kommunale sagsbehandlere f.eks.  

 den  

 fornødne viden om de traumer, der karakteriserer et trafficked barn? Hvordan  

 opdages eventuelt seksuelt misbrug? Og hvorledes når man ind til et  

 trafficked  

 barn, der ikke umiddelbart ønsker hjælp? Det er også vigtigt, at de enkelte  

 sagsbehandlere kan vurdere, hvad der er tilstrækkelig beskyttelse mod de  

 voksne, der har transporteret og/eller tjent penge på barnet (de såkaldte  

 traffickers). Disse voksne kan endog være en del af barnets familienetværk.
 Derudover bør det anbefalede værgekorps modtage den  

 relevante uddannelse i traffickingproblemstillinger, trafficked børns  

 rettigheder, visitationsstrukturer, relevant lovgivning, dokumentation osv.
 Ad 3.1.
Når danske myndigheder bliver bekendt med et udenlandsk  

 barn i Danmark, der er udnyttet til prostitution eller anden form for  

 kommerciel seksuel udnyttelse, eller med et barn, der tilsyneladende er  

 involveret i en eller anden form for organiseret kriminalitet, er der ikke  

 sikkerhed for, at et eventuelt traffickingaspekt bliver undersøgt, eller for,  

 at barnet bliver identificeret som et offer.
Afhængigt af politikreds kan den  

 manglende undersøgelse af traffickingaspektet betyde, at visse børn risikerer  

 at blive hjemsendt uden yderligere undersøgelser end af de mulige kriminelle  

 aspekter.
At et eventuelt traffickingaspekt ikke konsekvent  

 undersøges, skyldes mere end noget andet, at der ikke er blevet oplyst nok om  

 trafficking som begreb, om organiseringen bag trafficking eller om tegn på  

 misbrug og udnyttelse.
I en handlingsplan skal der angives en vej for  

 standardisering af procedurer, hvis der er mistanke om trafficking af en  

 mindreårig.
Der bør tages konkret stilling til børns særlige rettigheder, og  

 politiet bør modtage undervisning i et trafficked barns ret til at blive set  

 som et offer og ikke som en kriminel.
Når det drejer sig om identifikation af ofre, er det  

 vigtigt, at en handlingsplan tager højde for, at der skal etableres  

 undervisning af politiet og andre relevante myndigheder.
Voksne, der er  

 indforståede med egen udnyttelse, er ikke i alle situationer trafficked.
I  

 denne sammenhæng er det overordentlig vigtigt, at alle politikredse ved, at  

 et  

 udenlandsk barn i prostitution eller udnyttet til tyveri per definition ikke  

 kan være skyld i egen udnyttelse.
Undervisning af politiet vil kunne medvirke  

 til, at politimyndighederne i første række undersøger, om et udenlandsk barn,  

 der findes involveret i eksempelvis kriminalitet eller prostitution, er offer  

 for trafficking, før man ser på eventuelle strafferetlige aspekter.  

 Politiet/sociale myndigheder må undervises i, hvilke forhold de bør være  

 opmærksomme på.
Ad 3.2 I handlingsplanen bør der tages stilling til, hvor det vil  

 være sikkert for et trafficked barn at opholde sig, mens det er i Danmark.  

 Det  

 er ikke nødvendigvis godt for et barn at opholde sig i samme miljø som  

 voksne,  

 der har været ofre for trafficking.
Samtidig skal barnet naturligvis også  

 beskyttes fra traffickers, så de ikke kender til barnets opholdssted.
Som det  

 er nu, er det ikke svært for eventuelle traffickers at genfinde børn, der  

 beder  

 om asyl, i danske asylcentre.
Der er heller ingen klarhed over, hvor længe et  

 barn, hvorom  

    

  

 der hersker begrundet  

 mistanke om trafficking, har mulighed for at blive i Danmark.
Når der ikke er garanti for, at et trafficked barn bliver  

 identificeret, eller en fast procedure for, hvor barnet skal placeres, er der  

 heller ingen garanti for, at de rådgivere og professionelle, der hjælper  

 barnet, har erfaring i at arbejde med børn og er uddannede til at forstå et  

 trafficked barns særlige problemstillinger.
Der er heller ingen sikkerhed  

 for,  

 at børnene får alternative muligheder for deres fremtid afklaret og indsigt  

 i,  

 hvilken hjælp de eventuelt vil kunne få til at komme ud af det udnyttende  

 miljø.  

 Fagpersoner bør uddannes på disse områder, så de kan rådgive og beskytte  

 børnene bedst muligt.
 For gruppen af børn, der bliver seksuelt udnyttet, er det  

 vigtigt, at myndighederne forstår deres helt særlige problemstilling og de  

 faktorer, der fastholder dem i udnyttelsen.
Ad 3.3 For øjeblikket er det de sociale myndigheder og politiet,  

 der har ansvaret for børnenes hjemsendelse.
Da der ikke eksisterer  

 retningslinjer for sagsbehandlingen, er denne afhængig af den enkelte  

 sagsbehandlers indsigt.
I et så decentraliseret system som det kommunale er  

 det  

 umuligt, at alle besidder det nødvendige kendskab til eventuelle  

 hjemsendelsesprocedurer.
Derfor bør en central ressourceenhed uddannes til at  

 kunne rådgive og etablere relevante netværk i børnenes hjemlande.
 Ad 4.
 I forbindelse med både identificering, rehabilitering og  

 reintegration er det overordentlig vigtigt, at der etableres  

 samarbejdsnetværk  

 mellem danske og udenlandske ngoer og danske og udenlandske  

 myndigheder.
 Ad 5.
Integrationsministeren har taget initiativ til, at  

 problemstillingen omkring børn, der bliver trafficked til Danmark, nu bliver  

 undersøgt nærmere.
Integrationsminister Bertel Haarder kunne på det ovenfor  

 omtalte samråd oplyse, at der på baggrund af de oplysninger,  

 Integrationsministeriet foreløbig har indhentet, ikke er anledning til at  

 tro,  

 at problemet er særlig udbredt.
Integrationsminister Bertel Haarder fremførte  

 endvidere på samrådet, at man ikke skulle annoncere med udvidede  

 opholdsmuligheder for traffickingofre i Danmark.
Et argument for en handlingsplan er netop, at en  

 annoncering af ofrenes muligheder vil bane vejen for, at eventuelle ofre tør  

 henvende sig til myndighederne i forvisning om, at der er hjælp og  

 beskyttelse  

 at hente imod de kriminelle bagmænd.
Som det også fremgår af både danske og  

 internationale undersøgelser, er ofrenes angst for at henvende sig til  

 myndighederne ofte en af de største barrierer i hjælpearbejdet.
Børnene er  

 ofte  

 og med rette bange for deres traffickers hævn.
Ved tydeligt at oplyse børnene  

 om deres rettigheder opnår regeringen både at få et bedre overblik over  

 antallet af mindreårige traffickingofre og et redskab til bekæmpelse af denne  

 umenneskelige udnyttelse af børn.
Dette rationale lå i øvrigt også bag  

 regeringens handlingsplan til bekæmpelse af kvindehandel, og man kan vel i et  

 vist omfang sige, at dette rationale har vist sig at holde stik, og at ofre  

 er  

 begyndt at henvende sig til myndigheder og ngoer.
For at opnå det bedst mulige overblik over omfanget af  

 handel med børn er der yderligere behov for en undersøgelse af mindreårige  

 udenlandske drenge i prostitution.
Dette område er så godt som uafdækket,  

 selv  

 om der i andre europæiske lande er tegn på, at der foregår denne type seksuel  

 udnyttelse af mindreårige drenge.
Ad 6 Udbredelse af kendskabet til den eksisterende  

 straffelovgivning med hensyn til at købe seksuelle ydelser fra en mindreårig.
 Informationskampagne om, at det er illegalt at købe  

 seksuelle ydelser fra mindreårige.
Blandt en del af de mandlige kunder findes der  

 sandsynligvis en moralsk modstand både mod at købe seksuelle ydelser fra  

 mindreårige og mod at købe seksuelle ydelser fra prostituerede, der sælger  

 seksuelle ydelser under tvang.
Det er vigtigt, at der rettes en  

 oplysningskampagne mod denne gruppe.
Eksempelvis driver Red Barnet en hotline  

 til anmeldelse af porno med børn på internettet.
En sådan hotline kan også  

 give  

 mulighed for anonym anmeldelse af viden eller mistanke om børn, der er  

 misbrugt  

 i prostitution eller anden form for seksuel udnyttelse i Danmark.
Ligeledes ville en kampagne rettet mod sexturisme og  

 seksuel udnyttelse af mindreårige kunne have en præventiv effekt, idet mange  

 prostituerede i de østeuropæiske lande faktisk er mindreårige.
Kampagnen  

 kunne  

 målrettes de mange færgeruter, der findes mellem de skandinaviske lande og  

 Baltikum, Polen og Rusland.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af en handlingsplan til bekæmpelse af  

 handel  

 med børn.
(Beslutningsforslag nr.
B 204).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
