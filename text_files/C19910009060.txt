 Resume:
 Lov om lån til betaling af ejendomskatter (også kaldet indefrysning af  

 ejendomsskatter) er blevet ændret på to punkter:
 1. Låneordningen er blevet udvidet til også at omfatte delpensionister og  

 efterlønsmodtagere.
 2. Renten af lånene er blevet ændret til halvdelen af diskontoen.
Ved den i bilaget til denne vejledning gengivne lov nr. 337 af 6. juni  

 1991 er der foretaget nogle ændringer af lov om lån til betaling af  

 ejendomsskatter og om ændring af ligningsloven (i det følgende benævnt  

 låneloven), jf.
Indenrigsministeriets lovbekendtgørelse nr. 576 af 28. august  

 1987, som ændret ved § 9 i lov nr. 192 af 29. marts 1989. (Den sidstnævnte  

 ændring er en redaktionel ændring som følge af nedlæggelsen af  

 Hovedstadsrådet).
 Den nye ændringslov vedrører følgende punkter:
 1. Kredsen af låneberettigede.
 2. Forrentning af lånene.
 1. Kredsen af låneberettigede.
 Kredsen af låneberettigede personer, jf. lånelovens § 1, stk. 2, nr. 1, er  

 blevet udvidet således, at lån også kan ydes, såfremt ejeren eller dennes  

 ægtefælle får udbetalt pension efter lov om delpension eller modtager  

 efterløn (ændringslovens § 1, nr. 1).
 Udvidelsen af kredsen af låneberettigede til at omfatte delpensionister og  

 efterlønsmodtagere har virkning for lån, der ydes til betaling af  

 ejendomsskatter m.v. vedrørende skatteåret 1992 og følgende skatteår.
 Retten til at opnå lån omfatter beløb, der er forfaldne til betaling,  

 efter at ejeren er begyndt at få udbetalt delpension eller efterløn.
 Det er forudsat, at lånelovens betingelser i øvrigt for optagelse af lån  

 er opfyldt.
 I så fald har vedkommende kommune pligt til at yde lån til betaling af  

 ejendomsskatter til disse ejere, hvis der indgives ansøgning herom.
 Den enkelte kommunalbestyrelse kan bestemme, at låneordningen ud over  

 ejendomsskatter også skal omfatte vej- og kloakudgifter og lignende, jf.  

 lånelovens § 1, stk. 1, 2. punktum.
 Hvis en kommunalbestyrelse har besluttet at udvide låneordningen til at  

 omfatte andre beløb end ejendomsskatter, har delpensionister og  

 efterlønsmodtagere samme krav som andre låneberettigede på, at der ydes lån  

 til betaling af disse andre beløb.
 2. Forrentning af lånebeløbene.
 Den årlige rente, lånebeløbene skal forrentes med, jf. lånelovens § 3, er  

 blevet ændret således, at renten skal svare til halvdelen af Nationalbankens  

 diskonto den 1. oktober det foregående år (ændringslovens § 1, stk. 2).
 Denne ændring af renten har virkning for lån, der ydes til betaling af  

 ejendomsskatter m.v. vedrørende anden halvdel af skatteåret 1991 og følgende  

 skatteår.
 Tidligere ydede lånebeløb forrentes fra den 1. juli 1991 også med denne  

 rente.
 Forrentningen for første halvdel af skatteåret 1991 sker efter den  

 hidtidige renteregel, hvorefter renten skal svare til Nationalbankens  

 diskonto den 1. oktober det foregående år minus 1,5 pct.
 Da diskontoen den 1. oktober 1990 var 8,5 pct. p.a. skal forrentningen af  

 lånebeløbene for første halvdel af 1991 ske med 7 pct. p.a.
 For anden halvdel af 1991 bliver den årlige rente efter den nye renteregel  

 4,25 pct. p.a. (halvdelen af diskontoen på 8,5 pct. p.a. den 1. oktober  

 1990).
Der er ikke ændret ved lånelovens regel om, at der er tale om en årlig  

 forrentning af lånebeløbene, og at renten tilskrives ved årets udgang.
Der  

 skal derfor ikke inden for 1991 beregnes rentes rente, fordi rentesatsen  

 ændres pr. 1. juli 1991.
 Opgjorte lånebeløb pr. ultimo 1990, der skal forrentes for hele 1991, skal  

 således for dette år tilskrives 5,625 pct. i rente.
For 1992 skal renten svare til halvdelen af diskontoen den 1. oktober  

 1991. Hvis der ikke sker diskontoændringer inden den 2. oktober 1991, vil  

 renten af lånebeløbene for 1992 blive 4,5 pct. p.a. (Diskontoen er senest  

 ændret den 21. maj 1991, hvor den blev nedsat fra 9,5 pct. p.a. til 9,0 pct.  

 p.a.) Indenrigsministeriet, den 10. juni 1991 Thor Pedersen /Niels Jørgen Mau Bilag Lov om ændring af lov om lån til betaling af ejendomsskatter og om ændring  

 af ligningsloven VI MARGRETHE DEN ANDEN, af Guds Nåde Danmarks Dronning, gør vitterligt:  

 Folketingen har bedtaget og Vi ved Vort samtykke stadfæstet følgende lov:
 § 1  I lov om lån til betaling af ejendomsskatter og  

 om ændring af ligningsloven, jf. lovbekendtgørelse nr. 576 af 28. august  

 1987, foretages følgende ændringer:
 1. I 1, stk. 2, nr. 1, indsættes efter »lov om social  

 pension«: eller lov om delpension eller modtager efterløn'.
 2. § 3, 1. pkt., affattes således:
»Lånebeløbene forrentes med en årlig rente, der svarer til halvdelen  

 af Nationalbankens diskonto den 1. oktober det foregående år.« § 2 Stk. 1.  § 1, nr. 1, har virkning for lån, der ydes til  

 betaling af ejendomsskatter m.v. vedrørende skatteåret 1992 og følgende  

 skatteår.
 Stk. 2.  § 1, nr. 2, har virkning for lån, der ydes til  

 betaling af ejendomsskatter m.v. vedrørende anden halvdel af skatteåret 1991  

 og følgende skatteår, jf. dog stk. 3.
 Stk. 3.  Lån, der er ydet til betaling af  

 ejendomsskatter m.v. vedrørende første halvdel af skatteåret 1991 og  

 tidligere skatteår, forrentes fra den 1. juli 1991 med en årlig rente, der  

 svarer til halvdelen af Nationalbankens diskonto den 1. oktober det  

 foregående år.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
