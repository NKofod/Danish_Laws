Lovsamling II, nr. 11.19.2 FISKERIMINISTERIET INDUSTRITILSYN Dronningens Tværgade 21, Postbox 9050, 1022 København K, Telefon-01-9 2-90-90 Vejledning nr. 7002 af 12. februar 1988 V e j l e d n i n g om radioaktivitetsattester for fisk og fiskevarer til Grækenland (Erstatter vejledning nr. 7001 af 5. januar 1988) --------------- 1. Gennem Udenrigsministeriet er modtaget meddelelse  

 om, at et tidligere græsk krav (gældende fra 20. december 1987) om, at alle  

 levnedsmidler, der importeres til Grækenland, skulle være ledsaget af en  

 radioaktivitetsattest baseret på måling af det konkrete parti, er blevet  

 ændret.
 2. Efter den nu modtagne meddelelse vil en sådan  

 radioaktivitetsattest ikke blive krævet efter 1. januar 1988, såfremt det  

 certifikat, der ledsager levnedsmidlerne, indeholder oplysning om:
1. nummer eller navn på transportmidlet, 2. navn på det laboratorium, der foretager måling af radioaktivitet, samt  

 en erklæring om, 3. at radioaktiviteten ligger inden for rammerne af de  

 grænser, der er gældende i EF ifølge Rådets forordning (EØF) nr. 3955/87 af  

 22. december 1987 om betingelser for indførsel af landbrugsprodukter med  

 oprindelse i tredjelande som følge af ulykken på kernekraftværket i  

 Tjernobyl.
3. I nævnte rådsforordning er fastsat en grænse for  

 fisk og fiskevarer på 600 bq pr. kg.
I danske fisk og fiskevarer er den  

 højest konstaterede radioaktivitet mindre en 10% af denne grænseværdi, dog er  

 der fundet enkelte vildtlevende ferskvandsfisk med et indhold på op til 33%  

 af grænseværdien.
4. I overensstemmelse med en af Udenrigsministeriet  

 foreslået standardpåtegning på certifikater kan der på kontrolattester for  

 fisk og fiskevarer til Grækenland (formular Fm 00-97, for fersk fisk dog en  

 speciel formular uden nummer) indtil videre påføres følgende  

 radioaktivitetserklæring: »According to officially established  

 information of the general situation concerning radioactive fallout and  

 according to official examinations carried out at Risoe National Laboratory  

 of fish and fishproducts (eventuelt specificeret) for contents of isotopes  

 this consignment is regarded to be unconditionally fit for human consumption  

 and within the limits of decision 3955/87/EEC.« 5. Der henvises i øvrigt til Fiskeriministeriet  

 Industritilsyns cirkulære af 29. november 1979 om udførsel af fisk og  

 fiskevarer til Grækenland.
