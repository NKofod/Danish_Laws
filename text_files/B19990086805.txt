 Bekendtgørelse om matrikulære  

 afgifter og gebyrer m.v.
 I medfør af § 25, stk. 3 og 4, og § 47, stk. 1 og 4, i lov nr. 137  

 af 7. marts 1990 om udstykning og anden registrering i matriklen, som  

 ændret ved lov nr. 139 af 17. marts 1999, samt § 3 og § 4, stk. 2, i  

 lov om afgift ved udstykning m.m., jf. lovbekendtgørelse nr. 42 af 22.  

 januar 1998, fastsættes:
Ekspeditionsgebyr § 1. For registrering i matriklen af  

 følgende matrikulære forandringer betales gebyr med de  

 anførte beløb:
 1)	Udstykning og matrikulering: 1.420 kr. for hver  

 samlet fast ejendom, der oprettes.
 2)	Arealoverførsel: 1.065 kr. for hver samlet fast ejendom,  

 hvortil der overføres areal.
 3)	Sammenlægning: 710 kr. for hver sammenlægning.
 4)	Ansøgt tildeling af et matrikelnummer til et areal inden for  

 en samlet fast ejendom, når nyt skel skal registreres: 710 kr.
 5)	Ændring af skel for et brugsretsareal inden for en samlet fast  

 ejendom, når skellets beliggenhed på stedet ændres: 355 kr.  

 for hvert matrikelnummer, der berøres.
 Stk. 2. Stk. 1 gælder ikke, når  

 registreringen i matriklen sker som følge af ekspropriation,  

 ejendomsdom eller hævdserhvervelse.
 Stk. 3. Stk. 1, nr. 1, gælder ikke matrikulering af  

 areal som følge af dets nedklassificering fra offentlig vej til privat  

 fællesvej, og heller ikke matrikulering, der består i tildeling  

 af matrikelnummer til et umatrikuleret areal, der er optaget i matriklen.
 Stk. 4. Stk. 1, nr. 2, gælder ikke, når areal  

 overføres til eller fra offentlig vej eller til eller fra jernbane,  

 der tilhører staten.
 Stk. 5. De i stk. 1 anførte gebyrer er ekskl.  

 moms.
Opkrævning § 2. Afgift efter § 1 i loven om  

 afgift ved udstykning m.m. og gebyr efter § 1 i denne bekendtgørelse  

 forfalder til betaling samtidig med, at den matrikulære ændring  

 registreres i matriklen.
Beløbet opkræves med betalingsfristen  

 løbende måned plus 30 dage.
 Stk. 2. Afgift og gebyr opkræves hos vedkommende  

 landinspektør, i jordfordelingssager dog hos Strukturdirektoratet,  

 Ministeriet for Fødevarer, Landbrug og Fiskeri.
 Stk. 3. Overstiger det samlede afgifts- og  

 gebyrbeløb inkl. moms 70.000 kr., opkræver Kort- og  

 Matrikelstyrelsen beløbet forud for de matrikulære forandringers  

 registrering i matriklen.
 Stk. 4. Kort- og Matrikelstyrelsen kan i andre  

 tilfælde, hvor det skønnes nødvendigt for at  

 afværge risiko for tab, kræve forudbetaling af afgift og  

 gebyr.
 Stk. 5. Stk. 3 og 4 gælder ikke, hvis  

 beløbet skal betales af en offentlig myndighed.
 § 3. For udskrivning af  

 rykkerskrivelse betales et gebyr på 100 kr. ekskl. moms.
Beløbsgrænser § 4. Den største værdi af et  

 areal m.v., der kan overføres uden tinglysning af  

 overdragelsesdokument, jf. udstykningslovens § 25, stk. 3, fastsættes  

 til 30.000 kr.
 Stk. 2. Den største værdi af et areal, der  

 kan overføres til offentlig vej eller jernbane efter reglerne i § 13,  

 stk. 2, i bekendtgørelse om matrikulære arbejder,  

 fastsættes til 6.000 kr.
 Ikrafttræden m.v.
 § 5. Bekendtgørelsen træder i  

 kraft den 1. januar 2000.
 Stk. 2. For matrikulære sager, der er indsendt til  

 Kort- og Matrikelstyrelsen inden den 1. januar 2000, betales gebyr efter de  

 hidtidige regler.
 Stk. 3. I Sønderjylland, jf. § 4, stk. 2, i lov  

 nr. 139 af 17. marts 1999 om ændring af lov om udstykning og anden  

 registrering i matriklen samt lov om landinspektørvirksomhed m.m.,  

 opkræves og betales de matrikulære afgifter og gebyrer efter de  

 hidtil gældende regler, hvis sagen er rekvireret hos Kort- og  

 Matrikelstyrelsens sønderjyske afdeling inden den 31. december  

 1999.
 Stk. 4. Bekendtgørelse nr. 1022 af 17. december  

 1997 om matrikulære afgifter og gebyrer m.v. ophæves.
 § 6. Bestemmelserne i §§ 1-3  

 gælder ikke i Københavns og Frederiksberg kommuner.
