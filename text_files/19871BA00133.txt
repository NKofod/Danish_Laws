Nr BSF 133 Forslag til folketingsbeslutning om omvurdering af ejerlejligheder, der  

 frigøres fra lejemål Fremsat af Jens Thoft (SF) Bente Søltoft (SF) Pia Gjellerup (S) Stavad (S)  

 Bernhard Baunsgaard (RV) Aase Olesen (RV) den 3. marts 1988 Folketinget pålægger regeringen i folketingsåret 1987-88 at fremsætte lovforslag, der sikrer, at udstykkede ejerlejligheder, der frigøres fra lejemål og sælges, omvurderes fra udgangen af det kalenderår, hvori den frigjorte lejlighed er blevet solgt.
Bemærkninger til forslaget På baggrund af et forslag fra SF (lovforslag nr.
L 221 om omvurdering af ejerlejligheder, der frigøres fra lejemål, folketingsåret 1986-87, 1. samling) enedes et flertal bestående af Socialdemokratiet, Socialistisk Folkeparti og Det Radikale Venstre om følgende beretning: Flertallet opfordrer »regeringen til i den kommende folketingssamling at fremsætte lovforslag, således at det sikres, at udstykkede ejerlejligheder, der frigøres fra lejemål og sælges, omvurderes fra udgangen af det kalenderår, hvori den frigjorte lejlighed er blevet solgt.
Forslagets provenu vil formentlig blive ca. 20 mio. kr. i 1989, 40 mio. kr. i 1990 og herefter svagt stigende i årene derefter.« Da skatteministeren tilsyneladende ikke har tænkt sig at efterkomme flertallets ønske om at sikre en mere retfærdig og ligelig behandling af lejeværdierne i nyudstykkede ejerlejligheder, finder flertallet det på denne måde nødvendigt at fremtvinge det ønskede lovforslag, således at det kan vedtages allerede i denne folketingssamling.
Der henvises i øvrigt til lovforslag nr.
L 221, til lovforslagets bemærkninger, til debatten i Folketinget under lovforslagets 1.
 behandling den 22. april 1987 samt til udvalgets beretning, jf.
Folketingstidende 1986-87, forhandlingerne sp. 9289 og 10704 samt tillæg A sp. 4683 og tillæg B sp. 2943.
