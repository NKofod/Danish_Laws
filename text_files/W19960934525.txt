Ankestyrelsens principafgørelse O-9-96 om orlov - supplerende tilskud - børnepasning - dagpengesats Resume:
 En ansøger modtog arbejdsløshedsdagpenge forud for orlov til børne pasning.
 Ankestyrelsen fandt, at dagpengesatsen umiddelbart forud for påbegyndelsen af orloven, skulle anvendes ved beregningen af det supple rende tilskud under hele orlovsperioden.
 Kassation:
Principafgørelsen har ikke længere vejledningsværdi Kassationsdato:
03-06-2009 Love:
Lov om social bistand - lovbekendtgørelse nr. 1024 af 13. december 1994 - § 69b, stk. 2 og § 69b, stk. 4 Sagsfremstilling:
 Ansøger, som modtog arbejdsløshedsdagpenge, fik bevilget orlov i perioden 1. januar 1994 - 31. december 1994 til børnepasning, jf. lov om orlov.
 Kommunen fandt, at det var den aktuelle dagpengesats i orlovsperio den, der skulle anvendes ved beregningen af det tilskud, ansøgeren i orlovsperioden måtte være  berettiget til efter bistandslovens § 69 b, stk. 2 og stk. 4.
 Ankenævnet fandt imidlertid, at det var dagpengesatsen pr. 31. december 1993 og ikke den aktuelle dagpengesats i orlovsperioden, derskulle anvendes ved beregningen af det supplerende tilskud, jf. bi standslovens § 69 b, stk. 2, og ændrede derfor kommunens afgørelse.
I klagen til Ankestyrelsen anførte kommunen bl.a., at bistandsloven § 69 b, stk. 4, direkte henviser til lov om arbejdsløshedsforsikring.
Systemet i denne lov er, at der ikke opereres med en given beløbs størrelse, men ud fra en regulering af dagpengene i forhold til dagpengemaksimum.
Endvidere anvender lov om orlov dagpengemaksimum som reference.
 Sagen blev behandlet i principielt møde med henblik på afklaring af, hvorvidt det er dagpengesatsen umiddelbart forud for at en ansøgerpåbegynder orlov, eller det er den aktuelle dagpengesats, som ansø geren ville være berettiget til i orlovsperioden, og som efter bistandslovens § 69 b, stk. 4, udgør maksimumsydelse for tilskuddet og orlovsydelsen.
 Afgørelse:
Ifølge bistandslovens § 69 b, stk. 4, kunne tilskuddet og orlovs ydelsen for ledige orlovshavere tilsammen ikke overstige et beløbsvarende til de arbejdsløshedsdagpenge, som orlovshaver var beret tiget til ved fuld ledighed umiddelbart forud for orloven.
Bestemmelsens tekst svarede til bemærkningerne i forslaget til ændringsloven, hvorved bestemmelsen fik sin nuværende formulering, jf. lov nr. 1134 af 22. december 1993.
 På denne baggrund fandt Ankestyrelsen, at det var dagpengesatsen umiddelbart forud for påbegyndelsen af orloven, der skulle anvendes ved beregningen af det supplerende tilskud under hele orloven.
 Ankestyrelsen tiltrådte således ankenævnets afgørelse.
