Nr LSF 65 Forslag til Lov om ændring af lov om dagpenge ved sygdom eller fødsel  

 (Forlængelse af dagpengeperioden for personer, der er ramt af en  

 arbejdsskade) Fremsat af socialministeren (Karen Jespersen) den 23. november 1994 Vedtaget ved tredjebehandling den 15. december 1994 Lov nr. 1126 af 21/12/1994 § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, foretages følgende ændring:
 I § 22, stk. 1, indsættes efter nr. 2 som nyt nummer:
 »3) der er rejst sag om ret til erstatning efter lov om forsikring  

 mod følger af en arbejdsskade, eller«.
 Nr. 3 bliver herefter nr. 4.
§ 2 Loven træder i kraft den 1. januar 1995 og finder anvendelse på personer,  

 der på ikrafttrædelsestidspunktet modtager dagpenge og har anmeldt en  

 arbejdsskade til Arbejdsskadestyrelsen.
Oprindeligt fremsat forslag § 1 I lov om dagpenge ved sygdom eller fødsel, jf. lovbekendtgørelse nr. 549  

 af 23. juni 1994, foretages følgende ændring:
 1. I § 22, stk. 1, indsættes efter nr. 2 som nyt nummer:
 »3) der er rejst sag om ret til erstatning efter lov om forsikring  

 mod følger af en arbejdsskade, eller«.
 Nr. 3 bliver herefter nr. 4.
§ 2 Loven træder i kraft den 1. januar 1995 og finder anvendelse på personer,  

 der på ikrafttrædelsestidspunktet modtager dagpenge og har anmeldt en  

 arbejdsskade til Arbejdsskadestyrelsen.
Bemærkninger til lovforslaget Almindelige bemærkninger Forslaget er en følge af de politiske forhandlinger om satspuljemidlerne.  

 Det foreslås, at udbetalingen af sygedagpenge kan forlænges uanset  

 dagpengelovens regler om, at udbetalingen af sygedagpenge ophører, når der er  

 udbetalt dagpenge for mere end 52 uger i de forudgående 18 kalendermåneder,  

 og der ikke er udsigt til revalidering eller tilbagevenden til  

 arbejdsmarkedet inden for en nærmere angivet periode.
 Efter forslaget vil sygedagpengeudbetalingen kunne fortsætte, indtil  

 Arbejdsskadestyrelsen har truffet afgørelse om erhvervsevnetabserstatningen.
Økonominiske og administrative konsekvenser Forslaget om at forlænge udbetalingen af sygedagpenge for personer, der  

 har rejst sag om erstatning efter lov om forsikring mod følger af en  

 arbejdsskade, skønnes på årsbasis at ville medføre offentlige merudgifter på  

 netto ca. 5 mill. kr., fordelt med 2,5 mill. kr. til staten og 2,5 mill. kr.  

 til kommunerne.
Ved beregningen er anslået, at de samlede merudgifter udgør  

 brutto 10 mill. kr., og at halvdelen af stigningen ved forlængelsen for  

 arbejdsskaderamte spares i form af reducerede udgifter til personer, der  

 ellers ville være blevet berettiget til kontanthjælp efter ophøret af  

 sygedagpengene.
 Forslagets økonomiske konsekvenser vil blive forhandlet med de berørte  

 kommunale parter.
Bemærkninger til lovforslaget Til § 1 Efter lov om forsikring mod følger af arbejdsskade skal der så vidt muligt  

 træffes afgørelse om erstatningen for tab er erhvervsevne og godtgørelse for  

 varigt meen inden 1 år og senest 2 år efter arbejdsskadens anmeldelse.
 Efter dagpengelovens regler om varighedsbegrænsning kan der kun ske  

 forlængelse af dagpengeudbetalingen, når det må anses for overvejende  

 sandsynligt, at der vil blive iværksat arbejdsprøvning, revalidering, eller  

 at der efter behandling er mulighed for at vende tilbage til arbejdsmarkedet  

 inden for en nærmere angivet frist, eller det drejer sig om en alvorligere  

 livstruende sygdom, hvor helbredelse ikke skønnes mulig.
Når en person er ramt af en alvorlig arbejdsskade, kan det ved  

 varighedsbegrænsningens indtræden være vanskeligt at afgøre mulighederne for  

 at vende tilbage til arbejdsmarkedet.
Dette har den virkning, at  

 sygedagpengeudbetalingen ikke kan forlænges.
 Efter forslaget vil ubetalingen af dagpengene kunne forlænges, indtil  

 Arbejdsskadestyrelsen har truffet afgørelse om erhvervsevnetabet.
Til § 2 Det foreslås, at forslaget får virkning ikke alene i forbindelse med  

 fremtidige arbejdsskader, men også for personer, der allerede ved lovens  

 ikrafttræden er ramt af en arbejdsskade, og som på denne dato eller senere  

 bliver omfattet af dagpengelovens regler om varighedsbegrænsning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 22. Udbetalingen af dagpenge ophører, når der er udbetalt  

 dagpenge eller løn under sygdom for mere end 52 uger i de 18 forudgående  

 kalendermåneder, medmindre 1) det anses for overvejende sandsynligt, at revalidering vil blive  

 iværksat, 2) den sikrede er under eller venter på lægebehandling, som må antages  

 inden for en kortere tid at kunne genskabe arbejdsdygtigheden, eller 3) særlige omstændigheder i øvrigt taler derfor.
