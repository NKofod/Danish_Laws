 I medfør af § 52 f, § 53, stk. 5, § 55, stk. 8, og § 95 i lov om  

 arbejdsløshedsforsikring m.v., jf. lovbekendtgørelse nr. 6 af 9. januar 1995,  

 som ændret senest ved lov nr. 1058 af 20. december 1995, fastsættes efter  

 forhandling med Landsarbejdsrådet:
Beskæftigelseskravet § 1.  Indplacering i dagpengeperioden, jf. § 6, er for  

 et fuldtidsforsikret medlem betinget af, at medlemmet har været beskæftiget  

 som lønmodtager i en tid, som sammenlagt svarer til beskæftigelse i fagets  

 fulde, sædvanlige arbejdstid i mindst 52 uger inden for de sidste 3 år, eller  

 i en tilsvarende periode har udøvet selvstændig erhvervsvirksomhed i  

 væsentligt omfang, jf. lovens § 53, stk. 2, litra a, jf. dog stk. 3 og § 22.
 Stk. 2.  Indplacering i dagpengeperioden, jf. § 6, er  

 for et deltidsforsikret medlem betinget af, at medlemmet har været  

 beskæftiget som lønmodtager i en tid, som sammenlagt svarer til beskæftigelse  

 i fagets fulde, sædvanlige arbejdstid i mindst 34 uger inden for de sidste 3  

 år, jf. lovens § 53, stk. 2, litra b, jf. dog stk. 3 og § 22.
Stk. 3.  Indplacering i dagpengeperioden, jf. § 6, er  

 for et medlem, der har opbrugt sin dagpengeret efter § 6, jf. § 18, eller  

 efter § 12, stk. 2, jf. § 21, betinget af, Stk. 4.  Ved beregningen af beskæftigelseskravet efter  

 stk. 1-3 lægges den sædvanlige ugentlige arbejdstid på beregningstidspunktet  

 til grund.
Lønarbejde § 2.  Beregning af beskæftigelseskravet foretages på  

 baggrund af opgjorte løntimer i et sædvanligt beskæftigelsesforhold, der er i  

 overensstemmelse med gældende overenskomster eller i øvrigt er udført på  

 almindelige løn- og arbejdsvilkår, jf. dog stk. 2-6.
 Stk. 2.  I tilfælde, hvor beskæftigelsens omfang ved  

 beregning af fradrag i dagpengene opgøres på grundlag af indtægten, lægges  

 det beregnede timetal til grund ved opgørelsen af beskæftigelsen.
 Stk. 3.  Beskæftigelse, hvortil der ydes offentligt  

 løntilskud, kan ikke medregnes ved beregningen af beskæftigelseskravet, jf.  

 lovens § 53, stk. 3.
 Stk. 4.  Indgår der i en uddannelse praktik, og  

 udbetales der løn i henhold til gældende overenskomst, kan praktikken  

 medregnes til beskæftigelseskravet, medmindre:
 Stk. 5.  Perioder, hvor beskæftigelsen er midlertidigt  

 afbrudt på grund af orlov givet i henhold til lov om orlov eller lov om  

 støtte til voksenuddannelse, kan ikke medregnes ved beregningen af  

 beskæftigelseskravet, selv om arbejdsgiveren udbetaler løn under orloven.
 Stk. 6.  Det er en forudsætning for anvendelse af stk. 1  

 og 2, at lønindtægten medtages i medlemmets årsopgørelse.
 § 3.  Til beskæftigelseskravet kan, uanset at  

 betingelsen om overenskomstmæssig eller tilsvarende løn i § 2, stk. 1, ikke  

 er opfyldt, medregnes:
 Stk. 2.  Opgørelsen, jf. stk. 1, nr. 3 - 5, sker efter  

 de af direktoratet fastsatte regler om udbetaling af supplerende dagpenge ved  

 belægning for egen optjent ferie.
 § 4.  Perioder, hvor der ifølge overenskomst arbejdes  

 mindre end det for faget gældende normaltimetal, men hvor der udbetales fuld  

 normal løn, sidestilles med beskæftigelse på fuld tid.
Selvstændig virksomhed § 5.  Selvstændig virksomhed medregnes til opfyldelse  

 af beskæftigelseskravet, hvis medlemmet godtgør at have udøvet virksomheden i  

 væsentligt omfang.
Ved væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønarbejde i over 30 timer pr. uge.
 Stk. 2.  Udøvelse af selvstændig virksomhed i en  

 delpensionsperiode kan medregnes med den nedsatte arbejdstid, der ligger til  

 grund for tildelingen af delpension.
 Stk. 3.  Udøvelse af selvstændig virksomhed i perioder,  

 hvor medlemmet har modtaget iværksætterydelse i henhold til lov om  

 arbejdstilbud, etableringsydelse i henhold til lov om en aktiv  

 arbejdsmarkedspolitik, igangsætterydelse i henhold til lov om social bistand  

 eller lignende, kan ikke medregnes til opfyldelse af beskæftigelseskravet.
Dagpengeperioden og aktivperioden § 6.  Dagpengeperioden er den periode på sammenlagt 24  

 måneder (ydelsesperiode) inden for 36 måneder (referenceperiode), hvor et  

 medlem kan modtage dagpenge i henhold til lovens § 55, stk. 1, jf. dog § 12,  

 stk. 2, og § 14.
 Stk. 2.  Aktivperioden er den periode på sammenlagt 36  

 måneder (ydelsesperiode) inden for 48 måneder (referenceperiode), hvor et  

 medlem har ret og pligt til at deltage i tilbud efter lov om en aktiv  

 arbejdsmarkedsindsats og/eller kan modtage dagpenge i henhold til lovens §  

 55, stk. 2.
§ 7.  Indplacering i dagpengeperioden sker - såvel for  

 ydelses- som for referenceperioden - fra det tidspunkt, hvor medlemmet  

 anmoder om og herefter får udbetalt eller hvor medlemmet Stk. 2.  Et medlem, der er udelukket fra ret til  

 dagpenge som følge af effektiv karantæne, indplaceres fra det tidspunkt, hvor  

 medlemmet ville have været berettiget til ydelse, jf. stk. 1, hvis medlemmet  

 ikke havde været udelukket fra ret til dagpenge.
 Stk. 3.  For et medlem, der har ret til at overgå til  

 aktivperioden, begynder denne umiddelbart efter udløbet af dagpengeperioden.
Fastlæggelse af ydelsesperioder for personer, der medregner  

 forsikrings- og beskæftigelsesperioder fra et andet EØS-land eller på  

 Færøerne § 8.  Indplacering af en person, der medregner  

 forsikrings- og beskæftigelsesperioder fra et andet EØS-land eller Færøerne i  

 henhold til reglerne herom, sker efter § 7, stk. 1.
 Stk. 2.  Indplacering efter stk. 1 sker med en  

 ledighedsanciennitet svarende til forskellen mellem den periode i EØS-landet  

 eller på Færøerne, som ligger til grund for beregningen af  

 beskæftigelseskravet, og medlemmets beskæftigelse i den pågældende periode.
 Stk. 3.  Reglen i stk. 2 finder anvendelse på personer,  

 der medregner forsikrings- og beskæftigelsesperioder fra et andet EØS-land  

 eller Færøerne, og som ikke er indplaceret i en dagpenge- eller aktivperiode.
Erhvervelse af ny ydelsesperiode § 9.  Et medlem, der er indplaceret i en  

 dagpengeperiode eller aktivperiode, erhverver ret til en ny dagpengeperiode,  

 når der foreligger 52/34 (26/17) ugers beskæftigelse inden for 3 år, jf. § 1  

 og § 22. Beskæftigelsen kan kun indgå i opgørelsen en gang, jf. dog stk. 5.
 Stk. 2.  Opgørelsen efter stk. 1 skal i dagpengeperioden  

 foretages:
 Stk. 3.  For medlemmer, der ved det fyldte 60. år bliver  

 omfattet af 30 måneders begrænsningen i lovens § 55, stk. 5, skal opgørelsen  

 efter stk. 1 ske 3 måneder før udløbet af ydelsesperioden eller  

 referenceperioden.
 Stk. 4.  Efter opgørelsestidspunktet i henhold til stk.  

 2, nr. 2) og stk. 3 skal opgørelsen i den resterende del af dagpengeperioden  

 ske løbende.
 Stk. 5.  Opgørelsen efter stk. 1 skal i aktivperioden  

 ske løbende.
Forlængelse af referenceperioderne § 10.  De i § 6, stk. 1 og 2, nævnte referenceperioder  

 forlænges, hvis der i perioderne forekommer følgende forhold, og der ikke  

 udbetales løn:
Forbrug af ydelsesperioderne § 11.  Ved opgørelse af de i § 6, stk. 1 og 2, nævnte  

 ydelsesperioder indgår:
Over 50-årige § 12.  Et medlem, der ved udløbet af aktivperioden er  

 fyldt 50 år, og som ved fortsat medlemskab ville kunne opfylde  

 anciennitetskravet for at kunne gå på efterløn ved det fyldte 60. år, bevarer  

 retten til dagpenge til det fyldte 60. år, jf. lovens § 55, stk. 4.
 Stk. 2.  Et medlem, der er fyldt 60 år, kan højst få  

 dagpenge i 30 måneder, jf. lovens § 55, stk. 5.
Under 25-årige § 13.  Et medlem under 25 år, som har gennemført en  

 uddannelse, der berettiger til optagelse i en arbejdsløshedskasse, jf. lovens  

 § 41, stk. 1, nr. 3, litra b, eller som har gennemgået et tilbud efter  

 kapitel 11 a i lov om en aktiv arbejdsmarkedspolitik, modtager dagpenge efter  

 §§ 6-11, 18 og 20.
 § 14.  Et medlem under 25 år, som ikke er omfattet af  

 § 13, modtager dagpenge efter §§ 6-11, 18 og 20, indtil medlemmet har haft 6  

 måneders ledighed inden for de seneste 9 måneder.
 Stk. 2.  Ophører dagpengeretten efter stk. 1, vil et  

 medlem, der er omfattet af ret og pligt til tilbud efter kap. 11 a i lov om  

 en aktiv arbejdsmarkedspolitik dog kunne modtage dagpenge, indtil et tilbud  

 påbegyndes eller afslås, forudsat medlemmet opfylder de almindelige  

 betingelser for ret til dagpenge.
Stk. 3.  Et medlem, som i mindre end 18 måneder har  

 deltaget i et uddannelsestilbud efter § 32 a i lov om en aktiv  

 arbejdsmarkedspolitik, har ret til 50 pct. af højeste dagpengesats, jf.  

 lovens §§ 47 og 70, i perioden, indtil medlemmet påbegynder eller afslår et  

 efterfølgende uddannelsestilbud.
Et medlem, som er fyldt 25 år, har dog ret  

 til dagpenge beregnet efter lovens § 51.
 Stk. 4.  Et medlem, som ikke har fuldført et tilbud om  

 jobtræning efter § 32 b i lov om en aktiv arbejdsmarkedspolitik, har ret til  

 at modtage dagpenge efter lovens § 55 i perioden, indtil medlemmet påbegynder  

 eller afslår et efterfølgende jobtræningsforløb.
 § 15.  Et medlem, hvis dagpengeret er ophørt efter §  

 14, stk. 1, kan igen modtage dagpenge efter lovens § 55, når medlemmet har  

 gennemført et tilbud efter kap. 11 a i lov om en aktiv arbejdsmarkedspolitik.
Stk. 2.  Et medlem, hvis dagpengeret er ophørt efter §  

 14, stk. 1, kan igen modtage dagpenge efter § 14, når medlemmet har haft  

 beskæftigelse, hvortil der ikke er ydet offentlig støtte, i mindst 6 måneder  

 (for fuldtidsforsikrede) eller 4 måneder (for deltidsforsikrede) inden for de  

 seneste 9 måneder.
De 6/4 måneders beskæftigelse skal ligge efter det  

 tidspunkt, hvor medlemmet først har haft 6 måneders ledighed inden for de  

 seneste 9 måneder.
Øvrige bestemmelser § 16.  Der udarbejdes en vejledning til  

 bekendtgørelsen.
 § 17.  Bekendtgørelsen træder i kraft den 1. januar  

 1996.
 Stk. 2.  Samtidig med bekendtgørelsens ikrafttræden  

 ophæves:
 § 18.  For medlemmer, der er påbegyndt en  

 dagpengeperiode senest den 31. december 1995, er dagpengeperioden indtil den  

 30. juni 1996 på sammenlagt 48 måneder (ydelsesperiode) inden for 60 måneder  

 (referenceperiode).
 Stk. 2.  For medlemmer, der er påbegyndt en  

 dagpengeperiode senest den 31. december 1995, er dagpengeperioden fra den 1.  

 juli 1996 til den 31. december 1997 på sammenlagt 36 måneder (ydelsesperiode)  

 inden for 48 måneder (referenceperiode).
 Stk. 3.  Hvis Arbejdsformidlingen ikke kan give et  

 medlem, hvis dagpengeret udløber i perioden 1. juli 1996 til 31. december  

 1998, et tilbud efter lov om en aktiv arbejdsmarkedspolitik efter  

 dagpengeperiodens udløb, kan der dog udbetales dagpenge efter lovens § 51,  

 jf. lovens §§ 47 og 70, indtil et tilbud kan påbegyndes, eller medlemmet  

 afslår dette.
 § 19.  For medlemmer under 25 år, der er indplaceret  

 før den 1. januar 1996, regnes de 6 måneders ledighed inden for de seneste 9  

 måneder, jf. § 14, stk. 1, fra den 9. oktober 1995.
 Stk. 2.  For medlemmer, som inden den 1. januar 1996 har  

 fået et konkret tilbud efter lov om en aktiv arbejdsmarkedspolitik, og som  

 påbegynder tilbuddet senest den 1. marts 1996, regnes de 6 måneders ledighed  

 inden for 9 måneder fra tilbuddets afslutning.
 § 20.  Bestemmelsen i § 11, nr. 7, finder ikke  

 anvendelse på medlemmer, der under ledighed forud for den 4. oktober 1995  

 enten er påbegyndt orlov til uddannelse eller har indgivet ansøgning herom og  

 påbegynder orloven senest den 31. januar 1996.
 Stk. 2.  Bestemmelsen i § 11, nr. 8, finder ikke  

 anvendelse på medlemmer, der under ledighed forud for den 4. oktober 1995  

 enten er påbegyndt en uddannelse, hvorunder der ydes godtgørelse for tab af  

 indtægt eller arbejdsmulighed eller elevstøtte efter lov om  

 arbejdsmarkedsuddannelser, eller har indgivet ansøgning herom og påbegynder  

 uddannelsen senest den 31. januar 1996.
 Stk. 3.  For medlemmer, der er omfattet af stk. 1,  

 forlænges referenceperioden, jf. § 6, svarende til orlovens længde.
 § 21.  Bestemmelsen i § 12, stk. 2, finder anvendelse  

 på medlemmer, der indplaceres i en dagpengeperiode efter den 23. november  

 1994.
 Stk. 2.  Medlemmer, der senest er eller bliver  

 indplaceret i en dagpengeperiode eller en aktivperiode i henhold til  

 bekendtgørelse nr. 906 af 1. december 1993 om overgangsordninger for  

 medlemmer af anerkendte arbejdsløshedskasser ved ikrafttræden af lov om en  

 aktiv arbejdsmarkedspolitik og lov om arbejdsløshedsforsikring m.v., er ikke  

 omfattet af bestemmelsen i § 12, stk. 2.
 Stk. 3.  Medlemmer, der er indplaceret i en  

 dagpengeperiode den 23. november 1994 eller tidligere, og som ikke er  

 omfattet af bekendtgørelse nr. 906 af 1. december 1993 om overgangsordninger  

 for medlemmer af anerkendte arbejdsløshedskasser ved ikrafttræden af lov om  

 en aktiv arbejdsmarkedspolitik og lov om arbejdsløshedsforsikring m.v., kan  

 efter det fyldte 60. år højst få dagpenge i dagpengeperioden i 30 måneder.
 Stk. 4.  Medlemmer, der er omfattet af stk. 2 eller 3,  

 kan ikke overgå til aktivperioden efter det fyldte 60. år.
 § 22.  Indtil den 1. januar 1997 er indplacering i  

 dagpengeperioden, jf. § 6, betinget af, at medlemmet opfylder  

 beskæftigelseskravet i § 1, stk. 3.
