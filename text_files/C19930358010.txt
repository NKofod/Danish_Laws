Udbygning af bedriftssundhedstjenesten i 6. etape I.
Orientering Den 1. juni 1993 trådte Arbejdsministeriets bekendtgørelse nr. 323 af 19.  

 maj 1993 om bedriftssundstjeneste i kraft.
Bekendtgørelsen er sendt til  

 kredsene.
 Bekendtgørelsen danner grundlag for udbygning i 6. etape.
 BST-pligten for de dele af social- og sundhedssektoren, der er omfattet af  

 bekendtgørelsen, indtræder 1. juli 1993. For så vidt angår de resterende dele  

 af jern- og metalindustrien indtræder pligten den 1. december 1993.
Opmærksomheden henledes på, at fristen for tilslutning til BST i 6. etape  

 er 6 måneder.
Det vil sige, at de BST-pligtige dele af social- og  

 sundhedssektoren skal være tilsluttet senest 1. januar 1994, og de resterende  

 dele af jern- og metalindustrien skal være tilsluttet senest 1. juni 1994.  

 Ligeledes henledes opmærksomheden på, at Danmarks Statistiks  

 erhvervsgrupperingskode DSE 77 anvendes som hidtil ved afgrænsning af  

 brancher, der er omfattet af BST-pligten.
 Danmarks Statistik har udgivet en omregningstabel, der angiver DSE  

 77-numrene og de tilsvarende DB 93-numre.
I forbindelse med udvidelsen i 6. etape gøres der endelig opmærksom på, at  

 kredsen, som led i det almindelige tilsynsarbejde, skal undersøge, om  

 virksomhederne overholder reglerne i bekendtgørelsens § 4, stk. 4, om  

 indsendelse af retningslinier for samarbejdet md BST.
Nærmere vejledning  

 herom vil senere blive udsendt.
II.
Instruktion 1. Kredsene skal anvende Danmarks Statistiks  

 erhvervsgrupperingskode DSE 77 ved afgrænsning af BST-pligten.
 I tvivlstilfælde, hvor kredsen kun er i besiddelse af et kodenr. efter  

 Dansk Branchekode 1993 og ikke et DSE 77-nr., skal kredsen benytte den  

 omregningstabel, der er udgivet af Danmarks Statistik.
 2. Når kredsene, som led i det almindelige  

 tilsynsarbejde, konstaterer, at en tilmeldingspligtig virksomhed inden for de  

 omfattende dele af social- og sundhedssektoren ikke inden 1. januar 1994 har  

 tilsluttet sig BST, skal der afgives påbud herom efter retningslinierne i  

 cirkulæreskrivelse nr. 6/1988.
 For de resterende dele af jern- og metalindustrien sættes fristen til 1.  

 juni 1994.
 3. Hvis kredsene, som led i det almindelige  

 tilsynsarbejde, konstaterer, at de virksomheder, der er omfattet af 6. etape,  

 ikke senest 4 måneder efter tilmeldelse til BST har indsendt de  

 retningslinier, der er omtalt i BST-bekendtgørelsens § 4, stk. 4, til  

 Arbejdstilsynet, skal der afgives påbud herom efter retningslinierne i  

 cirkulæreskrivelse nr. 6/1988.
 For så vidt angår tidligere tilmeldte virksomheder sættes fristen til 1.  

 januar 1998.
III.
Ikrafttræden 1. januar 1994.
