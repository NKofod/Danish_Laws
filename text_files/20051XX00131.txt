Skriftlig fremsættelse (7. december 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om lige løn til mænd og  

 kvinder (Kønsopdelt lønstatistik og redegørelser om lige løn) (Lovforslag nr.
L 99).
Forslaget har til formål at øge opmærksomheden og at  

 intensivere arbejdet med at reducere eventuelle lønforskelle mellem mænd og  

 kvinder på virksomheder over en vis størrelse.
Disse virksomheder pålægges  

 med  

 dette forslag en pligt til årligt at udarbejde en kønsopdelt lønstatistik,  

 således at der tilvejebringes det nødvendige grundlag, for at den enkelte  

 virksomhed kan arbejde aktivt hermed.
Lovforslaget åbner tillige mulighed for, at virksomheden i  

 stedet kan udarbejde en redegørelse, hvis der indgås aftale herom med de  

 ansatte på virksomheden.
Denne redegørelse om lige løn skal indeholde dels en  

 beskrivelse af de vilkår, der har betydning for aflønningen af mænd og  

 kvinder  

 på virksomheden, dels konkrete handlingsorienterede initiativer med forløb på  

 op til 3 års varighed.
 Forslaget indebærer også, at beskæftigelsesministeren og  

 ligestillingsministeren hvert tredje år udarbejder en redegørelse om  

 indsatsen  

 for at opnå ligeløn mellem mænd og kvinder.
Regeringen finder det naturligt, at en fælles indsats for at  

 få reduceret utilsigtede lønforskelle mellem kvinder og mænd forankres i det  

 etablerede samarbejdssystem.
Forslaget skal netop sikre et sådant  

 konstruktivt  

 samarbejde mellem ledelse og medarbejdere.
Derfor retter lovforslaget sig mod  

 den kreds af virksomheder, som allerede er fortrolige med  

 samarbejdsproceduren,  

 som den findes i en række samarbejdsaftaler eller i lov om information og  

 høring af lønmodtagere.
Forslaget kan ses som supplement til de  

 samarbejdsaftaler, der allerede indeholder en pligt til samarbejde om aktivt  

 at  

 fremme ligebehandling og ligestilling på arbejdspladsen.
Hensynet til den enkelte lønmodtagers anonymitet ved  

 behandling af lønoplysninger er tilgodeset ved, at kun virksomheder med  

 medarbejdergrupper af en vis størrelse skal udarbejde kønsopdelt  

 lønstatistik.  

 Regeringen er opmærksom på, at der skal være det fornødne tungtvejende formål  

 for at pålægge erhvervslivet nye administrative byrder.
Disse konsekvenser  

 for  

 erhvervslivet er søgt mest muligt afbødet.
De omfattede virksomheder er  

 således  

 i forvejen fortrolige med de relevante lønoplysninger.
Det skyldes, at de har  

 pligt til på samme detaljeringsniveau at indberette til Danmarks Statistiks  

 årlige lønstatistik.
Samtidig gøres det muligt for virksomhederne - uden  

 beregning - at indhente den kønsopdelte lønstatistik fra Danmarks Statistik.
Endelig er det vigtigt for Regeringen, at der med  

 lovforslaget sikres metodefrihed.
Dette sker ikke mindst i erkendelse af, at  

 lige løn ikke alene sikres gennem kønsopdelte lønstatistikker, og at mange  

 veje  

 kan føre til det fælles mål om at fremme lige løn.
Derfor får de omfattede  

 virksomheder også mulighed for selv at fastlægge udformningen af den  

 kønsopdelte lønstatistik.
Dog skal statistikken opbygges efter ensartede  

 principper.
 Forslaget skal træde i kraft 1. januar 2007, dog således at  

 redegørelsen fra beskæftigelsesministeren og ligestillingsministeren skal  

 udarbejdes første gang i 2009.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
