(Tilskud til større opretningsarbejder) § 1 I boligstyrelsens bekendtgørelse nr. 408 af 24. september 1979 om tilskud  

 fra Boligselskabernes Landsbyggefond til forbedringsarbejder m.v. som ændret  

 ved boligstyrelsens bekendtgørelse nr. 406 af 4. august 1981 og  

 boligstyrelsens bekendtgørelse nr. 43 af 27. januar 1983 foretages følgende  

 ændringer:
 1. § 4, stk. 1 affattes således:
»§ 4.  Tilskud kan kun ydes til egentlige  

 forbedringer, der hæver bygningens og boligens standard og tilfører  

 ejendommen eller dens omgivelser og dermed boligerne en øget brugsværdi for  

 beboerne.
Dog kan tilskud tillige ydes i særlige tilfælde til større og  

 særlig udgiftskrævende opretningsarbejder efter landsbyggefondens  

 bestemmelse.« 2. § 5, stk. 3, 2. pkt. affattes således:
»I ganske særlige tilfælde og med udtrykkeligt forbehold om  

 tilstedeværelsen af de nødvendige midler kan fonden dog tillade, at der til  

 de i § 3 d og § 4, stk. 1, 2. pkt., nævnte arbejder, herudover beregnes  

 tilskud på grundlag af bidrag som først indbetales til fonden efter arbejdets  

 færdiggørelse, dog i almindelighed ikke ud over 3 år og i intet tilfælde ud  

 over 5 år fra dette tidspunkt.« § 2 Bekendtgørelsen træder i kraft den 1. januar 1984.
