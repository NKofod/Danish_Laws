Til samtlige offentlige og private slagtehuse samt dyrlægerne ved disse Som meddelt ved cirkulæreskrivelse af 23. december 1986 (K.K. 462-1986)  

 vedrørende stikprøveundersøgelse af slagtedyr for antibiotika og  

 kemoterapeutika har Landbrugsministeriet anmodet Veterinærdirektoratet om, at  

 udarbejde prøveudtagningsplan for offentlige og private slagtehuse.
Udtagningsplanen skal udarbejdes på grundlag af slagtetallene i de enkelte  

 slagtehuse.
Indberetning over slagtetallene foretages kommunevis, hvorfor det  

 er nødvendigt at foretage en ændring af det gældende indberetningssystem for  

 slagtningerne i offentlige og private slagtehuse.
 Med henvisning til § 11, stk. 1, i bekendtgørelse nr. 870 af 12. december  

 1986 om kød m.m. til hjemmemarkedet vil det enkelte slagtehus derfor blive  

 tildelt et nummer, der fra 1. oktober 1987 skal anvendes ved de månedlige  

 indberetninger over slagtningerne på kort La 23,0-108.
 Dette nummer skal også indgå i det pågældende slagtehus' kødkontrolstempel  

 efter en passende overgangsperiode, der fastsættes senere.
 P.V.V.
