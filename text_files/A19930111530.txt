 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 701 af 2. september 1993,  

 foretages følgende ændringer:
 1. I § 3, stk. 3, ændres »og af indskud på særlige  

 konti i et pengeinstitut efter § 5 i lov om investeringsfonds« til:  

 », indskud på særlige konti i et pengeinstitut efter § 5 i lov om  

 investeringsfonds og overførte beløb fra konjunkturudligningskontoen efter §  

 22 b, stk. 7«.
 2. § 4 affattes således:
 » § 4.  Den del af kapitalafkastet efter § 7, der  

 vedrører finansielle aktiver, bortset fra fordringer erhvervet ved salg af  

 varer og tjenesteydelser i forbindelse hermed (varedebitorer m.v.), anses for  

 indskudt, hvis det ikke er overført fra virksomheden til den skattepligtige  

 inden udløbet af fristen for indgivelse af selvangivelse.
Stk. 2.  I det omfang, det samlede kapitalafkast skal  

 begrænses efter § 7, stk. 1, sidste pkt., eller stk. 2, beregnes den del af  

 kapitalafkastet, der er omfattet af stk. 1, forholdsmæssigt.
Den  

 forholdsmæssige del af det begrænsede kapitalafkast beregnes efter forholdet  

 mellem værdien af de finansielle aktiver, bortset fra fordringer erhvervet  

 ved salg af varer og tjenesteydelser i forbindelse hermed (varedebitorer  

 m.v.), og kapitalafkastgrundlaget ved indkomstårets begyndelse.« 3. I § 5, stk. 1, nr. 3, affattes litra a således:
 4. I § 10, stk. 1, 1. pkt., indsættes efter  

 »kapitalafkast efter § 7«: », der overføres til den  

 skattepligtige,».
 5. I § 22 a, stk. 7, ændres to steder »varesalg  

 (varedebitorer)» til: »salg af varer og tjenesteydelser i  

 forbindelse hermed (varedebitorer m.v.)», og eet sted ændres  

 »varekøb (varekreditorer)» til: »køb af varer og  

 tjenesteydelser i forbindelse hermed (varekreditorer m.v.)».
 6. I kapitel 7 a indsættes efter § 22 a:
» § 22 b.  Skattepligtige personer, der anvender  

 § 22 a, kan foretage henlæggelse til konjunkturudligning.
Henlæggelsen kan  

 fradrages ved opgørelsen af den skattepligtige indkomst for det indkomstår,  

 for hvilket henlæggelse foretages (henlæggelsesåret). Henlæggelsen kan højst  

 udgøre 25 pct. af overskuddet af selvstændig erhvervsvirksomhed i  

 henlæggelsesåret, opgjort efter reglerne for opgørelse af skattepligtig  

 indkomst før fradrag for henlæggelse til investeringsfonds, med tillæg af  

 renteudgifter og kurstab på fordringer og gæld og med fradrag af rente- og  

 udbytteindtægter samt kursgevinst på fordringer og gæld, som indgår i  

 opgørelsen af dette overskud.
Henlæggelsen skal mindst udgøre 5.000 kr.
Der  

 kan ikke foretages henlæggelse for indkomstår, for hvilke der indtægtsføres  

 henlæggelser, jf. stk. 4, 6 og 7. Procentsatserne for henlæggelse til  

 konjunkturudligning og investeringsfonds kan tilsammen højst udgøre 25 pct.
 Stk. 2.  Den skattepligtige skal betale en  

 konjunkturudligningsskat på 34 pct. af henlæggelsen. §§ 21 og 22 finder  

 tilsvarende anvendelse.
Stk. 3.  Fradrag efter stk. 1 er betinget af, at 66 pct.  

 af henlæggelsen indsættes på en bunden konto her i landet i et pengeinstitut,  

 som Finanstilsynet har meddelt tilladelse til at drive  

 pengeinstitutvirksomhed, eller i et udenlandsk kreditinstitut, der efter  

 tilladelse i et land inden for De Europæiske Fællesskaber eller et land, som  

 Fællesskabet har indgået samarbejdsaftale med, udøver virksomhed her i landet  

 gennem en filial, jf. lov om banker og sparekasser m.v. § 6 a, stk. 1-4.  

 Beløbet skal indsættes på kontoen efter henlæggelsesårets udløb, men inden  

 udløbet af fristen for indgivelse af selvangivelse for henlæggelsesåret.  

 Kontoen skal betegnes konjunkturudligningskonto og bære påtegning om den  

 skattepligtiges navn, adresse, personnummer samt virksomhedens regnskabsår og  

 henlæggelsesåret.
Kontoen skal være en kontantforrentet indlånskonto og kan  

 ikke være en gevinstopsparingskonto.
Stk. 4.  En henlæggelse medregnes til den  

 skattepligtiges personlige indkomst for det indkomstår, hvor indskuddet  

 hæves.
Indskuddet kan hæves med virkning for indkomståret, hvis det hæves  

 inden udløb af fristen for indgivelse af selvangivelse for indkomståret.  

 Indskuddet kan hæves efter udløbet af henlæggelsesåret og skal hæves senest i  

 det 10. indkomstår efter henlæggelsesårets udløb.
Pengeinstituttet kan ikke  

 udbetale beløb fra kontoen, før der er forløbet 3 måneder fra indsættelsen af  

 det pågældende beløb.
Har en skattepligtig foretaget henlæggelse for flere  

 indkomstår, kan henlæggelsen for et givet indkomstår først indtægtsføres, når  

 tidligere henlæggelser fuldt ud er indtægtsført.
Hvis den skattepligtige ikke  

 indtægtsfører henlæggelsen inden den i 3. pkt. nævnte frist på 10 år,  

 medregnes henlæggelsen i den skattepligtiges personlige indkomst for det 10.  

 indkomstår efter henlæggelsesårets udløb.
Stk. 5.  Ved skatteberegningen for det indkomstår, hvor  

 henlæggelsen indtægtsføres, fradrages den til hævningen svarende  

 konjunkturudligningsskat i den skattepligtiges slutskat med tillæg af  

 eventuel overført restskat m.v.
Er den skattepligtige gift og samlevende med  

 ægtefællen ved udgangen af det pågældende indkomstår, skal en resterende  

 konjunkturudligningsskat fradrages i ægtefællens slutskat m.v.
En herefter  

 resterende konjunkturudligningsskat fradrages i den skattepligtiges og en  

 eventuel ægtefælles særlige indkomstskat.
Konjunkturudligningsskat, der ikke  

 kan rummes i årets slutskat m.v. og eventuel særlig indkomstskat, fremføres  

 til fradrag i den beregnede slutskat m.v. og eventuel særlig indkomstskat i  

 de nærmest efterfølgende 5 indkomstår.
 Stk. 6.  For indkomstår, hvor den skattepligtiges  

 personlige indkomst fra selvstændig erhvervsvirksomhed før fradrag efter stk.  

 1 og efter fradrag af kapitalafkast er negativ, indtægtsføres henlæggelser  

 svarende til underskuddet.
Stk. 7.  Hvis den skattepligtige ophører med at anvende  

 kapitalafkastordningen, skal foretagne henlæggelser indtægtsføres med  

 virkning for det seneste indkomstår, hvor den skattepligtige har anvendt  

 kapitalafkastordningen, jf. dog 4. pkt.
Tilsvarende gælder for det  

 indkomstår, hvori konkursdekret afsiges over den skattepligtige.  

 Henlæggelserne medregnes ikke til konkursindkomsten.
Hvis den skattepligtige  

 i forbindelse med ophøret med at anvende kapitalafkastordningen overgår til  

 anvendelse af virksomhedsordningen, anses beløbet på  

 konjunkturudligningskontoen som indestående på konto for opsparet overskud.  

 Såfremt den skattepligtige ophører med at være skattepligtig her til landet  

 efter kildeskattelovens § 1, skal henlæggelserne medregnes til den personlige  

 indkomst for det indkomstår, hvor skattepligten ophører.
Tilsvarende gælder,  

 når den skattepligtige ifølge en dobbeltbeskatningsaftale mellem Danmark og  

 en fremmed stat, Færøerne eller Grønland får skattemæssigt hjemsted uden for  

 Danmark.
Hvis konjunkturudligningsordningen er anvendt ved udgangen af  

 indkomståret forud for den skattepligtiges død, skal der foretages  

 afsluttende ansættelse af afdødes indkomst for dødsåret.
Selvangivelsen skal  

 indsendes inden udløbet af fristerne i kildeskattelovens § 14, stk. 3.
Stk. 8.  Kontohaveren kan ikke overdrage, pantsætte  

 eller på anden måde råde over de på en konjunkturudligningskonto indskudte  

 beløb.
Indskuddene kan heller ikke gøres til genstand for retsforfølgning.
Stk. 9.  Renter, der tilskrives konto for  

 konjunkturudligning, skal hæves fra kontoen, før indskud kan hæves.
Renterne  

 kan hæves i overensstemmelse med de regler, som vedkommende pengeinstitut har  

 fastsat herom.
Stk. 10.  Foretagne henlæggelser til konjunkturudligning  

 kan ikke fradrages ved opgørelsen af den skattepligtige formue.
Indestående  

 på konto for konjunkturudligning medregnes ved opgørelsen af den  

 skattepligtige formue.
Stk. 11.  Regnskaber for henlæggelsesåret og følgende år  

 skal opstilles således, at de indeholder de posteringer, der er nødvendige af  

 hensyn til kontrollen med foretagne henlæggelser til konjunkturudligning og  

 med hævede indskud.
Skatteministeren kan fastsætte de nærmere regler herom  

 samt om pengeinstitutternes medvirken ved ordningen og for tilsynet med de  

 konti for konjunkturudligning, der er oprettet i pengeinstitutterne.  

 Skatteministeren kan i øvrigt fastsætte nærmere regler for gennemførelse af  

 konjunkturudligningsordningen.« 7. Efter § 23 indsættes som ny paragraf:
» § 23 a.  Den skattepligtige kan vælge at  

 medregne højst 25.000 kr. af kapitalafkast, som overføres efter § 5, stk. 1,  

 nr. 3, litra a, eller som beregnes efter § 22 a, til den personlige indkomst.  

 Beløbet reguleres efter personskattelovens § 20.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 700 af 1. september 1993, foretages følgende  

 ændringer:
 1. I § 3, stk. 2, nr. 7, ændres »§ 8 M.« til:  

 »§ 8 M,», og efter nr. 7 indsættes:
 2. § 4, stk. 1, nr. 3, affattes således:
 3. I § 4, stk. 1, indsættes efter nr. 3 som nyt nummer:
 »3 a) beregnet kapitalafkast efter virksomhedsskattelovens § 22  

 a,».
§ 3 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 765 af 16. september 1993, foretages  

 følgende ændringer:
 1. § 25 A, stk. 2, affattes således:
» Stk. 2.  Kapitalafkast efter  

 virksomhedsskattelovens § 7, der overføres til den skattepligtige, medregnes  

 dog ved opgørelsen af skattepligtig indkomst og kapitalindkomst hos den af  

 ægtefællerne, der har rådighed over virksomheden som nævnt i § 24 A.« 2. I § 29, stk. 1, indsættes efter 4. pkt.:
»Resterende konjunkturudligningsskat kan overføres til den  

 længstlevende ægtefælle efter § 22 b, stk. 5, i virksomhedsskatteloven.« 3. I § 31, stk. 1, indsættes efter 3. pkt.:
»Resterende konjunkturudligningsskat kan fradrages i boets skatter  

 efter § 22 b, stk. 5, i virksomhedsskatteloven.« 4. I § 32, stk. 2, affattes sidste pkt. således:
»Reglerne i § 31, stk. 1, 3.-5. pkt., finder tilsvarende  

 anvendelse.« 5. I § 32, stk. 3, affattes 4. pkt. således:
»Reglerne i § 31, stk. 1, 3.-5. pkt., finder tilsvarende  

 anvendelse.« 6. I § 40 indsættes efter »virksomhedsskat,»:  

 »konjunkturudligningsskat,».
 7. I § 41, stk. 1, 1. pkt., indsættes efter  

 »virksomhedsskat,»: »konjunkturudligningsskat,».
8. I § 60, stk. 1, litra f, ændres »og § 13, stk. 1,  

 3. og 4. pkt.« til: »§ 13, stk. 1, 3. og 4. pkt., og § 22 b, stk.  

 5, 1., 2. og 4. pkt.« 9. I § 64, stk. 8, indsættes efter 2. pkt.:
1. og 2. pkt. finder tilsvarende anvendelse på  

 konjunkturudligningsskat efter virksomhedsskattelovens § 22 b.' § 4 I lov nr. 448 af 30. juni 1993 om arbejdsmarkedsfonde affattes § 10,  

 stk. 2, således:
» Stk. 2.  For selvstændige erhvervsdrivende, der  

 anvender virksomhedsordningen i virksomhedsskattelovens afsnit I, opgøres  

 bidragsgrundlaget som summen af overførsel fra virksomheden til den  

 skattepligtige hidrørende fra virksomhedens skattepligtige overskud med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
Hvis den skattepligtige efter virksomhedsskattelovens § 23 a  

 har valgt at medregne kapitalafkast som personlig indkomst, nedsættes  

 kapitalafkastet, der skal fradrages efter 1. pkt., med det beløb, der skal  

 medregnes som personlig indkomst.
Hævninger af opsparet overskud i medfør af  

 virksomhedsskattelovens § 13, stk. 1, indgår dog ikke i bidragsgrundlaget som  

 opgjort efter 1. pkt.
Stk. 1, 3. pkt., finder tilsvarende anvendelse.« § 5 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som ændret senest ved lov nr. 485 af 30. juni 1993, indsættes i  

§ 29 P, stk. 7, efter »investeringsfonds«: »eller  

 konjunkturudligning«.
§ 6 I lov nr. 893 af 21. december 1991 om godtgørelse vedrørende  

 erhvervsvirksomheders udgifter til administration af skatter og afgifter  

 indsættes i § 1, stk. 2, 2. pkt., efter »lov«: »og  

 indtægtsførte henlæggelser efter virksomhedsskattelovens § 22 b«.
§ 7 I lov om investeringsfonds, jf. lovbekendtgørelse nr. 241 af 17. april  

 1990, som ændret senest ved lov nr. 484 af 30. juni 1993, indsættes i § 4,  

 stk. 1, efter »skattepligtig indkomst«: »før fradrag for  

 henlæggelse til konjunkturudligning efter virksomhedsskattelovens § 22  

 b«.
§ 8 I lov nr. 425 af 25. juni 1993 om ændring af forskellige skattelove.  

 (Anparter, overskuds- og underskudsselskaber) indsættes efter § 5, stk. 3,  

 som nyt stykke:
» Stk. 4.  Virksomhedsskattelovens § 15 a, stk. 1  

 og 2, finder tilsvarende anvendelse, når virksomhed ved udlejning af aktiver,  

 der er anskaffet den 12. maj 1989 eller senere og inden den 19. maj 1993, og  

 som fra og med indkomståret 1994 er omfattet af personskattelovens § 4, stk.  

 1, nr. 13, jf. stk. 3, ophører med at være omfattet af virksomhedsordningen,  

 uden at virksomheden afstås.
I stedet for det kontante nettovederlag anvendes  

 den del af kapitalafkastgrundlaget ved udløbet af indkomståret 1993, der  

 efter forholdet mellem nettoværdien af den overførte virksomhed ved udløbet  

 af indkomståret 1993 og nettoværdien af samtlige virksomheder indskudt i  

 virksomhedsordningen kan henføres til den overførte virksomhed.
Nettoværdien  

 af en virksomhed opgøres som det beløb, hvormed værdien af aktiverne i  

 virksomheden overstiger værdien af passiverne i virksomheden.
Overstiger  

 værdien af passiverne værdien af aktiverne, ansættes nettoværdien af  

 virksomheden til 0. Ved beregningen af den forholdsmæssige andel ses bort fra  

 finansielle aktiver.« Stk. 4-7 bliver herefter stk. 5-8.
§ 9 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 1-6, § 2, nr. 1 og 3, § 3 og §§ 5-7  

 har virkning fra og med indkomståret 1993.
 Stk. 3.  For indkomståret 1993 beskattes beregnet  

 kapitalafkast i selvstændig erhvervsvirksomhed efter virksomhedsskattelovens  

 § 7, som overføres til den skattepligtige inden fristen for indgivelse af  

 selvangivelse for indkomståret, som kapitalindkomst efter personskattelovens  

 § 4, stk. 1.
 Stk. 4.  § 1, nr. 7, § 2, nr. 2, og § 4 har virkning fra  

 og med indkomståret 1994.
 Stk. 5.  § 8 har virkning for indkomståret 1994.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
