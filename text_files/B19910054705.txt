 I medfør af § 43 og § 101, stk. 3-4 i realkreditloven, jf. lov nr.
841 af 20. december 1989, samt Boligministeriets bekendtgørelse af 15. januar 1990 om henlæggelse af beføjelser til  

 Finanstilsynet, fastsættes:
Generelle bestemmelser § 1.  Værdiansættelse til realkreditbelåning foretages  

 under bestyrelsens og direktionens ansvar.
Bestyrelsen fastlægger de  

 generelle retningslinier under iagttagelse af reglerne i loven og denne  

 bekendtgørelse.
Det påhviler direktionen i overensstemmelse hermed at sikre  

 en betryggende værdiansættelse i de enkelte lånesager.
 § 2.  Værdiansættelse sker på kontantbasis.  

 Instituttet ansætter en rimelig kontant værdi for ejendommen uden hensyn til  

 ejendommens prioriteringsforhold.
 Stk. 2.  Det skal af lånesagen klart fremgå, på hvilket  

 grundlag værdiansættelsen er foretaget.
§ 3.  Ansættelsen af pantets værdi må ikke overstige,  

 hvad der efter instituttets bedste skøn er ejendommens rimelige kontante  

 handelsværdi, uanset om ejendommen netop er handlet til et højere beløb, jf.  

 dog stk. 2 og § 17. Værdiansættelsen skal ligge inden for det beløb, som en  

 kyndig erhverver med kendskab til de stedlige pris- og markedsforhold for  

 ejendomme af den pågældende art og med lignende størrelse, kvalitet og  

 udstyr, må skønnes kontant at ville betale for ejendommen.
Skønnes forholdene  

 at betinge en særlig knaphedspris, skal der ved værdiansættelsen ses bort  

 herfra.
Ved værdiansættelsen skal tages hensyn til en eventuel risiko for  

 ændringer i markedsforhold eller strukturændringer.
 Stk. 2.  Ved nybyggeri, forbedringer ved om- og  

 tilbygning samt vedligeholdelse og opretning af ejendomme, ejet af stat eller  

 kommune, kan de faktiske udgifter hertil lægges til grund ved  

 værdiansættelsen, såfremt instituttet skønner dem rimelige.
§ 4.  Værdiansættelse sker på grundlag af panterettens  

 omfang, jf. tinglysningslovens §§ 37 og 38, jf. dog § 19 og § 24, stk. 2, og  

 altid efter en besigtigelse.
Dog kan alene vej- og trafikanlæg, der er  

 accessoriske til bygninger, medtages.
Stk. 2.  Realkreditinstituttet skal før endelig  

 værdiansættelse af nyopførte eller forbedrede ejendomme være i besiddelse af  

 dokumentation for udgifterne til det udførte arbejde i form af fakturaer,  

 revisorattesterede byggeregnskaber eller lignende.
Såfremt denne  

 dokumentation ikke foreligger på tilbudstidspunktet, påhviler det instituttet  

 i lånetilbudet at tage forbehold om, at lånets udbetaling forudsætter  

 modtagelse af udgiftsdokumentation, der efter instituttets skøn giver  

 mulighed for udbetaling af det tilbudte lån.
Stk. 3.  Værdiansættelse foretages endvidere på grundlag  

 af oplysninger om ejendommens grundareal, bygninger, tilbehør, udstyr,  

 rettigheder og forpligtelser.
Der skal endvidere foreligge oplysning om  

 ejendommens senest offentliggjorte ejendomsværdi samt fornødne oplysninger  

 til bedømmelse af ejendommens forrentningsmuligheder m.v., jf. §§ 11-14, 21  

 og 23-24, samt andre forhold, der påvirker ejendommens værdi.
 § 5.  Såfremt nybyggede ejendomme, der er opført med  

 salg for øje, sælges til en pris, der er lavere end den ved lånets bevilling  

 ansatte værdi, skal realkreditinstituttet straks kræve lånet nedbragt, så det  

 i forhold til den kontante salgspris opnår sikkerhed inden for lånegrænsen  

 for den pågældende ejendomskategori.
Stk. 2.  Hvis værdien af en ejendom til udleje er ansat  

 ved hjælp af en skønnet normbruttoleje, jf. § 12, stk. 2 og § 21, stk. 1, og  

 denne ikke opnås, skal instituttet straks kræve lånet nedbragt, så det under  

 hensyntagen til den faktisk opnåede nettoleje opnår sikkerhed inden for  

 lånegrænsen for den pågældende ejendomskategori.
Såfremt mindst 80 pct. af  

 etagearealet er udlejet, kan værdien af ejendommens uudlejede areal ansættes  

 på basis af en forholdsmæssig andel af bruttolejen for det udlejede areal i  

 henhold til indgåede kontrakter.
 Stk. 3.  Realkreditinstituttet skal i selve lånetilbudet  

 tage forbehold om, at realkreditlånet kan kræves nedbragt i tilfælde, der  

 omfattes af stk. 1 og 2, og skal endvidere sikre sig mulighed for en sådan  

 nedbringelse enten ved etablering af depot for hele provenuet eller  

 selvskyldnergaranti for lånets nedbringelse fra pengeinstitut eller fra et  

 skadesforsikringsselskab, der har koncession hertil.
 Stk. 4.  Depot- eller garantifrigivelse i tilfælde  

 omfattet af stk. 1, kan først ske, når der er opnået en salgspris ved handel  

 mellem uafhængige parter.
 Stk. 5.  Såfremt realkreditinstituttet overtager  

 ejendomme, der er opført med salg for øje, før salg, skal lån ved  

 instituttets videresalg have sikkerhed inden for lånegrænsen for den  

 pågældende ejendomskategori.
§ 6.  Det påhviler instituttet i selve lånetilbudet at  

 gøre lånsøger opmærksom på, at urigtige angivelser i skemaer, låneansøgninger  

 m.v., som har indflydelse på værdiansættelsen, betragtes som en svigtende  

 forudsætning, der kan medføre, at lånet opsiges til hel eller delvis  

 indfrielse.
Der skal endvidere tages forbehold herom i pantebrevet.
Ejerboliger og fritidshuse § 7.  Værdiansættelse sker ud fra det princip, som for  

 det pågældende låneformål giver den laveste værdi.
§ 8.  Værdiansættelsen af nybyggede ejerboliger til  

 helårsbeboelse samt fritidshuse kan ikke overstige de oplyste faktiske  

 byggeomkostninger, herunder grundudgifter og øvrige omkostninger, med tillæg  

 af værdien af eget arbejde.
For nybyggede ejendomme, der er opført med salg  

 for øje, og for nybyggede typehuse, der er opført på egen grund, kan  

 værdiansættelsen ikke overstige den oplyste købesum, herunder grundudgifter.
Stk. 2.  Værdiansættelsen af nybyggede ejerboliger til  

 helårsbeboelse samt fritidshuse skal altid ligge inden for en sådan rimelig  

 anskaffelsessum, som instituttet skønner, en ejendom som den pågældende kan  

 opføres for ved anvendelse af rationelle byggemetoder.
I anskaffelsessummen  

 kan grundens værdi i handel og vandel indgå.
 Stk. 3.  Som grundlag for værdiansættelsen af nybyggede  

 ejerboliger til helårsbeboelse og fritidshuse, skal der foreligge en  

 specificeret opgørelse over de samlede faktiske byggeomkostninger, herunder  

 grundudgifter (grundkøbesum og modningsudgifter), håndværkerudgifter og  

 øvrige omkostninger (ekskl. kurstab og indskud). Som grundlag for  

 værdiansættelsen af nybyggede typehuse, der er opført på egen grund, jf. stk.  

 1 og 2, skal der foreligge oplysninger om købesummen, herunder grundudgifter.
§ 9.  Værdiansættelsen ved lån til ejerskifte af  

 ejerboliger til helårsbeboelse og fritidshuse kan ikke overstige den  

 konstaterede kontante købesum i henhold til slutseddel eller skøde.
Der skal  

 ved beregning af den kontante købesum ses bort fra sælgerpantebreve, hvor  

 tilbagebetalingsvilkårene ikke er endeligt fastlagte.
Private beboelsesejendomme til udlejning § 10.  Ved værdiansættelse af private  

 udlejningsejendomme til helårsbeboelse skal der foretages en  

 rentabilitetsberegning efter bestemmelserne i §§ 11-15, der danner maksimum  

 for værdiansættelsen.
 § 11.  Rentabilitetsberegningen foretages ved at  

 multiplicere ejendommens årlige nettoleje, jf. §§ 12-14, med en  

 kapitaliseringsfaktor, jf. stk. 2, samt bilaget til bekendtgørelsen.
Stk. 2.  Kapitaliseringsfaktoren fastsættes månedligt på  

 grundlag af bilaget til bekendtgørelsen.
Beregningen foretages af  

 Realkreditrådet.
Realkreditrådet sender den anden hverdag i måneden  

 meddelelse om faktoren til realkreditinstitutterne samt Finanstilsynet.
Ved  

 større renteudsving kan der ske ekstraordinær ændring af  

 kapitaliseringsfaktoren i overensstemmelse med gældende regler for omregning  

 ved kontant vurdering, jf.
Boligministeriets bekendtgørelse om udmåling af  

 realkreditlån.
 § 12.  Nettolejen er ejendommens lejeindtægt  

 (bruttolejen i henhold til lejekontrakt, lejeliste eller lignende) med  

 fradrag af driftsudgifterne.
 Stk. 2.  Såfremt nettolejen ikke kan beregnes ud fra  

 forelagt dokumentation, f.eks. når ejendommen kun er delvist udlejet,  

 fastsættes henholdsvis bruttolejen og drifttsudgifterne til beløb højst  

 svarende til, hvad der er almindeligt gældende i kvarteret for tilsvarende  

 ejendomme med hensyn til art, størrelse, kvalitet, udstyr og  

 vedligeholdelsestilstand, jf. § 5, stk. 2. Forventede lejestigninger kan ikke  

 medtages.
Stk. 3.  Nettolejen efter stk. 1 kan forhøjes med et  

 tillæg svarende til forrentningen af faktisk forudbetalt leje eller depositum  

 i henhold til bestemmelserne herom i lov om leje.
Forrentningen kan ikke  

 overstige den rente, der anvendes ved beregningen af kapitaliseringsfaktoren,  

 jf. § 11, stk. 2, samt bilaget til bekendtgørelsen.
Stk. 4.  Såfremt der i henhold til lov om sanering eller  

 lov om byfornyelse og boligforbedring ydes driftsstøtte til ejendommen, kan  

 nettolejen efter stk. 1 forhøjes med et særligt tillæg.
Tillægget til  

 nettolejen kan maksimalt udgøre den del af driftsstøtten, der ydes i forhold  

 til forøgelsen af ejendommens leje- eller brugsværdi.
 Stk. 5.  Såfremt lejeaftalen mv. er indgået imellem  

 parter, som ikke er økonomisk eller på anden måde interessemæssigt uafhængige  

 af hinanden, skal instituttet udvise særlig omhyggelighed og nøje påse, at  

 nettolejen ikke overstiger den nettoleje, som er almindeligt gældende i  

 kvarteret for tilsvarende ejendomme med hensyn til art, størrelse, kvalitet,  

 udstyr og vedligeholdelsestilstand.
 § 13.  Det er den faktiske bruttoleje og de faktiske  

 driftsudgifter på det tidspunkt, hvor lånetilbudet afgives, som skal lægges  

 til grund ved beregningen, jf. dog stk. 2, samt § 12, stk. 2. Bruttolejen må  

 dog ikke overstige den bruttoleje, som er almindeligt gældende i kvarteret  

 for tilsvarende ejendomme med hensyn til art, størrelse, kvalitet, udstyr og  

 vedligeholdelsestilstand.
 Stk. 2.  Aftalte lejestigninger eller varslede  

 lejestigninger, som lejerne ikke rettidigt har gjort eller kan gøre  

 indsigelse imod, kan lægges til grund for fastsættelsen af bruttolejen, dog  

 maksimalt med 2 års lejestigninger og med en stigningstakt, der ikke  

 overstiger den på lånetilbudstidspunktet aktuelle årlige stigningstakt i  

 nettoprisindekset.
 § 14.  For ejendomme, der er omfattet af lov om  

 midlertidig regulering af boligforholdene, opgøres driftsudgifterne til de i  

 denne lovs § 8 nævnte udgifter, idet der dog kan ses bort fra henlæggelser  

 til fornyelser i det omfang, dette skønnes rimeligt under hensyn til  

 ejendommens og det lejedes karakter.
 Stk. 2.  For øvrige private udlejningsejendomme til  

 beboelse lægges de faktiske driftsudgifter til grund bortset fra  

 vedligeholdelsesudgifterne, idet de i lov om midlertidig regulering af  

 boligforholdene og i lov om leje anførte hensættelser lægges til grund.
 Stk. 3.  Endvidere må driftsudgifterne ikke sættes  

 lavere end de driftsudgifter, som er almindeligt gældende i kvarteret for  

 tilsvarende ejendomme.
§ 15.  Hvis udlejeren af en privat udlejningsejendom  

 til helårsbeboelse har sin bopæl i ejendommen, eller ejendommen indeholder et  

 lejemål, der er ledigt i overensstemmelse med lejelovgivningens regler, eller  

 ejendommen indeholder et lejemål, der er tidsbestemt, og som ifølge  

 lejeaftalen ophører inden 2 år, kan resultatet af rentabilitetsberegningen  

 forhøjes med et tillæg svarende til 75 pct. af værdien af en ejerlejlighed af  

 samme størrelse og stand i det pågældende område.
Såfremt dette tillæg  

 medtages i rentabilitetsberegningen, skal nettolejen nedbringes med den  

 pågældende lejligheds bruttoleje, mens driftsudgifterne bibeholdes uændret.
Stk. 2.  Rentabilitetsberegningen kan for den udlejede  

 del (restejendommen) i en ejendom, der er opdelt i ejerlejligheder til  

 helårsbeboelse, erstattes af en værdiansættelse svarende til 50 pct. af  

 værdien af et tilsvarende antal ikke-udlejede ejerlejligheder af samme  

 størrelse og stand i området.
Det er dog en forudsætning, at restejendommen  

 består af mindst 15 udlejede lejligheder, der ejes af samme udlejer.
 § 16.  Ved værdiansættelsen af private  

 udlejningsejendomme til helårsbeboelse med indekslån efter lov om  

 indeksregulerede realkreditlån § 2, stk. 1, nr. 9, eller realkreditlovens §  

 29, stk. 2, kan de faktiske opførelsesomkostninger og værdiforøgende  

 forbedringsudgifter med fradrag af refusionsberettigede afgifter uanset  

 rentabilitetsberegningen efter §§ 11-15 lægges til grund for  

 værdiansættelsen, såfremt instituttet skønner, at udgifterne er et rimeligt  

 udtryk for ejendommens værdi, jf. § 3, stk. 1.
Almennyttigt boligbyggeri, ungdoms- og ældreboliger samt private  

 andelsboliger § 17.  Ved nybyggeri af almennyttigt boligbyggeri,  

 ungdoms- og ældreboliger samt private andelsboliger kan de til brug for  

 beregning af offentlige tilskud godkendte anskaffelsespriser lægges til grund  

 for værdiansættelsen.
 Stk. 2.  Ved andre låneformål kan værdien af ejendommen  

 ansættes til den værdi, der efter instituttets bedste skøn er ejendommens  

 rimelige kontante handelsværdi.
Industri- og håndværksejendomme § 18.  Værdien af håndværks- og industriejendomme kan  

 højst ansættes til genopførelsesomkostningerne eksklusiv moms, svarende til  

 gængse priser for byggeri af tilsvarende kvalitet i området.  

 Genopførelsesomkostninger kan dog kun lægges til grund, såfremt dette er  

 forsvarligt under hensyn til ejendommens stand, karakter og indtjeningsevne  

 samt pantets mulige anden anvendelse end den, der finder sted på tidspunktet  

 for långivningen.
Er muligheden for anden anvendelse ringe, kan pantets værdi  

 kun ansættes til genopførelsesomkostningerne med behørigt fradrag for  

 ejendommens stand og karakter, hvis virksomhedens kreditværdighed gør det  

 rimeligt.
Er såvel muligheden for pantets anden anvendelse som virksomhedens  

 kreditværdighed ringe, skal belåningsværdien ansættes til  

 realisationsværdien.
 Stk. 2.  Ved værdiansættelsen af industri- og  

 håndværksejendomme, der ikke helt eller delvist anvendes af ejeren eller et  

 med ejeren koncernforbundet selskab, skal der endvidere foretages en  

 rentabilitetsberegning efter bestemmelserne i §§ 13-15, der ligesom  

 værdiansættelsen efter stk. 1 danner maksimum for værdiansættelsen, jf. dog §  

 19.
§ 19.  Værdiansættelsen af industri- og  

 håndværksejendomme sker på grundlag af ejendommens grund og bygninger.
IRF  

 Industrifinansiering A/S kan dog medtage værdien af medpantsatte maskiner og  

 andet tilbehør, herunder ledningsnet.
Kollektive energiforsyningsanlæg § 20.  Værdiansættelse af kollektive  

 energiforsyningsanlæg sker efter reglerne i realkreditlovens § 42, stk. 2.
Kontor- og forretningsejendomme § 21.  Ved værdiansættelse af kontor- og  

 forretningsejendomme skal der foretages en rentabilitetsberegning efter  

 bestemmelserne i §§ 13-15, der danner maksimum for værdiansættelsen.
§ 22.  Ved værdiansættelse af hoteller, restauranter,  

 kursusejendomme, feriecentre m.v. skal instituttet kritisk efterprøve  

 lånsøgers budgetforudsætninger.
Specielt skal de forudsatte enhedspriser og  

 belægningsprocenter samt overskudsprocenterne på værelser, restaurant m.v.  

 nøje vurderes.
Herefter foretages en rentabilitetsberegning, der danner  

 maksimum for værdiansættelsen, ved at multiplicere det aktuelle årlige  

 nettooverskud før renter og afskrivninger med en kapitaliseringsfaktor, jf. §  

 13, stk. 2, samt bilaget til bekendtgørelsen.
Ved lån til nybyggeri og store  

 om- og tilbygninger kan det budgetterede nettooverskud i 3. driftsår efter  

 arbejdernes færdiggørelse lægges til grund.
 Landbrugsejendomme m.v.
§ 23.  Ved gartneri- og landbrugsejendomme skal der  

 ved værdiansættelsen tages hensyn til ejendommens karakter og indtjeningsevne  

 samt pantets mulige anden anvendelse end den, der finder sted på tidspunktet  

 for långivningen.
Er muligheden for anden anvendelse ringe, kan pantets værdi  

 kun ansættes til handelsværdien ved uændret anvendelse, hvis virksomhedens  

 kreditværdighed gør det rimeligt.
§ 24.  Ved værdiansættelsen af landbrugsejendomme skal  

 besætningen vurderes sådan, at mere kortvarige prisudsving ikke påvirker  

 værdiansættelsen.
Driftsinventaret ansættes til brugsværdi, således som denne  

 må antages at være, når inventaret sælges i forbindelse med ejendommen.  

 Værdiansættelsen af besætning og driftsinventar reduceres, i det omfang  

 løsøret er behæftet med gæld sikret ved ejendomsforbehold, løsørepant eller  

 lignende.
 Stk. 2.  Ved enhedsbelåning af landbrugsejendomme m.v.  

 kan værdien af driftsinventar og besætning maksimalt indgå med 50 pct. af  

 værdien af jord og bygninger.
Ejendomme til sociale, kulturelle og undervisningsmæssige formål § 25.  Uanset belåningsformål kan anskaffelsessummen  

 lægges til grund ved værdiansættelsen, såfremt instituttet skønner dem  

 rimelige under hensyntagen til ejendommens driftsresultat, stand, alder,  

 alternative anvendelsesmuligheder og markedsforhold i øvrigt.
Stk. 2.  Såfremt ejendommens drift i væsentligt omfang  

 er baseret på entre- eller lejeindtægter skal værdiansættelsen dog foretages  

 ved at multiplicere det aktuelle årlige nettooverskud før renter og  

 afskrivninger med en kapitaliseringsfaktor, jf. § 11, stk. 2, samt bilaget  

 til bekendtgørelsen.
Ved lån til nybyggeri og store om- og tilbygninger kan  

 det budgetterede nettooverskud i 3. driftsår efter arbejdernes færdiggørelse  

 lægges til grund, såfremt instituttet finder det rimeligt.
Blandede ejendomme § 26.  For ejendomme, der består af flere  

 ejendomskategorier, fastsættes værdien særskilt for de enkelte  

 ejendomskategorier, jf. dog realkreditlovens § 45, stk. 3.
Ubebyggede grunde § 27.  Ved værdiansættelse af ubebyggede grunde må  

 alene de lovlige bebyggelsesmuligheder i henhold til bestemmelser i gældende  

 lokalplaner eller andre planbestemmelser lægges til grund.
Såfremt  

 værdiansættelsen baseres på en fremtidig byggeretsværdi, skal der ved  

 værdiansættelsen tages hensyn til rydnings- og modningsudgifter samt  

 liggetidsomkostninger.
Straffebestemmelser § 28.  Med bøde straffes den, der overtræder §§ 1-2, §  

 3, stk. 1, §§ 4-15, § 18, §§ 21-24, § 25, stk. 2 og §§ 26-27.
 Stk. 2.  Er en overtrædelse efter stk. 1 begået af et  

 realkreditinstitut, kan der pålægges realkreditinstituttet som sådant  

 bødeansvar.
 Ikrafttræden m.v.
 § 29.  Bekendtgørelsen træder i kraft den 1. august  

 1991.
 Stk. 2.  Bekendtgørelsen gælder også for lånetilbud, der  

 erstatter tilbud afgivet før 1. august 1991.
 Stk. 3.  Bekendtgørelse nr. 113 af 15. februar 1989 om  

 realkreditinstitutternes værdiansættelse og låneudmåling ophæves.
 § 30.  Såfremt særlige forhold tilsiger det, kan  

 Finanstilsynet fastsætte regler, hvorefter bekendtgørelsens bestemmelser  

 fraviges i forbindelse med långivning i udlandet.
Finanstilsynet, den 14. juni 1991 Eigil Mølgaard / Ebbe Røjgaard Bilag Beregning af kapitaliseringsfaktoren Beregningen af kapitaliseringsfaktoren foregår på grundlag af nedennævnte  

 formel, hvor »K« er kapitaliseringsfaktoren for kontor- og  

 forretningsejendomme og private udlejningsejendomme til helårsbeboelse, og  

 »i« fastsættes som 2 gange den effektive halvårlige rente med 3  

 decimaler for nominelt fastforrentede obligationer med en restløbetid på 20  

 år.
Kapitaliseringsfaktoren beregnes afrundet til 1 decimal.
