 I medfør af § 20 i lov om miljøbeskyttelse, jfr. lovbekendtgørelse nr. 663  

 af 16. december 1982, fastsættes:
 § 1.  Denne bekendtgørelse fastsætter regler for  

 amtsrådenes behandling af sager om ændring af og tillæg til godkendte  

 spildevandsplaner, herunder revisioner og ændringer af tidsfrister.
 Stk. 2.  Bekendtgørelsens regler finder ikke anvendelse,  

 når der efter amtsrådets vurdering i et af en kommunalbestyrelse i henhold  

 til stk. 1 fremsat forslag forudsættes meddelt en udledningstilladelse, der  

 indebærer ændringer i recipientkvalitetskrav og/ eller målsætninger med  

 tilhørende afgrænsningsområder for den recipient, spildevandet ønskes udledt  

 til.
Stk. 3.  Finder amtsrådet, at et af en  

 kommunalbestyrelse i henhold til stk. 1, fremsat forslag vil kunne få enten a. væsentlig indflydelse på grundvandskvaliteten, eller b. væsentlig indflydelse på afledningsforhold og afledningsmuligheder for  

 en enkelt betydelig eller et større antal mindre spildevandsproducenter,  

 eller c. iøvrigt vil berøre væsentlige forhold i den godkendte spildevandsplan, kan amtsrådet beslutte, at reglerne i kapitel 3, i bekendtgørelse nr. 174  

 af 29. marts 1974 om behandling af sager om tilførsel af spildevand til  

 vandløb, søer eller havet (spildevandsbekendtgørelsen) finder anvendelse.
 § 2.  I hovedstadsområdet varetager hovedstadsrådet de  

 opgaver, som ved bekendtgørelsen er henlagt til amtsrådene.
 § 3.  Når en kommunalbestyrelse har udarbejdet et  

 forslag om ændring af eller tillæg til den godkendte spildevandsplan jfr. §  

 1, stk. 1, fremsendes dette til amtsrådet.
§ 4.  Amtsrådet offentliggør herefter efter aftale med  

 kommunalbestyrelsen en meddelelse om forslaget i stedlige blade.
Endvidere  

 sendes særskilt underretning om forslaget til grundejere, hvis ejendomme  

 forventes at skulle afgive areal eller få pålagt servitut ved gennemførelse  

 af projekter i overensstemmelse med planen.
 Stk. 2.  Forslaget skal samtidig hermed fremlægges i 3  

 uger på kommunekontoret eller andet offentligt tilgængeligt sted i kommunen.  

 Meddelelsen efter stk. 1, skal indeholde oplysninger om tid og sted for  

 fremlæggelsen.
 Stk. 3.  I forbindelse med fremlæggelsen skal der gives  

 vejledning om de rettigheder, borgerne har efter § 5.
 § 5.  Bemærkninger til og indsigelser imod forslaget  

 kan afgives skriftligt til amtsrådet i de 3 uger, hvor dette er fremlagt til  

 offentligt eftersyn.
 § 6.  Amtsrådet afgør herefter om forslaget kan  

 godkendes.
 § 7.  Underretning om amtsrådets afgørelse meddeles  

 efter reglerne i miljøbeskyttelseslovens kapitel 10.
 § 8.  Amtsrådets afgørelser efter § 6 kan påklages til  

 miljøstyrelsen efter reglerne i miljøbeskyttelseslovens kapitel 11.  

 Klagefristen er 4 uger fra den dag, afgørelsen er meddelt den pågældende.
 § 9.  Bekendtgørelsen træder i kraft den 1. marts  

 1985. Samtidig hermed ophæves bekendtgørelse nr. 183 af 16. maj 1980 om  

 behandling af sager om visse ændringer af tidsfrister i godkendte  

 spildevandsplaner.
 Stk. 2.  Hvor bekendtgørelsens regler finder anvendelse,  

 træder de i stedet for reglerne i §§ 8-12 og § 14 i bekendtgørelse nr. 174 af  

 29. marts 1974 om behandling af sager om tilførsel af spildevand til vandløb,  

 søer eller havet m.v. (spildevandsbekendtgørelsen).
