Skriftlig fremsættelse (25. januar 2006) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om ændringer af landets inddeling i kommuner  

 og regioner og om opløsning og udpegelse af forpligtende kommunale  

 samarbejder (Lovforslag nr.
L 137).
 Lovforslaget følger op på den reform af den kommunale  

 inddeling, som med hjemmel i lov om revision af den kommunale inddeling fra  

 juni 2005 er fastlagt af indenrigs- og sundhedsministeren, og som får  

 virkning  

 fra den 1. januar 2007.
Lovforslaget bygger på den forudsætning, at alle kommuner  

 også fremover skal opfylde de krav til bæredygtighed, som ligger til grund  

 for  

 den gennemførte inddelingsreform.
Dette indebærer, at alle kommuner skal have  

 mindst ca. 20.000 indbyggere eller som alternativ indgå i et forpligtende  

 kommunalt samarbejde med i alt mindst ca. 30.000 indbyggere.
Efter lovforslaget vil indenrigs- og sundhedsministeren  

 efter den 1. januar 2007 kunne træffe beslutning om ændringer af den  

 kommunale  

 inddeling, såvel mindre grænseændringer som større ændringer, herunder  

 kommunesammenlægninger og -delinger.
I overensstemmelse med hidtidig praksis  

 er  

 det efter lovforslaget et krav, at de berørte kommunalbestyrelser tilslutter  

 sig sådanne ændringer.
Kravet om kommunalbestyrelsernes tilslutning gælder  

 ikke  

 nærmere bestemte mindre grænseændringer, men kommunalbestyrelserne i de  

 berørte  

 kommuner skal inddrages forud for beslutninger om sådanne grænseændringer.
Efter lovforslaget vil indenrigs- og sundhedsministeren  

 efter den 1. januar 2007 i særlige tilfælde kunne opløse forpligtende  

 kommunale  

 samarbejder og træffe de beslutninger om ændringer af den kommunale  

 inddeling,  

 som en sådan opløsning nødvendiggør.
Som alternativ til beslutning om  

 ændringer  

 af den kommunale inddeling vil indenrigs- og sundhedsministeren med de  

 berørte  

 kommunalbestyrelsers tilslutning kunne træffe beslutning om udpegelse af et  

 nyt  

 forpligtende kommunalt samarbejde i forbindelse med opløsning af et  

 eksisterende samarbejde.
 En beslutning om, at en kommune, der indgår i et  

 forpligtende kommunalt samarbejde, mod sit ønske tvinges til at indgå i en  

 sammenlægning med en eller flere andre kommuner, vil kun kunne træffes,  

 dersom  

 en fortsættelse af det eksisterende forpligtende kommunale samarbejde er  

 åbenbart uhensigtsmæssig, og alle andre muligheder for at sikre den fornødne  

 bæredygtighed er udtømte.
Lovforslaget viderefører de særlige hensyn til ø-kommunerne,  

 som ligger til grund for den kommunale inddeling i forbindelse med  

 kommunalreformen.  

 Kommunalbestyrelsen i en ø-kommune, der indgår i et forpligtende kommunalt  

 samarbejde,  

 kan således ikke blive tvunget til at indgå i en kommunesammenlægning.
I  

 tilfælde, hvor indenrigs- og sundhedsministeren opløser et forpligtende  

 kommunalt samarbejde, hvori der indgår en ø-kommune, vil der i  

 overensstemmelse  

 med et ønske fra kommunalbestyrelsen i ø-kommunen kunne træffes beslutning om  

 indgåelse af et nyt forpligtende kommunalt samarbejde med en anden kommune på  

 fastlandet, uanset at kommunerne tilsammen ikke har mindst ca. 30.000  

 indbyggere, og uanset at den anden kommune i samarbejdet ikke ønsker at indgå  

 i  

 et sådant samarbejde.
Lovforslaget indeholder endvidere regler, hvorefter  

 indenrigs- og sundhedsministeren kan fastsætte nærmere vilkår for  

 gennemførelsen af beslutninger om ændring af den kommunale inddeling og om  

 opløsning af forpligtende kommunale samarbejder.
Indenrigs- og  

 sundhedsministeren vil i vilkårene efter forhandling med vedkommende minister  

 kunne fravige gældende lovgivning, i det omfang ændringen af den kommunale  

 inddeling eller opløsningen af et forpligtende kommunalt samarbejde gør sådan  

 fravigelse nødvendig.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling.
