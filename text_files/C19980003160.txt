Hvilke uddannelser er omfattet? Til § 1, nr. 1. Spørgsmålet om, hvilke uddannelser der er omfattet af  

 bekendtgørelsen, kan ikke besvares entydigt.
Som bilag til denne vejledning  

 er optaget en liste over de uddannelseskategorier, der typisk vil være  

 omfattet, men listen kan ikke anses for at være udtømmende.
I tvivlstilfælde  

 må ansøgeren selv fremskaffe dokumentation for, at en given uddannelse er  

 omfattet af bekendtgørelsens § 1, nr. 1, enten ved henvendelse til  

 uddannelsesinstitutionen eller til ressortministeriet.
F. eks. vil en kopi af  

 den bekendtgørelse, som fastlægger de nærmere vilkår for uddannelsen, være  

 tilstrækkelig dokumentation.
 Med hensyn til kurser, der udbydes som indtægtsdækket virksomhed, vil  

 disse give mulighed for uddannelsesgodtgørelse og orlov til uddannelse,  

 såfremt de i øvrigt opfylder betingelserne, og såfremt der ikke er tale om  

 interne, lukkede kurser for en enkelt virksomhed, se i øvrigt herom senere i  

 forbindelse med § 2, nr. 2. Som eksempel kan nævnes, at erhvervsskoler,  

 VUC-centre, AMU-centre m. fl. kan udbyde indtægtsdækkede kurser, og såfremt  

 kurserne er åbne for en bred deltagerkreds, vil de være omfattet af § 1, nr.  

 1.
 Opmærksomheden henledes på, at hvor en ansøger allerede er i gang med en  

 uddannelse (lønnet eller ulønnet), kan den pågældende ikke tage  

 uddannelsesorlov til at fortsætte uddannelsen, da vedkommende vil have status  

 som uddannelsessøgende, og dermed ikke være dagpengeberettiget.
Til nr. 2. Det afgørende, når der skal tages stilling til, om en person er  

 omfattet af denne bestemmelse, er den pågældendes forudgående  

 uddannelsesniveau.
Det er ikke afgørende, hvor mange år den pågældende har  

 været under uddannelse, men derimod hvilket niveau, uddannelsesforløbet er  

 afsluttet på.
Det betyder, at der skal ses konkret på hvilket  

 uddannelsesniveau personen har erhvervet, og ikke på hvor lang tid den  

 pågældende faktisk har været under uddannelse.
En erhvervsuddannelse vil  

 altid, uanset varigheden og uanset om uddannelsen er påbegyndt efter 9.  

 klasse eller efter en studentereksamen, medføre, at den pågældende har en  

 uddannelse på erhvervsuddannelsesniveau.
Eventuel tvivl om niveauet kan  

 afgøres ud fra Dansk Uddannelses Nomenklatur.
 Hvis den konkrete vurdering munder ud i, at den pågældendes  

 uddannelsesniveau ligger højere end en erhvervsuddannelse, kan der ikke gives  

 uddannelsesgodtgørelse eller uddannelsesorlov til den ønskede uddannelse på  

 en af de i § 1, nr. 2 nævnte uddannelsesinstitutioner.
 Til nr. 3. Såfremt der er tvivl, om den private uddannelse berettiger til  

 SU, eller er godkendt efter lov om arbejdsmarkedsuddannelser, må ansøgeren  

 selv - evt. ved uddannelsesinstitutionens hjælp - fremskaffe den nødvendige  

 dokumentation.
 Til nr. 4. Som udgangspunkt er det højst muligt at bruge op til 24 ugers  

 uddannelsesorlov til en uddannelse, der udbydes af oplysningsforbund,  

 husholdnings- og håndarbejdsskoler samt dag- og folkehøjskoler, jfr. dog  

 dispensationsbestemmelsen i § 5. Er der tale om uddannelsesgodtgørelse,  

 gælder den tidsmæssige begrænsning ikke.
 Begrænsningen til 24 uger gælder både for uddannelser, som er oprettet ved  

 eller i henhold til lov, og for kurser, der udbydes som indtægtsdækket  

 virksomhed, rekvireret undervisning eller undervisning i øvrigt, hvor  

 eleverne ikke indgår i beregningen af statstilskud til driften.
Til nr. 5. Denne bestemmelse giver de faglige organisationer mulighed for  

 at udbyde uddannelser, der er specielt rettet imod deres egne medlemmer, og  

 som tager sigte på at opkvalificere disse til at få beskæftigelse inden for  

 områder, hvor der efter Arbejdsformidlingens vurdering enten aktuelt eller  

 potentielt (og det vil sige maksimalt inden for et år) er mangel på  

 arbejdskraft.
Bestemmelsen tager direkte sigte på at forebygge eller afhjælpe  

 flaskehalssituationer, og da det er skønnet, at de faglige organisationer  

 sidder inde med en særlig viden om, hvilke uddannelsesforløb der skal  

 sammensættes for både at hjælpe ledige tilbage i beskæftigelse og opfylde  

 virksomhedernes kvalifikationskrav, er der åbnet mulighed for, at de faglige  

 organisationer kan stå som kursusudbydere på dette særlige område med den  

 virkning, at der vil kunne bevilliges uddannelsesgodtgørelse eller  

 uddannelsesorlov til uddannelsesforløbene.
Der vil dog højest kunne opnås  

 orlov til uddannelse i 24 uger, mens denne begrænsning ikke gælder for  

 uddannelsesgodtgørelsen.
 De kurser, som kan udbydes i henhold til denne bestemmelse med den  

 virkning, at ledige kan deltage i dem med uddannelsesgodtgørelse eller på  

 uddannelsesorlov, behøver ikke udelukkende at rette sig imod ledige, lige som  

 der heller ikke er noget krav om, at der skal være tale om ny-udviklede  

 kurser - blot skal kurserne overholde de i bestemmelsen opstillede  

 betingelser.
 Bestemmelsen skal altså forstås på den måde, at der åbnes mulighed for, at  

 de faglige organisationer som et forsøg kan udbyde kurser på de nævnte  

 betingelser, og der foretages derfor en nærmere undersøgelse af på hvilken  

 måde, i hvilket omfang og til hvilke kurser bestemmelsen har været anvendt,  

 når den har været i kraft i 1 1/2 år, hvorefter der tages stilling til, om  

 der skal ske justeringer.
 Det bemærkes, at ved dimittender forstås den persongruppe, der har ret til  

 optagelse som medlemmer af en arbejdsløshedskasse i henhold til lov om  

 arbejdsløshedsforsikring m.v. § 41, stk. 1, nr. 3, litra b.
Til nr. 6. Da der har været en vis usikkerhed om i hvilket omfang der kan  

 anvendes orlov til uddannelse og uddannelsesgodtgørelse i forbindelse med  

 kurser og lign., der udbydes med tilskud i henhold til reglerne om Den  

 Europæiske Socialfond, er det nu medtaget i bekendtgørelsen, at denne også  

 gælder for den slags uddannelsesforløb.
Der vil således - uanset hvem  

 udbyderen af forløbene er - kunne anvendes orlov i op til 52 uger til disse  

 forløb.
Til nr. 7. Det er muligt at deltage i uddannelser i udlandet med enten  

 uddannelsesgodtgørelse eller orlov til uddannelse, men det er en betingelse,  

 at der er tale om en anerkendt uddannelse.
Det vil sige, at uddannelsen enten  

 skal være oprettet ved lov eller i henhold til lov, eller at det pågældende  

 lands nationale uddannelsesmyndigheder skal have anerkendt uddannelsen eller  

 uddannelsesinstitutionen.
Dokumentation for, at der er tale om en anerkendt  

 uddannelse, må ansøgeren i givet fald selv fremskaffe, og såfremt  

 oversættelse er nødvendig, er det også ansøgeren selv, der må fremskaffe en  

 autoriseret oversættelse til dansk.
Der gøres opmærksom på, at med hensyn til videregående uddannelser i  

 udlandet gælder bekendtgørelsens § 2, nr. 1, også.
Det indebærer, at  

 deltagelse i mellemlange og lange videregående uddannelser kun kan ske på  

 vilkår, der svarer til bestemmelserne om åben uddannelse herhjemme, og det  

 vil bl. a. sige mod betaling af deltagergebyr.
For korte videregående  

 uddannelser gælder, at der enten skal være tale om et uddannelsesforløb, som  

 ikke kræver et forudgående videregående uddannelsesforløb, eller at der også  

 for disse uddannelsers vedkommende opkræves deltagerbetaling, se i øvrigt  

 nedenfor.
Hvilke uddannelser er ikke omfattet? Til § 2, nr. 1. Med denne bestemmelse er det klargjort, at  

 uddannelsesorlov og uddannelsesgodtgørelse ikke umiddelbart kan anvendes til  

 mellemlange og lange videregående uddannelser, uanset inden for hvilket  

 ministeriums lovgivning disse uddannelser er oprettet, og uanset på hvilken  

 uddannelsesinstitution de udbydes.
Kun i de tilfælde, hvor uddannelsen  

 udbydes efter lov om åben uddannelse (inden for Undervisningsministeriets  

 område) eller efter tilsvarende lovgivning (hvilket kan være tilfældet for  

 uddannelser inden for andre ministeriers områder), vil det være muligt at  

 anvende uddannelsesorlov eller uddannelsesgodtgørelse til en mellemlang eller  

 lang videregående uddannelse.
Spørgsmålet om sidefag, bifag og overbygningsuddannelser, der formelt har  

 status som korte, videregående uddannelser, har givet anledning til tvivl.  

 Det siges derfor nu i bekendtgørelsen, at hvis det er muligt at deltage i  

 disse uddannelser uden andre forudsætninger end en uddannelse afsluttet på  

 erhvervsuddannelsesniveau eller en gymnasial uddannelse, er det også  

 umiddelbart muligt at opnå uddannelsesgodtgørelse eller orlov til uddannelse  

 til forløbene.
Er der derimod tale om, at der kræves en forudgående  

 videregående uddannelse, således at der reelt bliver tale om efter- og  

 videreuddannelse, er det kun muligt at opnå orlov til uddannelse og  

 uddannelsesgodtgørelse til disse forløb, hvis de udbydes som åben uddannelse.
I tvivlstilfælde påhviler det ansøgeren selv af skaffe dokumentation -  

 evt. ved uddannelsesstedets hjælp - for, at den ønskede uddannelse udbydes  

 efter lov om åben uddannelse eller tilsvarende lovgivning.
Et afgørende  

 kriterium for, om der er tale om åben uddannelse el. lign., vil under alle  

 omstændigheder være, om der er deltagerbetaling knyttet til uddannelsen.
Et  

 andet kriterium vil være, at der er tale om en offentligt godkendt uddannelse  

 i henhold til særlig lovgivning.
 Det bemærkes, at for uddannelsesorlovens vedkommende gælder ydermere den  

 betingelse, at der skal være tale om heltidsundervisning (d.v.s minimum 20  

 timer pr. uge), så i de tilfælde, hvor en mellemlang eller lang videregående  

 uddannelse kun udbydes på deltid efter reglerne om åben uddannelse, vil der  

 ikke kunne bevilges uddannelsesorlov til uddannelsen.
Med hensyn til Dansk Uddannelses Nomenklatur bemærkes, at denne ikke altid  

 er helt opdateret.
Hvis derfor en ansøger kan dokumentere, f. eks. gennem  

 kontakt til Undervisningsministeriet, at der er sket ændringer i  

 klassificeringen af en bestemt uddannelse, er det denne nyere klassificering,  

 der skal lægges til grund ved afgørelsen af, om uddannelsen kan anses for at  

 være en mellemlang eller lang videregående uddannelse.
For så vidt angår uddannelser under Kulturministeriet inden for skuespil,  

 film og museum, er Dansk Uddannelses Nomenklatur ikke korrekt, og ansøgeren  

 må derfor rette henvendelse til Kulturministeriet i de konkrete tilfælde.
Det  

 er Kulturministeriets vurdering der er afgørende for, om uddannelsen  

 berettiger til uddannelsesgodtgørelse eller uddannelsesorlov.
Til § 2, nr. 2. En virksomhed kan ikke anvende uddannelsesorlov til  

 interne, virksomhedsrekvirerede, lukkede kurser, som udelukkende retter sig  

 imod virksomhedens medarbejdere.
Det karakteristiske for disse kurser er, at  

 de både er bestilt og betalt af virksomheden, og at der reelt ikke er adgang  

 for andre deltagere.
Det er ikke afgørende hvor kurset afvikles.
Det betyder, at hvis et kursus  

 kun er beregnet for en bestemt virksomheds medarbejdere (herunder ejere,  

 medhjælpende ægtefæller m.m.), har det fortsat status som et  

 virksomhedsrekvireret kursus, selv om det afvikles på en offentlig  

 institution, f. eks. en erhvervsskole.
I tilfælde, hvor to eller flere virksomheder, herunder offentlige  

 institutioner (f. eks. en del af forvaltningen i en kommune), går sammen om  

 at rekvirere kurser til deres medarbejdere, vil der stadig være tale om  

 virksomhedsrekvirerede kurser.
Kun hvor et kursus helt reelt er åbent for  

 andre deltagere, og hvor kurset annonceres offentligt på sædvanlig måde i god  

 tid inden kursusstart, og hvor der er afsat mere end et symbolsk antal  

 pladser på kurset til, at også andre end de involverede virksomheders  

 medarbejdere kan deltage, kan kurset anses for ikke at være  

 virksomhedsrekvireret.
 Det ovennævnte gælder ikke, når virksomhedsinterne, herunder  

 virksomhedsrekvirerede kurser, der retter sig imod indehavere og ansatte i  

 virksomheden, er led i et jobrotationsprojekt.
Et jobrotationsprojekt er karakteriseret ved, at der ydes støtte inden for  

 rammerne af lov om en aktiv arbejdsmarkedspolitik, og det er en forudsætning  

 for støtten, at afløserne er ledige.
Det er derimod ikke en betingelse for  

 udbetaling af orlovsydelse under uddannelsesorlov i almindelighed, at  

 eventuelle afløsere er ledige.
 Der kan ikke angives retningslinier for, hvor mange afløsere der skal  

 ansættes i forbindelse med et jobrotationsprojekt, men der bør være et  

 rimeligt forhold imellem antallet af medarbejdere, som skal på kursus, og  

 antallet af afløsere, der ansættes.
Til § 3. Formålet med denne bestemmelse er i højere grad at erhvervsrette  

 anvendelsen af uddannelsesorloven, og at afskære rent interessebetonet  

 deltagelse i uddannelsesforløb.
Der skal anlægges en helt konkret vurdering  

 af, om et givet uddannelsesforløb kan anses for erhvervsrettet, og dermed kan  

 give orlov til uddannelse, eller om det må anses for hobby- og  

 fritidsbetonet, og dermed ikke give adgang til orlov, og det er derfor den  

 enkelte ansøgers individuelle forhold, der er afgørende.
Der kan forekomme afgrænsningstilfælde, hvor en person ønsker at deltage i  

 en uddannelse, der ikke har tilknytning til det aktuelle erhverv eller den  

 uddannelse, den pågældende tidligere har gennemgået, men hvor motivet til at  

 vælge uddannelse er et ønske om at skifte erhverv.
Såfremt uddannelsesvalget  

 må anses for relevant i forhold til et erhvervsskifte, vil der kunne  

 bevilliges orlov til uddannelsen.
 Til § 4. Bestemmelsen tilsigter at præcisere, at en række efter- og  

 videreuddannelsesforløb, der fortrinsvis retter sig imod offentligt ansatte,  

 ikke kan tages med uddannelsesgodtgørelse eller orlov til uddannelse, med  

 mindre forløbene udbydes som åben uddannelse.
 Dispensationsbestemmelser.
Til § 5. Som nævnt oven for er hovedreglen, at der kun kan bevilges op til  

 24 ugers uddannelsesorlov til kurser hos oplysningsforbund og på dag- og  

 folkehøjskoler.
Der kan imidlertid i helt særlige tilfælde være et behov for  

 at fravige hovedreglen og bevillige et længerevarende forløb, nemlig i den  

 situation, hvor den pågældende har specielle vanskeligheder på  

 arbejdsmarkedet.
Et område for mulige dispensationer kan være kurser, som udbydes på Amtets  

 vegne, for voksne med læsevanskeligheder, eller danskkurser for flygtninge og  

 indvandrere, og dispensation vil også kunne gives, såfremt der er tale om  

 særlige kurser for handicappede.
Dispensationen fra den tidsmæssige  

 begrænsning bør kun gives, hvis det er overvejende sandsynligt, at den  

 pågældende vil have stor gavn af et længerevarende forløb.
 Det bemærkes, at Arbejdsmarkedsrådene skal udarbejde nærmere  

 retningslinier til brug for Arbejdsformidlingens administration af  

 bestemmelsen på samme måde som nævnt nedenfor under § 6.
Til § 6. Bestemmelsen er overført stort set uændret fra de tidligere  

 bekendtgørelser og betyder, at Arbejdsformidlingen ved bevilling af  

 uddannelsesgodtgørelse kan fravige bekendtgørelsens regler for  

 uddannelsesvalget.
Arbejdsformidlingen kan således bevilge  

 uddannelsesgodtgørelse til uddannelser, der ikke er omfattet af  

 bestemmelserne i § 1, og fravige § 2, nr. 1, og § 4.
 Der kan ikke ske fravigelse i forbindelse med uddannelsesorlov.
 Baggrunden for, at Arbejdsformidlingen har mulighed for at bevilge  

 uddannelsesgodtgørelse til uddannelser, der ikke er omfattet af § 1, og  

 fravige § 2, nr. 1, og § 4 (i alle tilfælde ud fra et konkret skøn over den  

 lediges ønsker og forudsætninger samt arbejdsmarkedets behov, og med baggrund  

 i retningslinier fastsat af Arbejdsmarkedsrådet), skal søges i et principielt  

 arbejdsmarkedspolitisk hensyn.
Der vil kunne opstå situationer, hvor voksne lediges beskæftigelseschancer  

 skønnes at kunne forbedres væsentligt, såfremt de pågældende får mulighed for  

 f. eks. at afslutte eller påbegynde en mellemlang eller lang videregående  

 uddannelse.
Der kan f. eks. være tale om ledige, som skønnes at have behov  

 for økonomisk at blive hjulpet i gang med en uddannelse, som så senere kan  

 afsluttes med SU eller under åben uddannelse el. lign.
Der kan også være tale  

 om ledige, som tidligere har været i gang med en uddannelse, men som af  

 personlige eller andre årsager har afbrudt uddannelsen.
Arbejdsformidlingen kan i det hele fravige § 1. Det giver bl. a. mulighed  

 for, at Arbejdsformidlingen kan tilrettelægge uddannelsesforløb, herunder  

 uddannelsespraktik i en virksomhed, for en ledig, der ansættes som  

 erstatningsarbejdskraft for en person på orlov.
Ligeledes kan der være tale  

 om, at Arbejdsformidlingen rekvirerer uddannelse fra private firmaer, faglige  

 organisationer m.m.
 Arbejdsmarkedsrådene skal udarbejde nærmere retningslinier for  

 Arbejdsformidlingens administration af bestemmelsen i § 6. Retningslinierne  

 skal være udformet som prioriteringsregler, men må ikke have karakter af  

 egentlige, ufravigelige regler, idet Arbejdsformidlingen skal kunne foretage  

 en konkret vurdering i hvert enkelt tilfælde.
 Ikrafttrædelses- og overgangsbestemmelser.
 Til § 7, stk. 2 og 3. Bestemmelserne skal sikre, at personer, der enten  

 allerede er i gang med et forløb, eller har en berettiget og konkret  

 forventning om at kunne påbegynde et sådant, fortsat er omfattet af de  

 tidligere gældende regler.
 Arbejdsministeriets vejledning nr. 197 af 10. december 1996 bortfalder med  

 virkning fra den 1. marts 1998.
Arbejdsministeriet, den 27. februar 1998 Jytte Andersen / Merete Vinje Bilag I det følgende vises en oversigt (i hovedtræk) over de uddannelser, der i  

 henhold til denne bekendtgørelse kan give uddannelsesgodtgørelse og orlov til  

 uddannelse.
Der gøres udtrykkeligt opmærksom på, at denne oversigt kun er  

 vejledende og ikke udtømmende:
1. Uddannelse på folkeskoleniveau (almen  

 voksenuddannelse) 2. Almen gymnasial uddannelse (gymnasium, hf) 3. Erhvervsgymnasial uddannelse (hhx, htx) 4. Erhvervsrettede ungdomsuddannelser (herunder  

 erhvervsuddannelser, tilrettelagt for voksne) 5. Grundlæggende social- og sundhedsuddannelser 6. Arbejdsmarkedsuddannelser 7. Korte videregående uddannelser (f.eks.  

 byggetekniker, maskintekniker, miljøtekniker, tekstil- og  

 beklædningstekniker, datamatikeruddannelsen, laborantuddannelsen, visse  

 erhvervssproguddannelser på handelshøjskoler, overbygningsuddannelser på  

 landbrugsuddannelsen og jordbrugstekniker osv).
 8. Mulighed for uddannelsesorlov i 24 uger af de 52  

 uger til forløb på daghøjskoler.
 9. Mulighed for uddannelsesorlov i 24 uger af de 52  

 uger til forløb på folkehøjskoler.
10. Forløb på voksenuddannelsescentrene 11. Forløb under åben uddannelse eller på tilsvarende  

 vilkår 12. Mulighed for uddannelsesorlov i 24 uger af de 52  

 uger til forløb udbudt af folkeoplysningsforbund.
 13. Kommunale uddannelser og uddannelsesaktiviteter  

 udbudt af Den kommunale Højskole, Dansk Kommunalkursus og Danmarks  

 Forvaltningshøjskole, dog begrænset til personer med højst  

 erhvervsuddannelsesniveau.
 14. Erhvervsministeriets/Søfartsstyrelsens uddannelser  

 (f. eks. skibsassistent, kystskipper, vagthavende styrmand, skibsmaskinist,  

 sætteskipper og fiskeskipper, samt maritimt forberedelseskursus,  

 efteruddannelseskurser af mindst en uges varighed og forberedelse til prøven  

 som skibskok), dog ikke den tre-årige skibsføreruddannelse og den tre-årige  

 maskinmesteruddannelse.
