(radio- og fjernsynslicens) I medfør af § 14, stk. 2 og stk. 3, jf. § 7, og § 21 i lovbekendtgørelse  

 nr. 451 af 25. juni 1987 om radio- og fjernsynsvirksomhed fastsættes efter  

 forhandling med socialministeriet følgende bestemmelser om betaling af afgift  

 til Danmarks Radio (Radiofonden) for benyttelse af radiofoni- og  

 fjernsynsmodtagere:
 Afgifternes omfang m.v.
 § 1.  Afgifterne til Danmarks Radio er fra 1. januar  

 1988:
---------------------------------------------------------------- ---------------------------------------------------------------- Stk. 2.  Hvis momsprocenten ændres, afrundes  

 afgiftsbeløbene til nærmeste beløb i hele kroner.
 Stk. 3.  Afgift betales således:
Modtagere § 2.  Ved radiofoni- eller fjernsynsmodtagere forstås  

 anlæg, der gengiver lyd- eller billedprogrammer spredt ved hjælp af  

 radioanlæg.
Anlæg, der gengiver samme program på flere højttalere eller  

 billedskærme i samme rum, anses for een modtager.
 Stk. 2.  En modtager er benyttet/opstillet, når den er i  

 stand til at gengive radiospredte lyd- eller billedprogrammer.  

 Benyttelsen/opstillingen anses som ophørt, når der er truffet sådanne  

 foranstaltninger - ud over almindelig afbrydelse af el- og antenneforbindelse  

 - ved anlægget, at det tydeligt fremgår, at det ikke kan gengive radiospredte  

 programmer.
 Stk. 3.  Radio- og fjernsynsapparater tilknyttet andet  

 elektronisk udstyr, f.eks. båndoptagere, videooptagere,  

 tekstbehandlingsanlæg, dataanlæg o.lign. anses for modtagere, medmindre der  

 er foretaget sådanne indgreb, at modtageren ikke kan gengive radiospredte  

 lyd- eller billedprogrammer.
 Stk. 4.  Danmarks Radio, licenskontoret, kan forlange  

 dokumentation for at de foranstaltninger/indgreb, der er nævnt i stk. 2 og 3,  

 er foretaget.
Afgiftspligten § 3.  Afgiftspligten påhviler indehaveren/brugeren,  

 uanset om modtageren er ejet, lejet, lånt eller opstillet på prøve.
 Stk. 2.  Afgiftspligten indtræder ved modtagerens  

 opstilling, uanset den nærmere benyttelse af modtageren, herunder hvilken  

 kanal man i almindelighed vælger.
Stk. 3.  Afgiftspligten indtræder den 1. i måneden  

 efter, at modtageren er opstillet.
Pligten indtræder dog i umiddelbar  

 fortsættelse af en tidligere afgiftspligt, når licenshaveren eller medlemmer  

 af husstanden tilmelder en tilsvarende modtagertype inden 3 måneder efter  

 afmelding.
 Stk. 4.  Afgiftspligten bortfalder med udgangen af den  

 måned, hvori benyttelsen ophører, jf. dog § 2, stk. 2 og § 4, stk. 4.
Til- og afmelding § 4.  Indehaveren/brugeren af en modtager skal inden  

 14 dage efter opstillingen oplyse - fulde navn - personnummer - adresse og evt. opkrævningsadresse - opstillingsdato - modtagerens art til Danmarks Radio, licenskontoret, Valdemarsgade 8, 1665 København V.
Virksomheder og institutioner skal desuden oplyse virksomhedens - SE-nummer, - momsnummer og - telefonnummer.
 Stk. 2.  Ved tilmelding, herunder ændring af  

 modtagertype, kan afgift for den resterende del af afgiftsperioden reguleres  

 særskilt eller ved førstkommende ordinære opkrævningstermin.
Stk. 3.  Hvis tilmelding ikke er sket rettidigt,  

 beregnes efterbetaling med de afgifter, der er gældende på det tidspunkt,  

 hvor afgiftspligten konstateres.
Danmarks Radio kan se bort herfra ved  

 kortvarig forsinkelse af tilmelding.
Stk. 4.  Afmelding skal ske skriftligt til Danmarks  

 Radio, licenskontoret.
Afmelding har tidligst virkning fra udgangen af den  

 måned, hvori licenskontoret modtager afmeldingen.
 Stk. 5.  Ved afmelding tilbagebetales for meget betalt  

 afgift.
Husstandslicens § 5.  En husstandslicens betales med en afgift  

 halvårligt forud.
Indtræder afgiftspligten i løbet af et halvår, betales der  

 pr. måned 1/6 af den afgift, som er nævnt i § 1.
 Afgiften dækker den private benyttelse af husstandens modtagere i:
- bolig(er) - fritidsbolig(er) - biler - både - egne modtagere under midlertidigt ophold uden for hjemmet med henblik på  

 uddannelse på ungdoms-, efter-, kost- og højskoler - egne batteridrevne modtagere på arbejdspladsen jf. § 13, stk. 5.
 Stk. 2.  Der betales:
- farvefjernsynsafgift, når der benyttes farvefjernsynsmodtager.
Afgiften  

 dækker herudover eventuel brug af sort/hvide fjernsynsmodtagere og  

 radiomodtagere - sort/hvid fjernsynsafgift, når der benyttes sort/hvid fjernsynsmodtager.  

 Afgiften dækker herudover eventuel brug af radiomodtagere - radioafgift, når der alene benyttes radiomodtagere.
Stk. 3.  En husstand omfatter licenshaveren, hans/hendes  

 samlevende ægtefælle eller samlever i ægteskabslignende samlivsforhold og  

 deres hjemmeboende børn under 24 år.
Beboere i kollektiver, bofællesskaber og  

 kollegier, der har opstillet modtagere i eget rum, betaler selvstændig  

 husstandslicens.
Endvidere betales selvstændig husstandslicens for modtagere  

 i selvstændige (beskyttede) boliger.
Betalingsfrister § 6.  Halvårlig husstandslicens forfalder forud 1.  

 januar og 1. juli og skal betales senest 10. januar og 10. juli.
Hvis den 10.  

 er en lørdag eller søndag betales beløbet den efterfølgende hverdag.
 Stk. 2.  Hvis afgiften betales for sent, men før  

 udsendelse af rykkeropkrævning, betales der een tillægsafgift, jf. § 1.  

 Tillægsafgiften opkræves på næste indbetalingskort.
 Stk. 3.  Hvis afgiften ikke er indbetalt senest 10.  

 februar/10. august udsendes 1. rykkeropkrævning, der omfatter afgiftsbeløbet  

 og to tillægsafgifter.
 Stk. 4.  Hvis afgiften ikke er indbetalt senest 10.  

 marts/10. september udsendes 2. rykkeropkrævning, der omfatter afgiftsbeløbet  

 og tre tillægsafgifter.
Stk. 5.  Hvis afgiften og tillægsafgifter stadig ikke er  

 betalt fuldt ud, sendes kravet til fogedretten til retslig inkasso, jf.  

 retsplejelovens kap. 45-47 samt skatteinddrivelsesloven.
Omkostninger i  

 forbindelse med for sen betaling påhviler skyldneren.
 Stk. 6.  Ved tilmelding udenfor ovennævnte ordinære  

 forfalds- og opkrævningsterminer jf. § 4, stk. 2, fastsætter Danmarks Radio  

 tilsvarende betalingsfrister og rykkerprocedurer.
Stk. 7.  Postvæsenets stempel på giroindbetalingskortet  

 eller kvittering fra postgirokontoret er gyldig kvittering.
Ved brug af egen  

 girokonto er krediteringsdatoen afgørende for om indbetaling er sket  

 rettidigt.
Afgiftsnedsættelser og -fritagelser § 7.  Danmarks Radio kan efter ansøgning bevilge  

 pensionister fritagelse for radioafgift og nedsættelse til halv  

 fjernsynsafgift, hvis pensionisten modtager social pension med fuldt  

 pensionstillæg efter den til enhver tid gældende lov om sociale pensioner.
 Stk. 2.  I ganske særlige tilfælde kan der bevilges  

 fritagelse for hele fjernsynsafgiften.
Stk. 3.  Fritagelsen bortfalder, såfremt den i stk. 1  

 stillede betingelse ikke længere er opfyldt.
Pensionisten har pligt til at  

 give Danmarks Radio, licenskontoret, meddelelse herom.
 Stk. 4.  Skema til ansøgning om fritagelse/nedsættelse  

 fås hos Danmarks Radio, licenskontoret, Valdemarsgade 8, 1665 København V.
 § 8.  Fritaget for afgift er modtagere, der benyttes  

 til privat brug af diplomatiske eller udsendte konsulære repræsentationers  

 egne statsborgere samt sådanne udenlandske statsborgere, der er tilknyttet  

 internationale organisationer med hvilke, der er indgået en værtsaftale med  

 Danmark.
 Stk. 2.  Danmarks Radio, licenskontoret, kan forlange  

 dokumentation for statsborgerskab og ansættelsesforhold.
Institutionslicens § 9.  Institutionslicens betales med een afgift årlig  

 forud, idet - en farvefjernsynsafgift dækker indtil 5 fjernsynsmodtagere, hvoraf et  

 apparat er farvefjernsynsmodtager, og indtil 5 radiomodtagere - en sort/hvid fjernsynsafgift dækker indtil 5 sort/hvide  

 fjernsynsmodtagere og indtil 5 radiomodtagere - en radioafgift dækker indtil 5 radiomodtagere.
 Indtræder afgiftspligten i løbet af året, betales pr. måned 1/12 af det  

 afgiftsbeløb, der er nævnt i § 1.
 Stk. 2.  Institutionslicens dækker modtagere, der  

 benyttes i døgninstitutioner m.v., som nævnt i stk. 3.
 Stk. 3.  Efter ansøgning kan nedenstående sociale  

 døgninstitutioner, der drives af det offentlige eller med mindst 50 pct.  

 offentligt tilskud til driftsomkostningerne, få institutionslicens:
- sygehuse - plejehjem - børnehjem - ungdomshjem - forsorgshjem - fængsler - døgninstitutioner for personer med vidtgående fysiske eller psykiske  

 handicaps.
§ 10.  Institutioner skal ikke til- og afmelde hver  

 enkelt modtager, jf. § 4. Institutioner skal hvert år indberette det antal  

 modtagere, der er opstillet pr. 1. januar.
Danmarks Radio, licenskontoret,  

 sender hvert år i december måned indberetningsskemaer til institutionerne.  

 Skemaerne skal være returneret i udfyldt stand senest den 15. januar i det  

 følgende år.
 § 11.  Afgift for et kalenderår beregnes på grundlag  

 af det pr. 1. januar opstillede antal modtagere.
Betalingsfrister § 12.  Afgift for et kalenderår forfalder til betaling  

 pr. 1. april og skal betales senest 10. april.
Hvis sidste rettidige  

 indbetalingsdag er en lørdag eller søn- og helligdag kan beløbet betales den  

 efterfølgende hverdag.
Ved betaling efter 10. april/10. maj/10. juni betales  

 tillægsafgift for hvert enkelt afgiftsbeløb efter reglerne i § 6. Disse  

 tillægsafgifter kan opkræves løbende.
Erhvervslicens § 13.  Erhvervslicens betales med en afgift årligt  

 forud for hver enkelt modtager.
Indtræder afgiftspligten i løbet af året,  

 betales pr. måned 1/12 af det afgiftsbeløb, som er nævnt i § 1.
 Stk. 2.  Erhvervslicens dækker benyttelse af modtagere  

 f.eks. opstillet i:
 - private eller offentlige virksomheder/institutioner og deres køretøjer,  

 både m.v.
- dag- og undervisningsinstitutioner - arbejds- og opholdsrum til brug for personalet i de i kap. 3 nævnte  

 døgninstitutioner - hoteller - kursus- og feriecentre - udlejningssommerhuse.
Stk. 3.  Erhvervslicens betales for modtagere, der er  

 opstillet af virksomheder/institutioner i gæsteboliger og lign., der  

 vederlagsfrit stilles til rådighed til midlertidigt ophold.
Danmarks  

 Radio,licenskontoret, kan forlange dokumentation herfor.
 Stk. 4.  Erhvervslicens betales for modtagere, der er  

 opstillet i fællesrum i kollektiver og lign. bofællesskaber samt kollegier.
Stk. 5.  Den private brug af ansattes egne,  

 batteridrevne modtagere på arbejdspladsen, dækkes af den ansattes  

 husstandslicens, jf. § 5 stk. 1. Benyttes modtageren af virksomheden, eller  

 installerer de ansatte egne lysnetmodtagere, betales herfor erhvervslicens,  

 for hvilken virksomheden hæfter.
Tilsvarende gælder modtagere installeret af  

 ansatte i virksomhedens køretøjer.
Stk. 6.  Virksomheder/institutioner, der benytter 30  

 eller flere radio- og TV-apparater, skal hvert år i december måned indberette  

 til Danmarks Radio, licenskontoret, hvor mange apparater, der var opstillet  

 pr. 1. januar, 1. april, 1. juli og 1. oktober i det forløbne år.
Danmarks  

 Radio, licenskontoret, udsender i december måned skemaer, der skal returneres  

 senest den 15. januar i det følgende år.
Licens for det følgende år beregnes  

 på grundlag af det antal apparater, der i gennemsnit var opstillet i  

 virksomheden/institutionen i det forløbne år.
 Stk. 7.  Fritaget for afgift og for tilmelding i henhold  

 til § 4 er:
- modtagere hos radio- og tv-handlere til brug ved salg og demonstration  

 af radio- og tv-modtagere - modtagere opstillet til brug ved produktion og reparation af radio- og  

 tv-udstyr, herunder produktion af programmer og kopier heraf - modtagere i diplomatiske og udsendte konsulære repræsentationer - modtagere opstillet i internationale organisationer med hvilke, der er  

 indgået en værtsaftale med Danmark - batteridrevne radiomodtagere i høreværn - modtagere opstillet til operativ brug under forsvarsministeriets  

 myndighedsområde - modtagere opstillet til operativ brug under civilforsvaret - radiomodtagere i beredskabslagre o.lign. under offentligt  

 myndighedsområde.
Betalingsfrister § 14.  Afgift for et kalenderår forfalder til betaling  

 pr. 1. april og skal betales senest 10. april.
Hvis sidste rettidige  

 indbetalingsdag er en lørdag eller søn- og helligdag, kan beløbet betales den  

 efterfølgende hverdag.
Ved betaling efter 10. april/10. maj/10. juni betales  

 tillægsafgift for hvert enkelt afgiftsbeløb efter reglerne i § 6. Disse  

 tillægsafgifter kan opkræves løbende.
Oplysningspligt og bødebestemmelser § 15.  Virksomheder, herunder auktionsledere og  

 auktionsholdere, der sælger/udlejer radioog/eller fjernsynsmodtagere skal  

 give Danmarks Radio, licenskontoret, oplysning om fulde navn og adresse på  

 hver enkelt køber eller lejer af modtagere samt dato for salget/udlejningen.  

 Meddelelse om månedens salg/udlejning skal indsendes inden udgangen af den  

 følgende måned.
 § 16.  Det straffes med bøde efter § 22 i lov om  

 radio- og fjernsynsvirksomhed, hvis pligten til at indberette opstilling,  

 salg eller leje iflg. §§ 4, 10, 13 og 15 ikke opfyldes.
Ikrafttrædelses- og overgangsbestemmelser § 17.  Bekendtgørelsen træder i kraft den 1. januar  

 1988.
 Stk. 2.  Bestemmelser om afgift til TV 2 vil blive  

 bekendtgjort senere.
 § 18.  Forhøjelsen af afgiften pr. 1. januar 1988, som  

 er nævnt i § 1, stk. 1, er tiltrådt af Finansudvalget den 25. maj 1987. (AKT  

 261).
 § 19.  Bekendtgørelse nr. 915 af 16. december 1986 om  

 radio- og fjernsynsafgift ophæves.
