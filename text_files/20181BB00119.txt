Fremsat den 1. marts 2019 af Kirsten Normann Andersen (SF) og Jacob Mark (SF) Forslag til folketingsbeslutning om hjemmel til kommuner til etablering af gratis wi-fi til gavn for borgere og erhvervsliv Folketinget pålægger regeringen at tage initiativ til, at der skabes hjemmel for kommunerne til at etablere wi-fi på offentligt tilgængelige steder og give offentligheden gratis adgang hertil.
Bemærkninger til forslaget Der kan være mange gode grunde til at etablere gratis offentlig wi-fi på udvalgte offentlige arealer i en kommune.
Det kan være mere bekvemt og billigere for borgerne end træk på data over mobilnettet og attraktivt i forhold til turister, hjemløse m.fl.
 Ankestyrelsen har imidlertid i en afgørelse af 18. januar 2019 om en kommunes betaling for gratis wi-fi fastslået, at der i dag mangler hjemmel til, at en kommune  aktuelt Silkeborg  kan etablere denne service over for borgere og erhvervsliv (Ankestyrelsens brev af 18. januar 2019 til Silkeborg Kommune om betaling for gratis wi-fi, j.nr. 2016-65230 (https://ast.dk/filer/tilsynet/nyhedsbrev/nyhedsbreve-2019/nyhedsbrev-januar-2019/gratis-wi-fi.pdf)). Det ønsker forslagsstillerne at rette op på med dette beslutningsforslag.
 Hvorvidt offentlig wi-fi er en god idé i en given kommune, og i hvor store områder det skal udbredes, mener forslagsstillerne trygt kan overlades til den enkelte kommune i dialog med kommunens borgere.
Skriftlig fremsættelse Kirsten Normann Andersen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om hjemmel til kommuner til etablering af gratis wi-fi til gavn for borgere og erhvervsliv.
(Beslutningsforslag nr.
B 119) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
