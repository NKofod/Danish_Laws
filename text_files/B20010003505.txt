Bekendtgørelse om tømning m.v.  

 af spånsiloer*) I medfør af § 20, stk. 2, § 39, stk. 1,  

 § 41, stk. 1, nr. 3, § 46 og § 84 i lov om  

 arbejdsmiljø, jf. lovbekendtgørelse nr. 784 af 11. oktober  

 1999, samt efter bemyndigelse i medfør af lovens § 73,  

 fastsættes:
Område § 1. Bekendtgørelsen gælder for  

 tømning, reparation og vedligeholdelse af spånsiloer, hvorfra  

 der afhentes træspåner og andet lignende træaffald, og  

 spånsiloer, der anvendes i forbindelse med fyringsanlæg.
 § 2. Bekendtgørelsen indeholder supplerende  

 bestemmelser til bl.a. bekendtgørelse om arbejdets udførelse,  

 bekendtgørelse om indretning af tekniske hjælpemidler og  

 bekendtgørelse om anvendelse af tekniske hjælpemidler.
Virksomheden, hvor siloen er opstillet § 3. Spånsiloer samt deres tilbehør  

 skal være indrettet, så de kan anvendes, vedligeholdes og  

 repareres sikkerheds- og sundhedsmæssigt fuldt forsvarligt.
 § 4. En spånsilo skal kunne tømmes,  

 uden at det er nødvendigt at åbne for adgang for personer.
 Stk. 2. En spånsilo skal være indrettet, så  

 brodannelse og anden sammenpakning af spåner kan fjernes udefra, f.eks.  

 gennem åbninger til nedstikning.
 Stk. 3. En spånsilo skal være forsvarligt  

 aflåst.
Stk. 4. Der skal udarbejdes en skriftlig arbejdsplan for  

 tømning m.v. af siloen i tilfælde af driftsforstyrrelser.
Planen  

 skal forefindes i virksomheden.
 Stk. 5. Der skal på siloen opsættes et skilt med  

 oplysninger om, hvem der skal kontaktes i tilfælde af  

 driftsforstyrrelser.
 § 5. Ansatte fra en fremmed virksomhed, der  

 udfører arbejde på virksomheden med tømning m.v., skal  

 have instruktion om særlige sikkerheds- og sundhedsforhold på  

 virksomheden, der har betydning for dette arbejde.
Virksomheden, der udfører arbejde med  

 tømning, vedligeholdelse og reparation § 6. Arbejde med tømning m.v. af  

 spånsiloer skal planlægges, tilrettelægges og  

 udføres således, at det er sikkerheds- og sundhedsmæssigt  

 fuldt forsvarligt.
 § 7. Arbejde med tømning af  

 spånsiloer skal foregå, uden at der åbnes for adgang for  

 personer.
Stk. 2. Dog er det tilladt at tømme en spånsilo,  

 der ikke er i drift, fra adgangsåbningen, hvis der er en vagtmand til  

 stede, når 1)	driftsforstyrrelser gør det umuligt at tømme  

 spånsiloen, uden at der åbnes for adgang for personer, eller 2)	spånsiloen er omfattet af overgangsbestemmelsen i § 13,  

 stk. 2.
 Stk. 3. Der må ikke udføres arbejde i en  

 spånsilo, som er i drift.
 Stk. 4. Kan det udefra med sikkerhed konstateres, at  

 spånsiloen næsten er tom, er det dog tilladt at åbne for  

 adgang for personer.
 § 8. Ved driftsforstyrrelser skal arbejdet straks  

 standses, og den virksomhed, hvor spånsiloen er opstillet, skal  

 kontaktes.
Oplysninger § 9. Virksomheden, hvor spånsiloen er  

 opstillet, og den, der udfører arbejde med tømning m.v. af en  

 spånsilo, skal efter anmodning give Arbejdstilsynet alle de  

 oplysninger, der er nødvendige for udøvelsen af tilsynet, jf.  

 arbejdsmiljølovens § 76.
Dispensation og klageadgang § 10. Direktøren for Arbejdstilsynet kan i  

 konkrete tilfælde tillade afvigelser fra denne bekendtgørelse,  

 hvor det på grund af en spånsilos særlige konstruktion,  

 anvendelse eller særlige forhold i øvrigt findes  

 forsvarligt.
 § 11. Afgørelser efter  

 bekendtgørelsen kan påklages efter § 81 i lov om  

 arbejdsmiljø.
Straffebestemmelser § 12. Medmindre højere straf er forskyldt  

 efter lov om arbejdsmiljø eller anden lovgivning, straffes med  

 bøde eller hæfte den, der 1)	overtræder §§ 3 - 9 2)	undlader at efterkomme påbud, der er meddelt for  

 overtrædelse af bekendtgørelsens bestemmelser, eller 3)	tilsidesætter vilkår for dispensationer i henhold til  

 bekendtgørelsen.
Stk. 2. For overtrædelse af § 3, § 4 og  

 §§ 6 - 8 kan der pålægges en arbejdsgiver bødeansvar,  

 selv om overtrædelsen ikke kan tilregnes ham som forsætlig eller  

 uagtsom.
For bødeansvaret fastsættes ingen  

 forvandlingsstraf.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelses- og overgangsbestemmelser § 13. Bekendtgørelsen træder i kraft  

 den 1. februar 2001.
 Stk. 2. For spånsiloer, der er taget i brug  

 første gang før den 1. februar 2001, træder § 4,  

 stk. 1 og 2 og § 7, stk. 1 dog først i kraft den 1.  

 februar 2002.
Arbejdstilsynet, den 22. januar 2001 Jens Jensen /Charlotte Skjoldager *)   

  Bekendtgørelsen er notificeret for Europa-Kommissionen i henhold til  

 direktiv 98/34/EF, som ændret ved direktiv 98/48/EF.
