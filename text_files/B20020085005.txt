Bekendtgørelse om ophør med  

 udøvelse af selvstændig  

 virksomhed som hovedbeskæftigelse I medfør af § 57, stk. 3, og § 58, stk. 1, nr.  

 2, litra a, i lov om arbejdsløshedsforsikring m.v., jf.  

 lovbekendtgørelse nr. 799 af 24. september 2002, fastsættes  

 efter forhandling med Landsarbejdsrådet:
Kapitel 1 Ophør af selvstændig virksomhed § 1. Bekendtgørelsen finder anvendelse for  

 medlemmer, der ophører med at drive selvstændig virksomhed som  

 hovedbeskæftigelse.
 Stk. 2. Selvstændig virksomhed, hvortil der er ydet  

 iværksætterydelse, etableringsydelse eller  

 igangsætningsydelse, er også omfattet af  

 bekendtgørelsen.
 § 2. Det personlige arbejde anses for  

 ophørt mere end midlertidigt, når medlemmet opfylder en af  

 betingelserne i §§ 3-16. Medlemmet skal være afmeldt offentlige  

 registre som selvstændig erhvervsdrivende, medmindre det  

 godtgøres, at registreringen ikke skyldes fortsat udøvelse af  

 selvstændig virksomhed.
Overdragelse eller lukning § 3. Et medlem anses for ophørt mere end  

 midlertidigt med det personlige arbejde i virksomheden, når medlemmet  

 dokumenterer, at virksomheden endeligt er overdraget eller lukket.
 Stk. 2. Et medlem kan anses for ophørt fra et tidligere  

 tidspunkt end den endelige overdragelse eller lukning, hvis medlemmet  

 dokumenterer at være afskåret fra fortsat at drive  

 virksomheden.
Stk. 3. Et medlem kan ved tvangsauktion anses for  

 ophørt i perioden indtil virksomhedens salg på tvangsauktion,  

 når medlemmet dokumenterer, at 1)	der er indgivet begæring om tvangsauktion, 2)	virksomheden er overtaget til brugeligt pant eller administration af  

 panthaver, 3)	virksomheden drives uden bistand fra medlemmet,  

 ægtefællen, samleveren eller umyndige børn, og 4)	medlemmet er fraflyttet ejendommen, hvis medlemmets bopæl har  

 været beliggende på samme adresse som virksomheden.
Stk. 4. Det er en betingelse for anvendelsen af stk. 3,  

 at medlemmet skriftligt erklærer sig indforstået med straks at  

 meddele a-kassen, hvis der sker ændringer i de forhold, der er  

 nævnt i stk. 3, nr. 1-4, herunder når virksomheden er solgt  

 på tvangsauktion.
Bestemmelsen finder ikke anvendelse ved overgang til  

 efterløn.
 Stk. 5. Et medlem kan ikke opfylde betingelserne i  

 stk. 1-4 ved overdragelse til ægtefælle, samlever eller  

 umyndige børn.
Bortforpagtning og udlejning § 4. Er en virksomhed ikke endeligt overdraget  

 eller lukket efter § 3, kan et medlem kun anses for ophørt mere  

 end midlertidigt med det personlige arbejde i virksomheden, hvis medlemmet  

 dokumenterer, 1)	at virksomheden er bortforpagtet, jf. stk. 2, eller 2)	at virksomheden er udlejet.
 Stk. 2. Ved bortforpagtning forstås i denne  

 bekendtgørelse en overdragelse af en brugsret til fast ejendom m.v.,  

 hvor der ydes vederlag for brugen, og hvor brugeren har ansvaret for driften  

 og retten til udbyttet af ejendommen.
 Stk. 3. Bortforpagtningen eller udlejningen skal ske ved en  

 skriftlig kontrakt, der er gensidigt uopsigelig i mindst 5 år.
 Stk. 4. Det er en forudsætning, at medlemmet ikke i  

 forpagtnings- eller lejeperioden er beskæftiget i virksomheden.
 Stk. 5. Et medlem kan ikke opfylde betingelserne i stk. 1  

 ved bortforpagtning eller udlejning til ægtefælle, samlever eller  

 umyndige børn.
 Stk. 6. Er den tidsmæssige betingelse i stk. 3 kun  

 opfyldt af medlemmet, kan medlemmet anses for ophørt mere end  

 midlertidigt med det personlige arbejde i virksomheden, når medlemmet  

 opfylder beskæftigelseskravet i § 20, stk. 2, nr. 2, efter  

 bortforpagtningen eller udlejningen.
 Stk. 7. Udløber forpagtnings- eller lejeperioden uden  

 at være blevet forlænget, anses medlemmet for at have genoptaget  

 arbejdet i virksomheden, medmindre medlemmet på  

 udløbstidspunktet opfylder en af de øvrige  

 ophørsbetingelser i denne bekendtgørelse.
Stk. 8. Hæves forpagtnings- eller lejekontrakten  

 før aftalt udløbsdato, anses medlemmet for at have genoptaget  

 arbejdet i virksomheden.
Skyldes aftalens bortfald forpagters eller lejers  

 forhold, anses medlemmet dog fortsat for ledig.
Det er en betingelse, at  

 virksomhedens drift er indstillet, og at medlemmet inden 3 måneder igen  

 har bortforpagtet eller udlejet virksomheden på de i stk. 3  

 angivne vilkår eller opfylder en af de øvrige  

 ophørsbetingelser i denne bekendtgørelse.
 Stk. 9. Direktøren for Arbejdsdirektoratet kan godkende  

 en lavere tidsgrænse end 5 år for brancher, hvor det er  

 sædvanligt med aftaler af kortere varighed.
Kapitel 2 Udtræden af en virksomhed, der videreføres  

 af ægtefællen eller medejere § 5. Et medlem, som udtræder af en  

 virksomhed, der fortsættes af ægtefællen, kan anses for  

 ophørt mere end midlertidigt, når medlemmets udtræden  

 skyldes påbegyndt lønarbejde på over 30 timer i gennemsnit  

 pr. uge.
Det er en betingelse, at lønarbejdet ikke på  

 forhånd er bestemt til at være tidsbegrænset.
Stk. 2. Ophør kan også anerkendes, når  

 medlemmet har haft lønarbejde i en tid, der sammenlagt svarer til  

 fagets fulde, sædvanlige arbejdstid i mindst 52 uger inden for de  

 seneste 65 uger.
Er der i forbindelse med medlemmets udtræden af  

 virksomheden sket en driftsomlægning, kræves alene  

 lønarbejde i en tid, der sammenlagt svarer til fagets fulde,  

 sædvanlige arbejdstid i 26 uger inden for de seneste 35 uger.
Stk. 3. Endvidere kan ophør anerkendes, når  

 medlemmet har haft lønarbejde i mindst 25 timer om ugen i 52 uger  

 inden for de seneste 65 uger forud for ledigmeldelsen.
Ophøret er dog  

 betinget af, 1)	at medlemmet ikke har været skattemæssigt registreret  

 som medarbejdende ægtefælle og ikke har arbejdet i virksomheden  

 inden for de seneste 5 år, og 2)	at medlemmet ikke i den i nr. 1 nævnte periode har modtaget  

 indtægter fra virksomheden.
 Stk. 4. Når en ægtefælle udtræder  

 efter stk. 1, kan direktøren for Arbejdsdirektoratet i  

 særlige, konkrete tilfælde efter indstilling fra a-kassen  

 dispensere fra kravet om mere end 30 timers lønarbejde i gennemsnit  

 pr. uge.
§ 6. Et medlem, som udtræder af en  

 virksomhed, der fortsættes af ægtefællen, kan anses for  

 ophørt mere end midlertidigt, når medlemmet har startet egen  

 selvstændig virksomhed.
Ophøret er betinget af, 1)	at medlemmet dokumenterer at have drevet den nye virksomhed i  

 væsentligt omfang i mindst 26 uger efter udtræden af den  

 tidligere virksomhed, 2)	at de 26 uger er optjent inden for en periode på 52 uger, 3)	at medlemmets virksomhed har været drevet uafhængigt af  

 ægtefællens virksomhed, 4)	at virksomhederne har haft forskellige CVR-nr., moms-nr. og adskilte  

 regnskaber, og 5)	at de to virksomheders indbyrdes uafhængighed, jf. nr. 3,  

 attesteres af en statsautoriseret eller registreret revisor for medlemmets  

 virksomhed, eller en særligt sagkyndig, jf. § 30 i  

 bekendtgørelse nr. 426 af 23. maj 2001 om støtteordning til  

 yngre jordbrugere.
§ 7. Et medlem, som på tro og love  

 erklærer at være udtrådt af en selvstændig  

 virksomhed, der fortsættes af ægtefællen, kan anses for  

 ophørt mere end midlertidigt, når medlemmet har afsluttet en  

 erhvervsmæssig uddannelse af mindst 18 måneders varighed, som  

 giver ret til optagelse i en a-kasse.
Uddannelsen skal være rettet mod  

 arbejdsfunktioner, som ikke udføres i den virksomhed, som medlemmet er  

 udtrådt af.
Medlemmet skal efter endt uddannelse være forsikret i  

 en a-kasse, der kan optage medlemmer med den pågældende  

 uddannelse.
§ 8. Et medlem, som udtræder af en  

 virksomhed, der fortsættes af ægtefællen, kan anses for  

 ophørt mere end midlertidigt, når medlemmets udtræden  

 skyldes, at medlemmets hidtidige arbejdsfunktioner er bortfaldet mere end  

 midlertidigt.
Der kan ses bort fra resterende, underordnede funktioner af  

 ringe omfang.
Medlemmets udtræden skal ske samtidig med funktionernes  

 bortfald.
§ 9. Et medlem, som udtræder af en  

 virksomhed, der fortsættes af ægtefællen, kan anses for  

 ophørt mere end midlertidigt, når medlemmets udtræden  

 skyldes, at medlemmets personlige arbejde samtidig overtages mere end  

 midlertidigt af anden arbejdskraft i virksomheden. Årsagen hertil skal  

 være, 1)	at der inden for de sidste 3 måneder er opstået et behov  

 i virksomheden for særlige, faglige kvalifikationer, eller 2)	at der er sket ændringer i virksomhedens  

 ejerforhold.
 Stk. 2. Det er en forudsætning for anvendelsen af  

 stk. 1, at medlemmets arbejdsfunktioner ikke overtages af  

 ægtefælle, samlever eller umyndige børn.
 § 10. Bestemmelserne i § 5, stk. 1-3, og  

 §§ 8 og 9 finder også anvendelse for et medlem, som udtræder  

 af en virksomhed, der fortsættes af medejere, uden at medlemmet har  

 afhændet sin del af virksomheden.
§ 11. Et medlem, som udtræder af en  

 virksomhed, der fortsættes af ægtefællen, kan anses for  

 ophørt mere end midlertidigt, hvis der på grund af medlemmets  

 udtræden ansættes ny arbejdskraft   bortset fra umyndige  

 børn   i virksomheden.
Det er en betingelse, 1)	at medlemmet skriftligt på tro og love erklærer at  

 være ophørt med at arbejde i virksomheden, 2)	at virksomhedens samlede lønudgift i hvert af de 2 seneste,  

 hele regnskabsår ikke har oversteget 15 gange mindstesatsen på  

 årsbasis på ophørstidspunktet, og 3)	at den nye arbejdskraft ifølge en skriftlig  

 ansættelsesaftale er ansat uden tidsbegrænsning og i mere end 30  

 timer pr. uge.
 Stk. 2. Medlemmet skal efter 6 måneder fremlægge  

 dokumentation for, at der er udbetalt løn til den nye arbejdskraft i  

 den pågældende periode.
Stk. 3. Ophører den nye arbejdskraft inden for 6  

 måneder, uden at stillingen genbesættes, anses medlemmet for at  

 have genoptaget arbejdet i ægtefællens virksomhed fra dette  

 tidspunkt, medmindre medlemmet nu opfylder en af de øvrige  

 ophørsbetingelser i denne bekendtgørelse.
Hvis den nye  

 arbejdskraft ophører inden for 6 måneder efter  

 ansættelsen, er medlemmet forpligtet til at oplyse a-kassen herom.
 § 12. Et medlem, som udtræder af en  

 virksomhed, der fortsættes af ægtefællen, kan anses for  

 ophørt mere end midlertidigt, når medlemmet dokumenterer, at  

 samlivet med ægtefællen er ophævet i forbindelse med  

 separation eller skilsmisse.
Stk. 2. Foreligger der ikke separation eller skilsmisse efter  

 stk. 1, kan medlemmet anses for ophørt i indtil 3 måneder  

 fra samlivsophævelsen.
Det er en betingelse, at medlemmet  

 fremlægger en bekræftelse fra Folkeregistret om fraflytning og en  

 erklæring fra medlemmets revisor, advokat eller landbrugskonsulent om,  

 at medlemmet er ophørt i virksomheden.
Bestemmelsen finder ikke  

 anvendelse ved overgang til efterløn.
 Stk. 3. Genoptages samlivet inden for en periode på 2  

 år, anses medlemmet for at være genindtrådt i virksomheden,  

 medmindre medlemmet dokumenterer, at beskæftigelsen i virksomheden ikke  

 er genoptaget.
Udtræden af en mindre virksomhed, der  

 videreføres af ægtefællen § 13. Et medlem, der sammen med  

 ægtefællen driver en virksomhed, hvor den samlede  

 lønudgift i hvert af de 2 seneste, hele regnskabsår har  

 været på et beløb, der er mindre end 2 gange mindstesatsen  

 på årsbasis på ophørstidspunktet, kan anses for  

 ophørt mere end midlertidigt, når medlemmet dokumenterer, at det  

 personlige arbejde fuldt ud er overtaget mere end midlertidigt af nyansat  

 arbejdskraft, bortset fra ægtefælle, samlever eller umyndige  

 børn.
Stk. 2. Ophører den nye arbejdskraft inden for 6  

 måneder, uden at stillingen genbesættes, anses medlemmet for at  

 have genoptaget arbejdet i ægtefællens virksomhed fra dette  

 tidspunkt, medmindre medlemmet nu opfylder en af de øvrige  

 ophørsbetingelser i denne bekendtgørelse.
Hvis den nye  

 arbejdskraft ophører inden for 6 måneder efter  

 ansættelsen, er medlemmet forpligtet til at oplyse a-kassen herom.
§ 14. Et medlem, som udtræder af en  

 virksomhed som nævnt i § 13, stk. 1, kan også anses for  

 ophørt mere end midlertidigt, når medlemmet dokumenterer at have  

 deltaget i driften af virksomheden som sin hovedbeskæftigelse i de 3  

 seneste, hele regnskabsår, og 1)	at omsætningen er faldet i hvert af de 2 seneste, hele  

 regnskabsår og med mindst 40 pct. i hele perioden, eller 2)	at omsætningen er faldet i det seneste, hele regnskabsår  

 med mindst 40 pct., og at der i forbindelse med medlemmets udtræden er  

 sket en væsentlig omlægning af driften.
§ 15. Et medlem, der sammen med  

 ægtefællen driver en virksomhed, hvori der inden for de to  

 seneste, hele regnskabsår ud over ægtefællerne kun har  

 været ansat een fuldtidsbeskæftiget person og een person under  

 uddannelse efter lov om erhvervsuddannelser, kan anses for ophørt mere  

 end midlertidigt, når der i forbindelse med medlemmets udtræden  

 er sket en driftsomlægning.
Efter omlægningen skal arbejdet kunne  

 udføres af den ene ægtefælle, een ansat  

 fuldtidsbeskæftiget person og een person under uddannelse efter lov om  

 erhvervsuddannelser.
§ 16. Et medlem, der sammen med  

 ægtefællen driver en virksomhed, hvori der ikke inden for de 2  

 seneste, hele regnskabsår har været andre beskæftiget, kan  

 anses for ophørt mere end midlertidigt, når der i forbindelse  

 med medlemmets udtræden er sket en driftsomlægning.
Medlemmet  

 skal dokumentere, at driftsomlægningen medfører, at der  

 bortfalder arbejdsopgaver, således at der efter omlægningen kun  

 er arbejde til een person.
§ 17. Ophør efter §§ 15 og 16, er  

 betinget af, 1)	at driftsomlægningen er væsentlig og varig, 2)	at arbejdsopgaver svarende til fuldtidsbeskæftigelse for een  

 person bortfalder ved medlemmets udtræden, og 3)	at der er samtidighed mellem driftsomlægningen og medlemmets  

 udtræden.
 Stk. 2. Medlemmet skal fremlægge dokumentation for, at  

 betingelserne i stk. 1 er opfyldt.
 § 18. Et medlem, der udtræder af en  

 virksomhed, der fortsættes af ægtefællen, efter reglerne i  

 kapitel 2, skal bringe sin eventuelle skattemæssige status som  

 medarbejdende ægtefælle til ophør.
Ind- eller genindtræden ved dødsfald § 19. Et medlem, som på grund af  

 ægtefællens dødsfald ind- eller genindtræder i en  

 virksomhed med det formål at afvikle, sælge eller bortforpagte  

 den, anses ikke for at drive selvstændig virksomhed, hvis dette sker  

 inden for højst 6 måneder.
 Stk. 2. Et medlem, der indtræder i  

 ægtefællens virksomhed, jf. stk. 1, skal dokumentere over  

 for a-kassen, at der er tale om afvikling, salg eller bortforpagtning af  

 virksomheden.
Stk. 3. Et medlem, der afvikler, sælger eller  

 bortforpagter en virksomhed, jf. stk. 1, kan modtage dagpenge mod  

 fradrag for den tid, medlemmet bruger på dette.
Fradraget skal ske  

 efter reglerne i bekendtgørelse om udøvelse af  

 selvstændig virksomhed som bibeskæftigelse.
Kapitel 3 Påbegyndt lønarbejde uden ophør af  

 selvstændig virksomhed § 20. Et medlem, der fortsætter med sit  

 personlige arbejde i virksomheden efter at have påbegyndt  

 lønarbejde, kan ikke anses for ledig, før betingelserne i  

 kapitel 1 og 2 er opfyldt, jf. dog stk. 2.
Stk. 2. Ved ledighed fra lønarbejdet vurderes retten  

 til dagpenge efter reglerne for medlemmer, der under ledighed har  

 bibeskæftigelse ved selvstændig virksomhed, når medlemmet  

 dokumenterer umiddelbart forud for ledigheden enten 1)	at have haft lønarbejde i en tid, der sammenlagt svarer til  

 fagets fulde, sædvanlige arbejdstid i mindst 52 uger inden for de  

 seneste 65 uger, eller 2)	at have haft lønarbejde i en tid, der sammenlagt svarer til  

 fagets fulde, sædvanlige arbejdstid i mindst 26 uger inden for de  

 seneste 35 uger, når der i umiddelbar tilknytning til  

 påbegyndelsen af lønarbejdet er sket en væsentlig  

 omlægning af driften, der har medført en reduktion af  

 arbejdsmængden i virksomheden.
 Stk. 3. Opgørelsen af medlemmets lønarbejde  

 inden for henholdsvis 65 uger og 35 uger foretages efter reglerne om  

 beregning af beskæftigelseskravet i lovens § 53, stk. 2.
Kapitel 4 Ikrafttræden m.v.
§ 21. Bekendtgørelsen træder i kraft  

 den 1. november 2002 1) Stk. 2. Bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse ophæves.
Arbejdsdirektoratet, den 16. oktober  

 2002 Jesper Hartvig Pedersen /Jørgen Kappel 1)   Der udarbejdes en  

 vejledning til bekendtgørelsen.
