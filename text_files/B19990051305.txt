Bekendtgørelse  

 om  

 valg af Repræsentantskabet for Rådet for Etniske Minoriteter  

 og valg af Rådet for Etniske Minoriteter I medfør af § 43, stk. 4, og § 44, stk. 6, i  

 lov nr. 474 af 1. juli 1998 om integration af udlændinge i Danmark  

 (integrationslov) fastsættes:
Kapitel 1 Repræsentantskabet for Rådet for Etniske  

 Minoriteter § 1. Hvert af de i integrationslovens § 42  

 nævnte integrationsråd vælger hvert fjerde år et  

 medlem til Repræsentantskabet for Rådet for Etniske minoriteter,  

 jf. integrationslovens § 43, stk. 2, 1. pkt.
 Stk. 2. Integrationsrådet vælger foruden et medlem  

 til repræsentantskabet en stedfortræder for denne.  

 Stedfortræderen deltager i repræsentantskabets møder i  

 tilfælde af medlemmets fravær.
 Stk. 3. Integrationsrådets valg af medlem og  

 stedfortræder til repræsentantskabet skal ske blandt de medlemmer  

 af integrationsrådet, der er udpeget blandt medlemmer af lokale  

 flygtninge- og indvandrerforeninger eller blandt andre tilsvarende personer i  

 kommunen, jf. integrationslovens § 43, stk. 2, 1. pkt.
 § 2. Integrationsrådets valg af medlem og  

 stedfortræder til repræsentantskabet sker ved flertalsvalg efter  

 reglerne i § 24, stk. 1, i lov om kommunernes styrelse.
 Stk. 2. Integrationsrådet giver snarest efter valget  

 Indenrigsministeriet underretning om valg af medlem og stedfortræder  

 til repræsentantskabet.
 § 3. Medlemmer og stedfortrædere  

 udtræder af repræsentantskabet ved fraflytning fra den kommune, i  

 hvilken kommunalbestyrelsen har udpeget den pågældende som medlem  

 af integrationsrådet.
Stk. 2. Hvis et medlem udtræder eller dør,  

 indtræder stedfortræderen.
Integrationsrådet vælger  

 snarest en ny stedfortræder.
 Stk. 3. Hvis en stedfortræder udtræder eller  

 dør, vælger integrationsrådet snarest en ny  

 stedfortræder.
 Stk. 4. Integrationsrådet giver snarest efter  

 indtræden af et nyt medlem eller efter valg af en ny  

 stedfortræder Indenrigsministeriet underretning herom.
 § 4. Valget af repræsentantskabets medlemmer  

 og stedfortrædere har virkning for kommunalbestyrelsens  

 funktionsperiode.
 Stk. 2. Valg til repræsentantskabet afholdes inden den  

 1. februar i året efter det år, hvori valg til  

 kommunalbestyrelsen afholdes.
 Stk. 3. Indenrigsministeriet indkalder til konstituerende  

 repræsentantskabsmøde senest den 1. marts i året efter det  

 år, hvori valg til kommunalbestyrelsen afholdes.
Kapitel 2 Rådet for Etniske Minoriteter § 5. Repræsentantskabet for Rådet for  

 Etniske Minoriteter vælger under det konstituerende  

 repræsentantskabsmøde blandt sine medlemmer 14 medlemmer til  

 Rådet for Etniske Minoriteter, jf. integrationslovens § 44,  

 stk. 1, 1. pkt.
 § 6. Valget til rådet foretages ved  

 forholdstalsvalg efter d Hondts metode på  

 repræsentantskabsmødet.
 Stk. 2. Medlemmerne af repræsentantskabet deles i de  

 grupper, hvori medlemmerne har anmeldt for mødelederen at ville stemme  

 sammen ved valget.
Stk. 3. Hver gruppes medlemstal deles med 1, 2, 3 osv.
De  

 herefter fremkomne kvotienter angiver den rækkefølge, i hvilken  

 de enkelte grupper kan vælge deres medlemmer.
Er to eller flere  

 kvotienter lige store, afgøres rækkefølgen ved  

 lodtrækning.
 Stk. 4. Når det antal repræsentanter, der  

 tilkommer de enkelte grupper, er bestemt, skal grupperne meddele  

 mødelederen, hvilke personer der vælges som medlemmer til de  

 pågældende pladser.
 Stk. 5. Giver en gruppe afkald på sin ret til at  

 få en eller flere repræsentanter, fordeles de ledigblevne pladser  

 mellem de andre grupper på den i stk. 3 nævnte  

 måde.
 § 7. Et medlem udtræder af rådet ved  

 udtræden af repræsentantskabet.
 Stk. 2. Hvis et medlem udtræder af rådet,  

 vælges et nyt medlem af den gruppe, der efter § 6 har valgt det  

 pågældende medlem.
Stk. 3. Udtræder medlemmet tillige af  

 repræsentantskabet eller dør, kan valg af et nyt medlem dog  

 først finde sted, når det integrationsråd, der har valgt  

 det pågældende medlem, har valgt et nyt medlem af  

 repræsentantskabet.
Det nye medlem henregnes til den gruppe, der efter  

 § 6 har valgt det medlem, som den pågældende træder i  

 stedet for.
§ 8. Valget af rådets medlemmer har virkning  

 for kommunalbestyrelsens funktionsperiode.
Valget har dog virkning, indtil  

 nyvalg af rådet har fundet sted.
Kapitel 3 Ikrafttrædelses- og overgangsbestemmelser § 9. Bekendtgørelsen træder i kraft  

 den 3. juli 1999.
 § 10. Integrationsrådet afholder tidligst  

 den 1. juli 1999 valg til repræsentantskabet, jf. integrationslovens  

 § 58, stk. 5.
 Stk. 2. Indenrigsministeriet indkalder til det første  

 konstituerende repræsentantskabsmøde, når ministeriet har  

 modtaget underretning om valg af mindst 14 medlemmer af  

 repræsentantskabet, dog tidligst den 1. september 1999.
