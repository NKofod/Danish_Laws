Betænkning afgivet af Retsudvalget den 4. februar 2016 Betænkning over Forslag til lov om ændring af retsplejeloven (Udveksling af oplysninger om tegn på radikalisering og ekstremisme) [af justitsministeren (Søren Pind)]:
1. Udvalgsarbejdet Lovforslaget blev fremsat den 9. december 2015 og var til 1. behandling den 21. januar 2016. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 3. november 2015 dette udkast til udvalget, jf.
REU alm. del  bilag 50. Den 14. december 2015 sendte justitsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Den Danske Helsinki-Komité for Menneskerettigheder.
Justitsministeren har over for udvalget kommenteret den skriftlige henvendelse.
Spørgsmål Udvalget har stillet 8 spørgsmål til justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af IA) indstiller lovforslaget til vedtagelse uændret.
Enhedslistens, Alternativets og Socialistisk Folkepartis medlemmer af udvalget finder det på baggrund af Retspolitisk Forenings bekymring vigtigt, at tolkningen af den foreslåede udvidelse af KSP-samarbejdet ikke indebærer, at alene den varetægtsfængsledes tilkendegivne holdning og meninger kan give anledning til udveksling af oplysninger, idet der herved tages skridt imod overvågning af »anderledes« tænkende, selv om de ikke umiddelbart mistænkes for at ville begå en ulovlig handling.
Det er derfor vigtigt, når loven bliver implementeret, at det tydeliggøres, hvilken adfærd en person skal udvise, for at de relevante myndigheder må forudsætte, at en person er radikaliseret eller i risiko for at blive det.
Desuden bør der indføres en klageadgang og en nærmere beskrivelse af de garantier, som gives den, der videregives oplysninger om, idet garantien ifølge lovforslaget umiddelbart alene består i straffelovens bestemmelser.
På baggrund af en samlet vurdering stemmer partierne for lovforslaget.
 Et mindretal i udvalget (IA) vil stemme hverken for eller imod lovforslaget.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Peter Skaarup (DF) fmd.
Peter Kofod Poulsen (DF) Susanne Eilersen (DF) Kenneth Kristensen Berth (DF) Martin Henriksen (DF) Tilde Bork (DF) Preben Bang Henriksen (V) Jan E.
Jørgensen (V) Britt Bager (V) Kristian Pihl Lorentzen (V) Hans Christian Thoning (V) Michael Aastrup Jensen (V) Henrik Dahl (LA) Simon Emil Ammitzbøll (LA) Søren Pape Poulsen (KF) Simon Kollerup (S) Ole Hækkerup (S) Mette Reissmann (S) Mogens Jensen (S) nfmd.
Rasmus Prehn (S) Trine Bramsen (S) Pernille Skipper (EL) Henning Hyllested (EL) Josephine Fock (ALT) Sofie Carsten Nielsen (RV) Emrah Tuncer (RV) Lisbeth Bech Poulsen (SF) Aleqa Hammond (SIU) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
