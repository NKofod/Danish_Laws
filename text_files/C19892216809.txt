(Til forstanderne for  

 håndarbejdsseminarierne) I henhold til bekendtgørelse nr. 333 af 6. juli 1979 om uddannelse af  

 håndarbejdslærere § 20, stk. 5, fastsætter direktoratet herved følgende  

 bestemmelser:
Almindelige bestemmelser § 1.  Forstanderen forestår prøvernes afholdelse og er  

 ansvarlig for, at de gennemføres i overensstemmelse med reglerne i  

 bekendtgørelsen og de nedenfor fastsatte bestemmelser herunder for, at  

 eksaminatorerne er bekendt hermed.
 § 2.  Såsnart godkendelse af eksamensstoffet  

 foreligger, meddeler forstanderen dette til læreren (lærerne). Læreren  

 (lærerne) oplyser derefter de studerende om det godkendte eksamensstof og om  

 de tilladte hjælpemidler.
 § 3.  Forstanderen sørger for, at de studerende forud  

 for hver eksamenstermin får mulighed for at gøre sig bekendt med  

 bestemmelserne i dette cirkulære, som kan udleveres ved henvendelse til  

 seminariets kontor.
 § 4.  Det er de studerendes eget ansvar at gøre sig  

 bekendt med reglerne for prøvernes afholdelse.
 § 5.  Forstanderen påser, at mødepligtsbestemmelsen er  

 opfyldt.
 Opgaven stillet af direktoratet.
§ 6.  Direktoratet udsender den centralt stillede,  

 skriftlige opgave således, at den er forstanderen i hænde senest 3 dage før  

 afholdelsen af prøven.
Forstanderen kontrollerer straks efter modtagelsen, at  

 tidsangivelserne på opgavekuverterne er i overensstemmelse med planen for  

 skriftlig eksamen, og at det anførte antal eksemplarer er tilstrækkeligt,  

 hvorefter opgavekonvolutterne anbringes i seminariets boks.
I tilfælde af  

 fejl eller mangler underretter forstanderen straks direktoratet herom.
Tilsyn med prøverne § 7.  Forstanderen (eller forstanderens stedfortræder)  

 forestår tilsynet med den skriftlige prøve og med forberedelsen til mundtlige  

 prøver med forberedelsestid.
I eksamensperioden har forstanderen (eller  

 forstanderens stedfortræder) overopsyn med samtlige eksamenslokaler.
Stk. 2.  Forstanderen udpeger det nødvendige antal  

 tilsynsførende.
Tilsynet udøves fortrinsvis af de ved seminariet ansatte  

 lærere.
En lærer eller dennes pårørende kan dog normalt ikke føre tilsyn med  

 prøver i fag, hvori læreren selv underviser.
Et eksemplar af dette cirkulære  

 udleveres til de tilsynsførende.
 § 8.  Ved den skriftlige prøve placeres eksaminanderne  

 i så stor afstand fra hinanden, at ingen eksaminand kan gøre sig bekendt med  

 materiale, der findes på de øvrige eksaminanders pladser.
 Stk. 2.  Antallet af tilsynsførende i hvert lokale skal  

 være mindst 2. Hvis antallet af eksaminander i et lokale overstiger 20, skal  

 der være yderligere een tilsynsførende for hver påbegyndt 15 eksaminander.
 Stk. 3.  De tilsynsførende skal være til stede i  

 eksamenslokalet 20 minutter før prøvens begyndelse for at anvise  

 eksaminanderne deres pladser.
Stk. 4.  De tilsynsførende skal under prøven have deres  

 opmærksomhed henvendt udelukkende på eksaminanderne.
Det påhviler de  

 tilsynsførende at kontrollere, at ingen eksaminand anvender ikke-tilladte  

 hjælpemidler.
Må en eksaminand nødvendigvis forlade lokalet under prøven,  

 skal denne ledsages af en tilsynsførende.
 Stk. 5.  De tilsynsførende må ikke meddele  

 eksaminanderne nogen oplysning om opgaven, dens forståelse eller besvarelse.
§ 9.  Forstanderen (eller forstanderens stedfortræder)  

 sørger for tilsyn med samtlige forberedelseslokaler under de mundtlige  

 prøver.
Såfremt et forberedelseslokale er fælles for flere eksaminander,  

 føres tilsynet i lokalet.
Eksaminator har ansvaret for, at eksaminanderne i  

 forberedelsestiden kun har adgang til de tilladte hjælpemidler.
Afvikling af prøverne § 10.  Ved den skriftlige prøve åbner forstanderen  

 (eller forstanderens stedfortræder) opgavekuverten på det fastsatte  

 tidspunkt, og opgaverne fordeles til eksaminanderne.
Når opgaverne er omdelt,  

 sikrer de tilsynsførende sig, at eksaminanderne har fået, hvad de skal have.  

 Overskydende eksemplarer af opgaven opbevares i eksamenslokalet indtil  

 prøvens afslutning.
 § 11.  Ved den skriftlige prøve kan eksaminanden ved  

 besvarelsen af opgaven vælge mellem 2 fremgangsmåder:
 Uanset den valgte fremgangsmåde må besvarelsen afleveres i en så læselig  

 og overskuelig form, at enhver tvivl om, hvad eksaminanden fremlægger til  

 bedømmelse, er udelukket.
 Stk. 2.  Opgaven besvares normalt på selvkopierende  

 papir.
 Stk. 3.  Inden aflevering af den skriftlige besvarelse  

 til en tilsynsførende kontrollerer eksaminanden, at alle løsblade er forsynet  

 med navn og studienummer, og at besvarelsesarkene er fortløbende nummererede.
Stk. 4.  Aflevering af skriftlige besvarelser sker ved,  

 at de tilsynsførende afhenter disse fra eksaminandernes pladser.
De  

 tilsynsførende kontrollerer, at alle papirer er forsynet med navn og  

 studienummer.
Anvendt kladdepapir, annullerede besvarelser m.v. afleveres  

 ligeledes.
Efter aflevering skal eksaminanden straks forlade lokalet.
Ved  

 aflevering før prøvens afslutning må eksaminanden ikke medtage den udleverede  

 opgave eller andre eksamenspapirer.
Ingen eksaminand må forlade sin plads,  

 før den tilsynsførende har bekræftet modtagelsen med sine initialer på  

 besvarelsen.
 § 12.  Forstanderen (eller forstanderens  

 stedfortræder) indpakker straks efter prøvens afslutning besvarelserne  

 forsvarligt tillige med et eksemplar af opgaven og en liste over  

 eksaminanderne med angivelse af eventuelt fravær eller afbrydelse af eksamen.  

 Pakken/brevet sendes samme dag til censor som anbefalet pakke/brev.
 Stk. 2.  Anvendt kladdepapir, annullerede besvarelser og  

 lignende opbevares på seminariet i 4 uger ud over eksamensterminens  

 afslutning.
Stk. 3.  De skriftlige besvarelser afleveres på  

 seminariet umiddelbart efter afslutningen af eksamen.
Seminariet opbevarer  

 besvarelserne i eet år ud over de studerendes afsluttende eksamen.
Dog  

 udleveres besvarelserne til de færdiguddannede, der måtte ønske det.
 § 13.  Ved alle prøver skal eksaminanden selv  

 medbringe skrive- og tegnerekvisitter og lignende samt de tilladte  

 hjælpemidler.
§ 14.  Det tillades eksaminander, der fremsætter ønske  

 herom, at benytte egen skrivemaskine.
Eksaminander, der anvender  

 skrivemaskine, anbringes i et lokale for sig.
Eventuelle klager over gensidig  

 forstyrrelse som følge af maskinskrivning vil ikke kunne imødekommes.
 § 15.  Tobaksrygning må ikke finde sted i  

 eksamenslokalerne, medmindre der kan stilles særlige lokaler til rådighed for  

 eksaminander, der ønsker at ryge.
§ 16.  Under den skriftlige prøve og ved forberedelsen  

 til mundtlige prøver må eksaminanderne ikke henvende sig til andre end de  

 tilsynsførende.
Eksaminanderne må i reglen ikke forlade lokalet, før den  

 skriftlige besvarelse er afleveret, eller før forberedelsen til den mundtlige  

 prøve er afsluttet.
Skulle en afbrydelse imidlertid være nødvendig, kan en  

 sådan tillades, jf. § 8, stk. 4.
De studerendes fremmøde § 17.  Tid og sted for prøvernes afholdelse  

 bekendtgøres ved opslag på seminariet senest tre dage forud.
Stk. 2.  Ved den skriftlige prøve åbnes eksamenslokalet  

 15 minutter før prøvens begyndelsestidspunkt.
Alle eksaminander må være på  

 plads 5 minutter før prøvens begyndelse.
Møder en eksaminand ikke til det  

 fastsatte tidspunkt, kan forstanderen (eller forstanderens stedfortræder)  

 give den pågældende adgang, når denne anfører fyldestgørende grunde for sin  

 forsinkelse.
 Stk. 3.  Den skriftlige prøve må ikke for nogen  

 eksaminand udstrækkes ud over det til prøvens afslutning fastsatte tidspunkt.  

 Hvis uforudsete omstændigheder nødvendiggør det, kan forstanderen dog  

 forlænge prøvetiden.
Stk. 4.  Ved mundtlige prøver, hvortil der gives  

 forberedelsestid, må denne ikke for nogen eksaminand udstrækkes ud over det  

 fastsatte tidspunkt for prøvens begyndelse.
Hvis uforudsete omstændigheder  

 nødvendiggør det, kan forstanderen dog forlænge forberedelsestiden.
Uregelmæssigheder under eksamen § 18.  Har en eksaminand uretmæssigt skaffet sig hjælp  

 fra andre eller anvendt ikke-tilladte hjælpemidler, skal forstanderen straks  

 bortvise den studerende fra eksamen og indberette sagen til direktoratet.
 Stk. 2.  Eksaminander, der måtte have hjulpet eller  

 forsøgt at hjælpe andre, bortvises ligeledes fra eksamen.
 Stk. 3.  Hersker der tvivl om, hvorvidt der foreligger  

 grund til bortvisning, kan forstanderen dog lade eksaminanden fortsætte  

 eksamen, men forstanderen skal da straks indberette sagen til direktoratet,  

 der træffer afgørelse om eventuel bortvisning.
 Stk. 4.  Bortvisning skal ske, selv om  

 uregelmæssighederne først konstateres efter den skriftlige prøves afslutning.
§ 19.  Bortvisning fra eksamen medfører, at den  

 studerende afskæres fra at deltage i de resterende prøver i den pågældende  

 eksamenstermin, og at karaktererne i allerede aflagte prøver i  

 eksamensterminen bortfalder.
Eksaminanden henvises til at genindstille  

 sig til prøverne næste gang, der afholdes prøver i fagene.
 § 20.  Såfremt en studerende ønsker at klage over  

 forhold i forbindelse med en eksamens afvikling, rettes klagen til  

 forstanderen, der træffer afgørelse i sagen efter at have hørt censor og  

 eksaminator.
 Stk. 2.  Fristen for klager er 4 uger fra  

 eksamensterminens afslutning.
 Stk. 3.  Forstanderens afgørelse kan indbringes for  

 direktoratet, jf. § 45 a i bekendtgørelse nr. 682 af 28. oktober 1988 om  

 ændring af bekendtgørelse om uddannelse af håndarbejdslærere m.fl.  

 Forstanderen medsender i så fald udtalelser fra censor og eksaminator.
 § 21.  Cirkulæret har virkning fra eksamensterminen  

 januar 1990.
 Stk. 2.  Cirkulære af 19. oktober 1981 om afholdelse af  

 håndarbejdslærereksamen ophæves.
 Undervisnings- og Forskningsministeriet, Direktoratet for de Videregående  

 Uddannelser, den 6. november 1989.
 P.m.v.
 e.b.
