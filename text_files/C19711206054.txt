 Meddelt tilladelse til, at en urne blev opgravet, for at asken kunne  

 anbringes i en dobbelturne sammen med den senere afdøde ægtefælles aske.
 Kirkeministeriets skrivelse af 9. november 1971 til fru N.N.
 I anledning af Deres hertil indsendte andragende af 15. oktober 1971  

 angående fælles gravsætning af Deres forældres aske skal man efter stedfunden  

 brevveksling med stiftsøvrigheden over Københavns stift meddele, at  

 ministeriet ikke skal modsætte sig, at den den 19. august 1967 i grav nr.  

 139, 5. afdeling D på A kirkegård nedsatte urne indeholdende asken af Deres  

 moder, fru O.O. optages, og at asken derefter tillige med asken af Deres  

 fader K.O. overføres til en dobbelturne, der nedsættes i forannævnte  

 gravsted.
 Det tilføjes, at der må forelægges Frederiksberg begravelsesvæsen  

 skriftligt samtykke til urnens optagelse fra eventuelle andre, der måtte have  

 dispositionsret over gravstedet.
