 Et anklageskrift, hvorefter den ansvarlige vejingeniør blev sat under  

 tiltale til straf for overtrædelse af færdselslovens § 85, stk. 1, jfr. §  

 118, stk.4, jfr. justitsministeriets bekendtgørelse nr. 330 af 21. juni 1970,  

 § 30 (kørsel med overlæs) blev ændret, således at det var Ebeltoft kommune  

 ved borgmesteren, der blev sat under tiltale.
 Indenrigsministeriet udtalte, at det herved har været tilsigtet at  

 pålægge kommunen som sådan et bødeansvar for den nævnte lovovertrædelse,  

 hvorfor bøden lovligt kunne afholdes af kommunekassen.
 Ved skrivelse af 24. november 1980 har byrådet for indenrigsministeriet  

 indbragt den af Århus amts tilsynsråd trufne afgørelse af 6. oktober 1980  

 vedrørende bl.a. en bøde på 500 kr., der er pålagt Ebeltoft kommune  

 v/borgmester  Jens  Aage  Rasmussen.
Den 10. november 1978 udbetalte Ebeltoft kommune 750 kr. til Grenaa politi  

 vedrørende bøder for kørsel med overlæs med lastbil den 5. september 1978.  

 Beløbet fordelte sig ifølge bødeforlæggene med 250 kr. til chaufføren og 500  

 kr. til vejingeniøren som ansvarlig.
Ved henvendelse fra byrådet til  

 politimesteren i Grenaa blev bødeforlægget for så vidt angår den ansvarlige  

 vejingeniør ændret ved anklageskrift af 27. oktober 1978, således at de  

 herefter i anledning af en revisionsantegnelse var rettet til Ebeltoft  

 kommune v/borgmester  Jens  Aage  Rasmussen.
Ved påtegning af 18. januar 1980 udtalte tilsynsrådet, at det ikke var  

 korrekt, at de omtalte bøder er afholdt af kommunekassen.
Der er henvist til  

 en fotokopi af en artikel i Danske Kommuner 1973, s. 6, af daværende  

 ekspeditionssekretær i indenrigsministeriet Preben Espersen.
 Tilsynsrådet bad på denne baggrund byrådet om at tage sagen op til fornyet  

 overvejelse for så vidt angår bøden på de 500 kr., der som anført oprindeligt  

 var pålagt vejingeniøren, og som senere efter aftale mellem politiet og  

 borgmesteren blev ændret til at påhvile kommunen ved borgmesteren.
Da byrådet den 21. februar 1980 vedtog at fastholde den engang trufne  

 afgørelse om ikke at søge bøden på 500 kr. inddrevet hos borgmesteren,  

 fastholdt tilsynsrådet på sit møde den 6. oktober 1980, at det er ulovligt,  

 at den nævnte bøde er afholdt af kommunens kasse.
Tilsynsrådet omstødte  

 byrådets afgørelse og pålagde borgmesteren at refundere kommunekassen  

 beløbet.
 Efter det ændrede anklageskrift i nærværende sag er Ebeltoft kommune  

 v/borgmester  Jens  Aage  Rasmussen sat under tiltale til straf for  

 overtrædelse af færdselslovens § 85, stk. 1, jfr. § 118, stk. 4, jfr.  

 justitsministeriets bekendtgørelse nr. 330 af 21. juni 1977, § 30. Ved de  

 citerede bestemmelser er det bl.a. bestemt, at der kan pålægges ejeren eller  

 brugeren af et køretøj bødeansvar, selv om overtrædelsen ikke kan tilregnes  

 den pågældende som forsætlig eller uagtsom.
Det er, bl.a. på baggrund af, at adressaten for bødeforlægget blev ændret  

 fra den ansvarlige vejingeniør til Ebeltoft kommune v/borgmester  Jens  Aage  

  Rasmussen, indenrigsministeriets opfattelse, at det herved har været  

 tilsigtet at pålægge Ebeltoft kommune som sådan et bødeansvar for den nævnte  

 lovovertrædelse.
Det er herefter indenrigsministeriets opfattelse, at bøden  

 lovligt kan afholdes af kommunekassen.
 I overensstemmelse med foranstående ophæver indenrigsministeriet hermed  

 tilsynsrådets pålæg af 6. okober 1980.
 Tilsynsrådet for Århus amt er herfra underrettet om foranstående.
 P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1982  

 1.1.
