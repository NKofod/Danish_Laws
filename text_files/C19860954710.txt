1. Indledning For at lette behandlingen af sager, hvor der søges om tilladelse til at  

 fjerne betondækningsgrave, anføres nedenfor de gældende regler, der er  

 fastlagt af Indenrigsministeriet.
Samtidig bortfalder tidligere udsendte  

 regler om fjernelse af betondækningsgrave.
2. Fjernelse for bygherrens egen regning En dækningsgrav vil altid kunne tillades fjernet efter ansøgning, såfremt  

 dette sker uden udgift for det statslige civilforsvar, og der ligeledes uden  

 udgift for det statslige civilforsvar indrettes et erstatningsrum.  

 Erstatningsrummet kan eventuelt opføres som et fritliggende rum.
 Retningslinierne om erstatningsrum kan fås ved henvendelse til  

 Civilforsvarsstyrelsen.
3. Fjernelse for det statslige civilforsvars regning Tilladelse til fjernelse af en dækningsgrav for det statslige  

 civilforsvars regning vil kun blive givet, hvis dækningsgraven udgør en  

 absolut hindring for gennemførelse af et aktuelt bygge- eller  

 vejanlægsarbejde.
Hvis et areal, hvor der ligger en dækningsgrav, således har  

 en sådan størrelse, at byggeriet kan gennemføres ved en ændret placering på  

 arealet, er betingelserne for fjernelse af dækningsgraven for civilforsvarets  

 regning ikke opfyldt.
Det samme gælder, hvis et vejanlægsarbejde kan  

 gennemføres ved at føre den planlagte vej uden om eller over dækningsgraven.
 Fjernelse af en betondækningsgrav for det statslige civilforsvars regning  

 kan heller ikke ske ved anlæg af parkeringspladser og friarealer, ved  

 opførelse af garager, carporte, redskabsskure og lignende, eller ud fra  

 arkitektoniske ønsker eller krav i henhold til lokalplaner m.v.
4. Behandlingen af ansøgninger Civilforsvarsstyrelsen afgør, om en ansøgning om tilladelse til fjernelse  

 af betondækningsgrave kan imødekommes.
 Sagen sendes med det kommunale civilforsvars indstilling til CF-regionen,  

 der videresender den med en udtalelse til Civilforsvarsstyrelsen.
 Når sagen sendes til afgørelse i Civilforsvarsstyrelsen, skal følgende  

 forhold være oplyst:
1. dækningsgravens beliggenhed (matr. nr.,  

 typebetegnelse samt adresse), 2. navnet på ejendommens ejer, 3. de bygge- eller vejanlægsarbejder, der er årsag til  

 ønsket om den pågældende dækningsgravs fjernelse.
En skitse, der viser  

 dækningsgravens placering i forhold til bestående og projekterede bygninger  

 og/eller vejanlæg, bør altid være vedlagt sagen som bilag, 4. om der allerede er meddelt byggetilladelse, 5. om de arbejder, der er nævnt under 3, vil kunne  

 gennemføres, uden at dækningsgraven fjernes, såfremt der foretages passende  

 regulering af dennes jorddækning og/eller nedgangsparti og/eller nødudgang, 6. om - i bekræftende fald hvornår - dækningsgraven er  

 forstærket med ståltrykdør og -nødudgangslem m.v., 7. om der har været udbetalt afsavnsgodtgørelse til  

 ejeren af den ejendom, hvor dækningsgraven er beliggende, 8. om der foreligger planer om, at der i nærheden af  

 dækningsgraven skal opføres nybyggeri, i hvilke der vil kunne indrettes  

 offentlige beskyttelsesrum til erstatning for dækningsgraven, og 9. hvor dækningsgraven eventuelt vil kunne genopføres  

 (gælder alene dækningsgrave, der er opbygget af præfabrikerede betonrør).
5. Lokalplaner Opmærksomheden henledes på, at lokalplaner der omfatter et område, hvorpå  

 der ligger en dækningsgrav skal forelægges for Civilforsvarsstyrelsen, jf.  

 kommuneplanlovens § 23.
6. Klagemulighed Civilforsvarsstyrelsens afgørelser kan indbringes for  

 Indenrigsministeriet.
 Klagen sendes til Civilforsvarsstyrelsen, der videresender den med en  

 udtalelse til Indenrigsministeriet.
