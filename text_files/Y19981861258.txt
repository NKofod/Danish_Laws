 Told- og Skattestyrelsen har udarbejdet en kommentar til  

 Landsskatterettens kendelse, TfS 1998, 91, hvorefter en elev på Told- og  

 Skatteskolen ansås berettiget til befordringsfradrag efter LL § 9 C for  

 kørsel mellem bopælen og Told- og Skatteskolen (beliggende på Told- og  

 Skattestyrelsens adresse).
 Sagen angik spørgsmålet om, hvorvidt Told- og Skatteskolen kunne anses for  

 en arbejdsplads i relation til LL § 9 C.
Uddannelsen på Told- og Skatteskolen varer 4 år og består af en praktisk  

 del og en teoretisk del.
Den praktiske del af uddannelsen afvikles på en  

 told- og skatteregion, medens den teoretiske del af uddannelsen omfatter  

 undervisning i ca. 20 uger årligt svarende til i alt 2.000 timer i løbet af  

 de 4 år, klageren er under uddannelse.
Der undervises primært i fag som  

 skat/afgift/told og regnskab/revision/kontrol.
Eleverne ansættes som  

 tjenestemænd og afskediges ikke efter uddannelsens afslutning.  

 Uddannelsesstedet bestemmes af arbejdsgiveren, og deltagelsen er pålagt som  

 led i tjenesten.
Det er en betingelse for senere fastansættelse, at eleverne  

 gennemgår uddannelsen på Told- og Skatteskolen.
De stedlige skattemyndigheder havde for indkomståret 1994 ikke godkendt  

 det selvangivne fradrag for befordring, idet man fandt, at skatteyderens  

 uddannelse på Told- og Skatteskolen havde karakter af en grunduddannelse på  

 lige fod med den uddannelse, som EFG-elever, sygeplejeelever og økonomaelever  

 gennemgår.
Der henvises her til Højesterets domme i TfS 1991, 7 og 8 H.
Told-  

 og Skattestyrelsen havde under sagens behandling for Landsskatteretten  

 udtalt, at man var af den opfattelse, at der skulle indrømmes fradrag i  

 henhold til LL § 9 C, hvilket Landsskatteretten tiltrådte.
Fradrag for befordring efter LL § 9C forudsætter, at der er tale om  

 befordring mellem sædvanlig bopæl og arbejdsplads.
Ved begrebet arbejdsplads  

 i LL § 9 C, som er identisk med arbejdspladsbegrebet i LL § 9 B, forstås  

 alene kørsel til et »indtægtsgivende arbejdssted« og ikke f.eks.  

 kørsel til et uddannelsessted (grund-/videreuddannelse). Dette gælder, selv  

 om der ydes løn under uddannelsen, jf.
Skatteministeriets cirkulære nr. 72 af  

 17. april 1996 til ligningsloven, pkt. 17.2.1.2.
Som arbejdssted anerkendes derimod i praksis steder, hvor den pågældende  

 modtager undervisning som led i tjenesten.
Dette gælder bl.a.  

 undervisning som led i et almindeligt efteruddannelsesforløb, fx. kurser mv.  

 I landsskatterettens kendelse vedrørende Told * Skat-eleven henvises der til  

 en række tidligere afsagte kendelser, hvor også længerevarende, internt  

 tilrettelagte uddannelsesforløb med løn har kunnet berretige til et  

 befordringsfradrag efter LL § 9 C, selv om den enkelte uddannelse, ud fra en  

 helhedsbedømmelse, nærmest måtte karakteriseres som kompetencegivende.
I de pågældende tilfælde fandt man det således afgørende, at  

 arbejdsgiveren under skoleopholdet havde bevaret sine instruktionsbeføjelser  

 over eleverne, da disse var pålagt at stå til rådighed for at udføre opgaver  

 af arbejdsmæssig/tjenstlig karakter.
Dette var tilfældet for 1srm. - 1969.146  

 (elev på Politiskolen indrømmet befordringsfradrag), 1srm. - 1972.60  

 (befordringsfradrag indrømmet officerelev under uddannelse på Hærens  

 Officerskole), 1sr. af 25. oktober 1994 (befordringsfradrag indrømmet  

 fængselsbetjent under uddannelse på Kriminalforsorgens Uddannelsescenter).  

 Det var derimod ikke tilfældet for en elev under uddannelse på DSB-skolen  

 (1sr. af 20. marts 1995).
Under sagen vedrørende Told * Skat-eleven udtalte styrelsen bl.a., at det  

 var styrelsens opfattelse, at man ud fra en samlet vurdering måtte nå til at,  

 at skoleopholdet (Told- og Skatteskolen) måtte anses som en arbejdsplads i  

 henhold til LL § 9 C, således som dette begreb havde udviklet sig i praksis.  

 Styrelsen havde bl.a. lagt vægt på, eleverne under de interne  

 etatsuddannelser var underlagt de samme tjenestlige forpligtelser under  

 skoleopholdet som ved praktisk tjeneste i organisationens institutioner og  

 således stod til rådighed for arbejdsgiveren til faktisk benyttelse.  

 Derudover var det styrelsens opfattelse, at internt tilrettelagte  

 (etats)uddannelser adskiller sig fra de generelle, offentlige uddannelser som  

 f.eks.
Efg-elevuddannelserne (TfS 1991, 7 H) og sygehjælperelevuddannelsen  

 (TfS 1991, 8 H). Det karakteristiske for de internt tilrettelagte  

 etatsuddannelser er bl.a., at ansættelsen sker i en institution med henblik  

 på udførelse af praktisk arbejde, at uddannelseforløbet er tilrettelagt i  

 institutionens regi pga. ønsket om den rette kvalificerede arbejdskraft, og  

 at eleverne ikke bliver afskediget efter uddannelsens afslutning.
Styrelsen var endvidere af den opfattelse, at styrelsen synspunkter synes  

 at måtte harmonere med resultatet af Landsskatterettens kendelse om  

 udbetaling af skattefri befordringsgodstgørelse til en juniormedarbejder i et  

 revisionsfirma, som i sin elevtid deltog i HD-studiet, jf.
TfS 1993, 120,  

 hvilket styrelsen ligeledes gjorde gældende over for Landsskatteretten.
 Told- og Skattestyrelsen kan endelig oplyse, at man bad Landsskatteretten  

 om at offentliggøre kendelsen vedrørende Told * Skat-eleven med henblik på at  

 opnå en mere ensartet praksis for såvel offentligt- som privatansatte  

 medarbejdere, der deltager i internt tilrettelagte institutionsuddannelser.
