Bilag 1 Bilag 1 Bilag 2 Skrivelse om forhøjelse af maksimumsbeløbet for almene ældreboliger (Til samtlige kommuner) I forlængelse af regeringens aftale med KL om kommunernes økonomi for 2008 sker der en forhøjelse af maksimumsbeløbet for byggeri af ældreboliger i visse geografiske områder.
Forhøjelsen af maksimumsbeløbet skal medvirke til, at kommunerne kan opfylde plejeboliggarantien fra den 1. januar 2009.
På baggrund af en vurdering af, hvor presset er størst, forhøjes maksimumsbeløbet for alle kommuner i hovedstadsregionen, samt for kommunerne Holbæk, Ringsted, Slagelse, Sorø, Næstved, Faxe, Århus, Skanderborg og Odder.
Forhøjelsen omfatter tilsagn til almene ældreboliger, givet fra 1. januar 2008.
Forhøjelsen udgør ca. 14 pct. af 2007-maksimumsbeløbene og omkring 12 pct. af de nuværende 2008-maksimumsbeløb, og svarer til en fuld opjustering i forhold til udviklingen i byggeomkostningsindekset for etageboliger i perioden siden maksimumsbeløbets indførelse.
Forhøjelsen udgør således i hovedstadsregionen2.560 kr. pr. m2 i forhold til det nuværende maksimumsbeløb for 2008 og i provinsen 2.210 kr. pr. m2 i forhold til det nuværende maksimumsbeløb for 2008. Forhøjelsen omfatter også friplejeboliger efter lov om friplejeboliger.
Forhøjelsen af maksimumsbeløbet for almene ældreboliger med tilsagn fra 1. januar 2008 udmøntes via bekendtgørelse nr. 25 af 22. januar 2008 om ændring af bekendtgørelse nr. 643 af 15. juni 2006 om støtte til almene boliger mv.
De gældende maksimumsbeløb for alment boligbyggeri med tilsagn hhv. fra og med 1. januar 2008 og før 1. januar 2008 fremgår af ændringsbekendtgørelsens bilag 1 og 2. Ændringsbekendtgørelsen sendes vedhæftet til dette brev.
 Supplerende oplyses, at lovforslag (L 44) om nedsættelse af den kommunale grundkapital for byggeri af plejeboliger/friplejeboliger forventes færdigbehandlet i Folketinget med udgangen af februar 2008.
Velfærdsministeriet, den 25. januar 2008 Mikael Lynnerup Kristensen Bilag 1 Bekendtgørelse om ændring af bekendtgørelse om støtte til almene boliger m.v.
§ 1 I bekendtgørelse nr. 643 af 15. juni 2006 om støtte til almene boliger m.v., som ændret ved bekendtgørelse nr. 135 af 9. februar 2007 og bekendtgørelse nr. 223 af 14. marts 2007, foretages følgende ændringer:
 1. I § 15, stk. 2, 1. pkt., ændres »fra 2004 og fremover« til: »for tilsagn afgivet fra den 1. januar 2008«.
 2. § 15, stk. 2, 2. pkt., ophæves, og i stedet indsættes:
»Maksimumsbeløbet for anskaffelsessummen pr. kvadratmeter boligareal fastsættes dog for tilsagn afgivet til og med den 31. januar 2007 for de områder, der er anført i bilag 6.« 3. Bilag 5 affattes som bilag 1 til denne bekendtgørelse.
 4. Bilag 6 affattes som bilag 2 til denne bekendtgørelse.
§ 2 Bekendtgørelsen træder i kraft den 25. januar 2008.
Velfærdsministeriet, den 22. januar 2008 KAREN JESPERSEN /Mikael Lynnerup Kristensen Bilag 1 Bilag 5 Maksimumsbeløb for alment boligbyggeri, jf. dog bilag 6 (Årets prisniveau, kr. pr. m2 boligareal) Note: Hovedstadsregionen omfatter Københavns og Frederiksberg Kommune, samt kommuner i de tidligere Københavns, Frederiksborg og Roskilde Amt. Øvrig provins omfatter kommuner som ikke er kommuner i Hovedstadsregionen eller Århus, Skanderborg, Odder, Holbæk, Ringsted, Slagelse, Sorø, Næstved og Faxe Kommune.
Bilag 2 Bilag 6 Maksimumsbeløb for alment boligbyggeri (Årets prisniveau, kr. pr. m2 boligareal) Note: For 2004-2006 omfatter Hovedstadsregionen Københavns og Frederiksberg Kommune, samt Københavns, Frederiksborg og Roskilde Amt.
Provinsen omfatter det øvrige land.
Fra 2007 omfatter Hovedstadsregionen Københavns og Frederiksberg Kommune, samt kommuner i de tidligere Københavns, Frederiksborg og Roskilde Amt.
Provinsen omfatter det øvrige land.
