Skriftlig fremsættelse (11. oktober  

 2000) Sundhedsministeren (Sonja Mikkelsen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 røgfri miljøer i offentlige lokaler, transportmidler og  

 lignende. (Forbud mod rygning i  folkeskolen og ungdomsskolen,  

 ungdomskostskoler, dag- og klubtilbud, fritidsklubber,  

 døgninstitutioner m.v. for børn og unge samt indførelse  

 af rygepolitik på selvejende uddannelsesinstitutioner).
(Lovforslag nr.
L 45).
 Med lovforslaget indføres et forbud mod, at  

 børn og unge  ryger i folkeskolen, ungdomsskolen, ungdomskostskoler og  

 skolefritidsordninger; altså et rygeforbud for alle elever i kommunale  

 skoler uanset alder og et forbud mod rygning i skolefritidsordningen.
Voksne, som opholder sig disse steder må ikke ryge i  

 samvær med børnene og de unge.
Rygning kan alene tillades i  

 lokaler, hvor ingen ufrivilligt udsættes for passiv rygning, forudsat  

 at lokalerne ikke er bestemt til at blive benyttet af skolens elever.
Frie grundskoler, efterskoler og andre selvejende  

 undervisningsinstitutioner, som modtager offentlig tilskud, der dækker  

 mere end 50 procent af skolens driftsomkostninger, skal  fastsætte  

 regler om røgfri miljøer på skolens område.
Dvs. at  

 de regler, som i dag gælder for kommuner og amtskommuner, også  

 skal gælde for private undervisningsinstitutioner.
Bestemmelsen  

 omfatter alle selvejende undervisningsinstitutioner, herunder  

  erhvervsskoler, husholdningsskoler m.v.
 Der indføres med lovforslaget endvidere forbud mod,  

 at børn og unge ryger i såvel kommunale som private dag- og  

 klubtilbud, døgninstitutioner og lignende institutioner for  

 børn og unge.
 De voksne, som opholder sig i sådanne institutioner,  

 må ikke ryge, når de er sammen med børnene og de unge, og  

 kun i lokaler, hvor andre ikke ufrivilligt generes af tobaksrygningen.
(Amts)kommunen kan helt undtagelsesvist tillade, at en  

 fritidsklub, en døgninstitution eller et opholdssted fraviger forbudet  

 mod rygning.
Undtagelsesbestemmelsen kan benyttes i de tilfælde, hvor  

 det vil være særligt konfliktfyldt at håndhæve et  

 rygeforbud, f.eks. på institutioner for meget belastede børn og  

 unge, som er frivilligt eller ufrivilligt anbragt.
 Reglerne om rygning gælder ikke i de tilfælde,  

 hvor de sociale opgaver udføres i private hjem, som f.eks. privat  

 dagpleje.
Overtrædelse af rygereglerne er  

 ikke sanktioneret ved lov.
For så vidt angår voksne, der er ansat  

 på skoler eller institutioner, skal overtrædelser af rygeforbudet  

 håndteres efter de almindelige personaleretlige regler.
D.v.s.  

 sanktionsmulighederne kan omfatte advarsel og bortvisning.
For så vidt  

 angår eleverne i folkeskolen m.v. og børn og unge i dag- og  

 døgninstitutioner m.v. vil det være op til skolens eller  

 institutionens bestyrelse/ledelse at bestemme, hvilke sanktioner, der skal  

 kunne gøres gældende over for børn og unge, som gentagne  

 gange overtræder forbudet mod rygning, på tilsvarende måde,  

 som ordensregler sanktioneres.
