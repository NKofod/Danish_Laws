Generelle bemærkninger Finansministeriet og Akademikernes Centralorganisation har indgået  

 vedlagte aftale af 19. december 1996.
 Det fremgår af § 2, stk. 3, i aftalen, at kontrakten, der følger  

 kalenderåret, skal være indgået senest den 1. februar i det pågældende år.  

 For 1997 er fristen dog 1. marts 1997.
 I henhold til § 3 er en normalkontrakt opdelt i følgende 3 dimensioner:  

 institutionens resultater, strategi og udvikling samt menneskelige  

 ressourcer.
 Kontrakten for direktører i styrelser, der er selvstændigt regeludstedende  

 og lignende, bør under dimensionen, institutionens resultater, indeholde et  

 mål for regelforenklingsinitiativer.
 For så vidt angår konkretiseringen af målfastsættelsen i øvrigt, henvises  

 til Finansministeriets vejledning om effektive institutioner  

 »Direktørkontrakter« august 1995.
Finansministeriet Den 19. december 1996 P.M.V.
 E.B.
Lene Vennits AFTALE OM UDLODNING AF EFFEKTIVISERINGSOVERSKUD TIL DIREKTØRER MV.
 I henhold til rammeaftale af 31. juni 1995 om effektivisering og udvikling  

 (*) er der mellem Finansministeriet og Akademikernes Centralorganisation  

 aftalt nedenstående retningslinier for indgåelse af resultatlønskontrakter  

 til direktører mv.
(* Red. note: Forefindes i Retsinformation, jf.
F CIR 6605 af 11/08/1995) § 1.  Område Aftalen omfatter direktører eller institutionschefer i lønramme 38 og 39.
§ 2.  Kontrakten Indgåelse af en resultatlønskontrakt kræver enighed mellem  

 departementschefen og direktøren.
Stk. 2. Resultatlønskontrakten, der er en skriftlig aftale mellem  

 direktøren og departementschefen, indgås for et år ad gangen.
På områder,  

 hvor der er indsat en bestyrelse, inddrages bestyrelsen i fastlæggelsen af  

 resultatmålene.
 Stk. 3. Kontrakten, der følger kalenderåret, skal være indgået senest 1.  

 februar i det pågældende år.
 Stk. 4. Kontrakten er uopsigelig, og der kan ikke i kontraktperioden  

 ændres i kontrakten, herunder i aftalte resultatmål.
 Stk. 5. Resultatlønskontrakten berører ikke øvrige løn- og  

 ansættelsesforhold.
§ 3.  Resultatmål I kontrakten er der aftalt konkrete resultatmål for direktøren.
En  

 normalkontrakt er opdelt i 3 dimensioner, hvor institutionens resultater  

 vægter 60 pct., strategi og udvikling vægter 20 pct. og de menneskelige  

 ressourcer vægter 20 pct.
Hvert resultatmål skaleres på en pointskala fra -  

 50 til +100 med intervaller på 25. Det skal som minimum være aftalt, hvad en  

 målopfyldelse på - 50, 0 og +100 svarer til.
De resultatkrav, som stilles til  

 institutionen på finansloven, benævnes »normaltakten« og er på  

 pointskalaen sat til 0. Hvis normaltakten ikke fremgår af finansloven,  

 fastlægger direktøren og departementschefen normaltakten i fællesskab.
 Stk. 2. For institutioner, der har status af kontraktstyrelse, kan  

 departementschefen fastsætte normaltakten til + 25.
Stk. 3. Direktøren og departementschefen kan efter aftale indgå en  

 udviklingskontrakt.
I en udviklingskontrakt er der mulighed for en friere  

 fastlæggelse af de enkelte dimensioners vægt, dog således at dimensionen  

 »institutionens resultater« aldrig kan vægte mindre end 30 pct. og  

 dimensionerne »strategi og ledelse« samt »de menneskelige  

 ressourcer« aldrig kan vægte under 20 pct. hver.
Man kan højst anvende  

 en udviklingskontrakt i to på hinanden følgende år.
§ 4.  Resultatvurdering Når aftaleperioden er udløbet, skal der tages stilling til, om  

 resultatmålene er nået.
Kan der ikke opnås enighed om, hvorvidt eller i  

 hvilket omfang resultatmålene er nået, træffes afgørelsen af  

 departementschefen.
Stk. 2. Resultatlønstillægget fastsættes som en procentdel af den rene  

 lønrammeløn, dvs. eksklusive topcheftillæg, åremålstillæg, cheflønstillæg, og  

 evt. andet særligt tillæg.
Resultatlønstillægget ydes som et ikke  

 pensionsgivende engangsvederlag.
Stk. 3. Der kan maksimalt ydes et resultatlønstillæg på 15 pct. af  

 lønrammelønnen.
Departementschefen kan dog, hvis særlige forhold taler  

 derfor, forhøje det opnåede resultatlønstillæg.
Departementschefens  

 forhøjelse af resultatlønstillægget kan højst udgøre et beløb, der svarer til  

 det resultatlønstillæg, som de faktiske resultater giver grundlag for.
Det  

 samlede resultatlønstillæg (inkl. departementschefens evt. forhøjelse) kan  

 dog ikke overstige 25 pct.
 Stk. 4. Fratræder direktøren stillingen i løbet af kontraktperioden,  

 tilkommer der direktøren en i henhold til stk. 3 forholdsmæssig andel af det  

 opnåede resultatlønstillæg ved kontraktperiodens udløb.
Mimimumsperioden er 3 måneder.
Har kontrakten været gældende i mindre end  

 3 måneder, kan der ikke ydes resultatlønstillæg.
§ 5.  Uoverensstemmelser Resultatlønskontrakten - herunder resultatvurderingen - kan ikke gøres til  

 genstand for fagretslig behandling.
§ 6.  Ikrafttræden og opsigelse Denne aftale træder i kraft den 1. januar 1997.
 Stk. 2. Aftalen kan opsiges med 3 måneders varsel dog tidligst den 1.  

 februar 1998.
 Der henvises i øvrigt til Finansministeriets vejledning om effektive  

 institutioner, »Direktørkontrakter«, august 1995.
København, den 19. december 1996 Akademikernes Centralorganisation  

 Finansministeriet Søren Vang Rasmussen P.M.V.
 E.B.
