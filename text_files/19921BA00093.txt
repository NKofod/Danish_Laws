Nr BSF 93 Forslag til folketingsbeslutning om afværgelse af tvangsauktioner Fremsat af Kirsten Jacobsen (FP) Kim Behnke (FP) Aage Brusgaard (FP) Jan  

 Køpke Christensen (FP) Ole Donner (FP) Pia Kjærsgaard (FP) den 13. april 1993 Folketinget pålægger regeringen i indeværende folketingsår at fremsætte lovforslag, der ændrer skattereformen og kartoffelafgiften, så de helt urimelige skattevirkninger for landets parcelhusejere fjernes ved, at renteudgifters fradragsmæssige værdi igen får fuld vægt, således som reglerne var før 1. januar 1987.
Bemærkninger til forslaget Igennem de sidste 20-25 år har næsten alle partier i Folketinget bildt  

 befolkningen ind, at der aldrig ville blive lovgivet på en sådan måde, at  

 nogen måtte gå fra hus og hjem.
 Nu er kendsgerningen imidlertid den, at såvel den såkaldte skattereform  

 som kartoffelafgiften har bevirket, at der er sket en utrolig stigning i  

 antallet af tvangsauktioner.
 Det er slet ikke ufornuftige mennesker, der rammes, fordi de har sat sig  

 for dyrt eller ikke har taget højde for gældende lov.
De, der rammes hårdest og mest urimeligt, er de personer, der har købt  

 deres ejendom før såvel skattereform som indførelsen af kartoffelkur.
De har  

 disponeret i tillid til dagældende regler.
Begrænsninger af deres  

 rentefradrag og virkningen af kartoffelskatten har imidlertid helt kuldkastet  

 deres økonomiske grundlag.
For mange ganske almindelige borgere har det betydet en  

 boligudgiftsstigning på op imod 2.000 kroner pr. måned.
Det kan intet  

 almindeligt budget bære.
Og endnu værre er det selvsagt for dem, der er  

 kommet i endnu større vanskeligheder.
 Hvis ikke der kommer hjælp til den store gruppe, det drejer sig om,  

 betyder det endnu flere tvangsauktioner og masser af familiers ruin.
 Ikke bare økonomisk, men også menneskeligt er det en tragedie for en  

 familie at se alt det, den har arbejdet for, forsvinde.
Forslaget er en genfremsættelse af beslutningsforslag nr.
B 81,  

 folketingsåret 1988-89, jf.
Tillæg A sp. 5745.
