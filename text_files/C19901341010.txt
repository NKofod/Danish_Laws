(Til samtlige til eksport af fersk kød,  

 fersk fjærkrækød, fersk kaninkød og kødvarer autoriserede  

 virksomheder og private slagtehuse samt dyrlægerne ved disse.) Med vedtagelse af lov nr. 363 af 10. juni 1987 om økologisk  

 jordbrugsproduktion er fastsat lovgivningsmæssige bestemmelser til fremme og  

 udvikling af økologisk jordbrugsproduktion.
 I denne anledning fremsendes vejledning om produktion, mærkning, import  

 m.v., af økologiske levnedsmidler af december 1989.
 Regelsættet for kontrol med den økologiske produktion har til formål at  

 sikre, at økologiske produkter fra de af Plantedirektoratet godkendte  

 økologiske bedrifter bliver kanaliseret ud til forbrugeren med oplysninger om  

 deres økologiske oprindelseskriterium.
 Fersk kød, fersk fjerkrækød og kødvarer, der skal sælges som økologiske  

 eller indgå i sammensatte økologiske levnedsmidler, skal stamme fra dyr fra  

 en af Plantedirektoratet autoriseret økologisk husdyrbrugsbedrift eller være  

 importeret i overensstemmelse med §5 i bekendtgørelse nr. 311 af 12. maj 1989  

 om økologiske levnedsmidler (som gengivet i vejledningens bilag 2).
 Virksomheder, der ønsker at slagte økologisk opdrættede dyr, forarbejde  

 eller pakke økologiske levnedsmidler, skal godkendes hertil ifølge §4 i  

 bekendtgørelse om økologiske levnedsmidler.
 Virksomheder, der har fået en sådan godkendelse til slagtning og  

 produktion af økologiske levnedsmidler, underkastes tilsyn af den myndighed,  

 som efter levnedsmiddellovgivningen i øvrigt fører tilsyn med virksomheden.  

 Tilsynet foretages normalt i tilslutning til den ordinære tilsynsvirksomhed.
For at veterinærkontrollen kan kontrollere, at dyr, der leveres til  

 slagtning, hidhører fra de af Plantedirektoratets autoriserede økologiske  

 bedrifter, skal ejeren eller dennes stedfortræder, for kvæg, får og geders  

 vedkommende, sørge for, at dyrene er forsynet med et øremærke, før de  

 forlader bedriften.
Til denne mærkning må kun benyttes øremærker, som er  

 godkendt af Veterinærdirektoratet.
For svins vedkommende skal dyrene  

 tatoveres med ejerens leverandørnummer efterfulgt af et »Ø«.
For fjerkræs vedkommende skal transportkasserne plomberes med en plombe  

 med ejerens leverandørnummer.
Til denne plombering må kun anvendes plombe  

 godkendt af Veterinærdirektoratet.
Ejeren eller dennes stedfortræder skal i tilslutning til levering til  

 slagtning af dyr, der er økologisk opdrættede, udfylde den i bilag 1 anførte  

 tro- og loveerklæring med numrene på de leverede dyr.
For svins vedkommende  

 anføres leverandørnummer efterfulgt af et »Ø« samt angivelse af  

 antallet af leverede svin.
For fjerkræs vedkommende anføres leverandørnummer  

 samt angivelse af antal transportkasser og antal leverede dyr.
 Erklæringen skal ledsage dyrene til slagtestedet og skal opbevares af  

 veterinærkontrollen i 6 måneder.
 Ovennævnte øremærke, tatoveringsnummer til mærkning af leverandørnummer  

 efterfulgt af et »Ø«, plombetang og plombeblokke samt tro- og  

 loveerklæring kan rekvireres hos Slagteriernes Fællesindkøbsforening (SFK),  

 Avedøreholmen 96-98, 2650 Hvidovre (tlf. 31 88 88).
Slagtekroppe samt organer af økologisk opdrættede dyr kan udover  

 sundhedsmærke være mærket med det i bilag 2 viste mærke anbragt i umiddelbar  

 tilslutning til påbudte sundhedsmærker.
Til denne mærkning må kun anvendes  

 stempler rekvireret gennem Veterinærdirektoratet.
Mærkning af slagtekroppe af  

 økologisk opdrættede slagtedyr skal ske ved veterinærkontrollens  

 foranstaltning og under dennes tilsyn.
 Veterinærkontrollen skal i henhold til ovennævnte vejledning føre tilsyn  

 med produktion, mærkning og emballering af økologiske levnedsmidler, herunder  

 tilsyn med, at der er den nødvendige adskillelse imellem produktionen af  

 økkologiske og ikke økologiske produkter.
 Ved tilsynet er virksomheden forpligtet til at meddele alle oplysninger,  

 der er nødvendige for kontrollens udøvelse.
Vedlagt fremsendes endvidere en af Plantedirektoratet udarbejdet liste  

 over landbrugsbedrifter godkendt i henhold til bekendtgørelse nr. 830 af 15.  

 december 1987 om økologisk jordbrugsproduktion.
Den godkendte bedrift får  

 tildelt et registreringsnummer, som samtidig er indgangsnøgle til listerne.  

 Opmærksomheden skal henledes på, at listen er fortrolig og kun må anvendes af  

 virksomheden og embedsdyrlægen.
Det fremgår af listerne, hvilket af Plantedirektoratets distriktkontorer  

 den enkelte bedrift henhører under.
Veterinærkontrollen skal rette  

 henvendelse til disse distriktskontorer under Plantedirektoratet i tilfælde,  

 hvor der opstår tvivl om et økologisk levnedsmiddels økologiske oprindelse.
Det skal bemærkes, at ikke alle de på listen angivne bedrifter kan levere  

 økologiske levnedsmidler endnu, idet nogle er under omlægning.
Listen vil  

 blive suppleret med oplysninger om produkter, som kan leveres fra den enkelte  

 bedrift.
Indtil sådanne supplerende oplysninger kan gives af  

 Plantedirektoratet, må tilsynsmyndighederne (Veterinærkontrollen) ved den  

 oprindelseskontrol, der eventuelt skal foretages ved tilsyn, alene  

 kontrollere, om den leverendevirksomhed (råvareproducenten) er anført på  

 listen.
Der gøres opmærksom på, at i det omfang økologimærket ønskes anvendt i  

 anden sammenhæng end egentlig mærkning, f. eks. som logo i forbindelse med  

 informationskampagner, annoncekampagner eller lignende, forudsætter denne  

 anvendelse en forudgående accept fra Jordbrugsdirektoratet.
Der vil blive  

 udarbejdet et manualblad med de mere tekniske specifikationer for  

 økologimærkets tryk og amvendelse.
Manualbladet vil blive distribueret  

 efterfølgende.
 P.V.V.
 e.b.
Jørgen Baltzer Bilag 1 Tro- og loveerklæring for økologisk opdrættede slagtedyr.
 Navn:
 Adresse:
 Undertegnede ejer erklærer på tro og love, at ovennævnte dyr er opdrættet  

 på en af Statens Plantetilsyn autoriseret økologisk jordbrugsbedrift.
