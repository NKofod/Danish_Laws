Meddelelse  

 om behandlingen af sager mod unge lovovertrædere Denne meddelelse fastsætter retningslinjer om  

 anklagemyndighedens behandling af sager vedrørende unge lovovertrædere.  

 Meddelelsen svarer i vidt omfang til den tidligere gældende meddelelse nr.  

 2/2004, som samtidig ophæves, men indeholder på en række områder nye  

 retningslinjer.
Ved lov nr. 469 af 7. juni 2001 blev  

 ungdomssanktionen indført, og retningslinjer om behandlingen af sådanne sager  

 er medtaget i meddelelsen i afsnit 4.5. På baggrund af en redegørelse fra  

 november 2006 om »Ungdomssanktionens forløb« udarbejdet af  

 Justitsministeriets  

 Forskningsenhed og på grundlag af drøftelser med Justitsministeriet, er der i  

 afsnit 4.5. fastsat nye retningslinjer vedrørende bl.a. anklagemyndighedens  

 påstand, beregning af straffetider og længstetider samt visse andre tekniske  

 spørgsmål.
Endvidere er den midlertidige pligt til at forelægge sager om  

 ungdomssanktionen for statsadvokaten ophævet.
For så vidt angår efterforskning af kriminalitet  

 begået af børn under 15 år er der ved lov nr. 443 af 9. juni 2004 om ændring  

 af  

 retsplejeloven indsat et nyt kapitel 75 b i retsplejeloven, som indeholder  

 bestemmelser om straffeprocessuelle indgreb over for personer under 15 år.
I  

 meddelelsen er der fastsat retningslinjer, der tager højde for disse nye  

 regler, og der er i denne nye udgave af meddelelsen endvidere som bilag 1  

 medtaget en oversigt over retsplejelovens regler om tilbageholdelse og  

 enerumsanbringelse af mistænkte børn under 15 år.
 Som følge af lov nr. 1561 af 20. december 2006 om  

 ændring af retsplejeloven (Varetægtsfængsling i isolation) er der endvidere  

 foretaget ændringer af afsnit 3.3.3. om varetægtsfængsling i isolation.
 I de øvrige afsnit er der foretaget mindre rettelser  

 som følge af ændring af lov om social service og tilhørende bekendtgørelser,  

 ligesom der i bilag 2 er indsat en ny bekendtgørelse om underretningspligt  

 over  

 for kommunen efter lov om social service, der er udstedt i december 2006.
Børn under 15 år  

 kan ikke straffes.
Politiet kan dog efterforske sådanne sager, bl.a. for at  

 klarlægge omfanget af kriminaliteten, for at konstatere, om andre personer  

 kan  

 mistænkes, og for at få eventuelle koster tilbagegivet.
 Bilag 1  

 indeholder en oversigt over retsplejelovens regler om tilbageholdelse og  

 enerumsanbringelse af mistænkte børn under 15 år.
Efter retsplejelovens § 821 a, stk. 1, kan politiet  

 tilbageholde børn under 15 år, der mistænkes for strafbart forhold, hvis  

 betingelserne for anholdelse efter retsplejelovens § 755, stk. 1, er til  

 stede,  

 og tilbageholdelsens øjemed ikke kan opnås ved mindre indgribende  

 foranstaltninger.
Retsplejelovens § 755, stk. 2  5, samt § 758, stk. 1,  

 og §  

 759 finder tilsvarende anvendelse.
Politiet skal snarest muligt gøre barnet bekendt med  

 mistanken og tidspunktet for tilbageholdelsen.
Det skal fremgå af  

 politirapporten, at politiet har iagttaget denne regel, jf. § 821 a, stk. 2.
 Det følger af § 821 a, stk. 3, at tilbageholdelsen  

 af børn under 15 år skal foretages så skånsomt som muligt.
 Der skal ved vurderingen af, om tilbageholdelse af  

 børn under 15 år ville være et uforholdsmæssigt indgreb, lægges vægt på den  

 særlige belastning, som indgrebet på grund af den pågældendes unge alder må  

 antages at indebære, jf. § 821 c.
 Håndjern og lignende magtmidler bør ikke benyttes.
 Det fremgår af § 821 a, stk. 3, at anbringelse ikke  

 må ske i arresthus.
 Anbringelse i venterum, detentionslokale eller  

 lignende, d.v.s. aflåste rum, hvor barnet befinder sig uden at være sammen  

 med  

 politipersonale eller medarbejdere fra de sociale myndigheder, må kun ske i  

 følgende tilfælde:
·  

  

 når det er  

  

 nødvendigt af  

 sikkerhedsmæssige grunde, eller når det undtagelsesvis er  

  

 påkrævet af hensyn til efterforskningen,  

 og anden anbringelse ikke er mulig.
 Det fremgår af forarbejderne  

 til loven, at anbringelse i venterum m.v. af børn under 15 år af  

  

 sikkerhedsmæssige  

 grunde  

 forudsættes kun at finde sted, hvis anden anbringelse er  

 sikkerhedsmæssigt uforsvarligt som følge af barnets adfærd  eksempelvis  

 hvis  

 barnet ellers vil udgøre en fare for sig selv eller andre  og barnet er  

 12 år  

 eller derover.
 For så vidt angår muligheden  

 for at anbringe børn under 15 år i venterum m.v. af  

  

 efterforskningsmæssige  

 grunde  

 fremgår det af forarbejderne, at denne form for enerumsanbringelse  

 kun kan ske rent undtagelsesvis.
Det er en betingelse, at der  

 er tale om alvorlig personfarlig kriminalitet  navnlig vold, voldtægt  

 og  

 væbnet røveri  og at anbringelsen er nødvendig af væsentlige  

 efterforskningsmæssige grunde.
Det er endvidere en forudsætning, at det ikke  

 er  

 praktisk muligt at anbringe barnet på anden måde.
Anbringelse i venterum m.v.  

 kan kun ske i tilfælde, hvor der ikke er disponibelt mandskab hos politiet  

 eller hos de sociale myndigheder, der kan være til stede sammen med barnet.
Som et eksempel på, hvornår  

 det kan være nødvendigt at enerumsanbringe et barn under 15 år af  

 efterforskningsmæssige grunde, kan nævnes tilfælde, hvor en gruppe børn  

   

 hvoraf et eller flere er under 15 år  pågribes i forbindelse med grov  

 bandekriminalitet.  

 I sådanne tilfælde kan det være af afgørende betydning for efterforskningen,  

 at  

 børnene placeres hver for sig, indtil de har kunnet afhøres af politiet.
Hvis  

 politiet på det pågældende sted ikke råder over det fornødne mandskab til at  

 sikre, at de tilbageholdte børn ikke kommer i kontakt med hinanden inden  

 afhøringen, og sådant mandskab ikke kan tilkaldes, eller en repræsentant for  

 de  

 sociale myndigheder ikke kan være til stede, kan det således være nødvendigt  

 at  

 placere børnene alene i aflåste lokaler.
 Efter § 821 a, stk. 4, skal  

 tilbageholdelsen være så kortvarig så mulig.  

  

 Tilbageholdelsen  

 må kun  

 udstrækkes ud over 6 timer, når væsentlige hensyn til efterforskningen gør  

 dette påkrævet, og må i intet tilfælde udstrækkes over 24 timer.
 Opretholdelse af en  

 tilbageholdelse ud over 6 timer kan efter forarbejderne navnlig tænkes at  

 finde  

 sted i sager om grov kriminalitet, f.eks. voldsforbrydelser og  

 bandekriminalitet,  

 hvor det efter en konkret vurdering findes påkrævet med henblik på at hindre  

 yderligere strafbart forhold eller at forhindre, at det mistænkte barn under  

 15  

 år modarbejder sagens opklaring, f.eks. ved at advare andre mistænkte på fri  

 fod.
 Der kan også være tale om  

 tilfælde, hvor der skal gennemføres en retsmedicinsk undersøgelse af barnet,  

 der kræver, at barnet transporteres over en længere afstand.
 Enerumsanbringelse  

 i venterum,  

 detentionslokale eller lignende må i  

  

 intet  

 tilfælde udstrækkes ud over 6  

 timer.
Dette indebærer, at et barn  

 under 15 år, der f.eks. af efterforskningsmæssige grunde, er enerumsanbragt,  

 i  

 alle tilfælde skal udtages af venterum m.v. efter 6 timer.
Hvis der er  

 væsentlige hensyn til efterforskningen, der gør det påkrævet at opretholde  

 tilbageholdelsen,  

 må dette i givet fald ske ved, at barnet anbringes på et kontor eller  

 lignende  

 i fællesskab med en voksen, f.eks. en forælder eller en repræsentant for de  

 sociale myndigheder.
 Tidspunktet for  

 tilbageholdelsen og løsladelsen samt oplysninger om varigheden af  

 enerumsanbringelsen skal fremgå af politirapporten.
 Hvis  

 det af efterforskningsmæssige grunde er nødvendigt at tilbageholde barnet i  

 medfør af § 821 a, stk. 4, i mere end 6 timer, vil der typisk også være tale  

 om  

 sager, hvor der vil være behov for at beskikke en advokat for barnet, jf.  

 pkt.  

 2.6. om advokatbeskikkelse.
 Et barn, der har været  

 tilbageholdt, skal så vidt muligt ved løsladelsen overgives enten til  

 forældrene eller de sociale myndigheder.
 Tilbageholdelse må efter  

 retsplejelovens § 821 a, stk. 4, ikke udstrækkes ud over 6 timer, alene af  

 den  

 grund, at det ikke er muligt at overgive barnet til forældrene eller de  

 sociale  

 myndigheder.
 Hvis det derefter af andre  

 grunde er nødvendigt med fortsat tilbageholdelse - f.eks. for at afvente at  

 barnet afhentes af forældrene eller overgives til de sociale myndigheder  

  må  

 den fortsatte tilbageholdelse bero på andre regler.
I retsplejelovens § 821 b er  

 der fastsat bestemmelser om anvendelse af andre straffeprocessuelle indgreb  

 end  

 tilbageholdelse over for børn under 15 år.
Bestemmelsen indeholder både  

 regler  

 om straffeprocessuelle tvangsindgreb over for børn under 15 år, der er  

 mistænkte, og tvangsindgreb over for børn under 15 år, der ikke er mistænkte.
 Der  

 skal ved vurderingen af, om det straffeprocessuelle indgreb over for børn  

 under  

 15 år ville være et uforholdsmæssigt indgreb, lægges vægt på den særlige  

 belastning, som indgrebet på grund af den pågældendes unge alder må antages  

 at  

 indebære, jf. § 821 c.
Det følger af  

 retsplejelovens § 821 b, stk. 1, at de indgreb, der efter retsplejelovens  

 kapitel 71 (indgreb i meddelelseshemmeligheden, observation og  

 dataaflæsning),  

 kapitel 72 (legemsindgreb), kapitel 73 (ransagning), kapitel 74  

 (beslaglæggelse  

 og edition) samt kapitel 75 a (andre efterforskningsskridt) kan foretages  

 over  

 for sigtede eller mistænkte personer, tilsvarende finder anvendelse over for  

 mistænkte børn under 15 år.
Det gælder dog ikke med hensyn til optagelse af  

 fingeraftryk og personfotografi med henblik på senere identifikation, jf. §  

 792  

 b, stk. 1.
 Det følger ligeledes af  

 bestemmelsen, at politiet ikke må opbevare personfotografi, fingeraftryk  

 eller  

 andet materiale og andre oplysninger, der er tilvejebragt ved legemsindgreb,  

 og  

 som vedrører mistænkte børn under 15 år, med henblik på senere  

 identifikation.
 Formålet med disse to  

 undtagelser er navnlig at sikre, at politiet ikke registrerer børn under 15  

 år,  

 som har været mistænkt, i f.eks. fototek, fingeraftryks- eller DNA-register  

 med  

 henblik på senere identifikation.
Bestemmelsen i §  

 821 b, stk. 1, indebærer således, at de nævnte indgreb som udgangspunkt alle  

 kan  

 finde anvendelse over for mistænkte børn under 15 år, hvis de almindelige  

 betingelser for indgrebets foretagelse er opfyldt, herunder kravet om  

 indgrebets proportionalitet.
Det forudsættes således, at mistanken mod  

 barnet,  

 når der er tale om indgreb, der efter retsplejeloven kræver, at der er rejst  

 sigtelse mod den pågældende, har en sådan styrke, at der ville kunne rejses  

 formel sigtelse, hvis barnet havde været 15 år eller derover.
I de tilfælde,  

 hvor mistanken ikke er af en sådan styrke, at der, hvis barnet havde været  

 over  

 den kriminelle lavalder, ville kunne rejses sigtelse mod den pågældende, kan  

 indgrebet eventuelt gennemføres efter reglerne i § 821 b, stk. 2, om indgreb  

 over for personer, der ikke er sigtede eller mistænkte, jf. pkt. 2.3.2.
 De i kapitel 71  74 og 75 a  

 nævnte indgreb, som kun kan iværksættes mod personer, som er tiltalte eller  

 dømte, finder ikke anvendelse over for mistænkte børn under 15 år, jf.  

 retsplejelovens § 802, stk. 3 (formuebeslag) og § 815 (forevisning af  

 fotografier,  

 som opbevares af politiet med henblik på senere identifikation).
 Efter § 821 b, stk. 2,  

 finder de indgreb, der efter kapitel 71 (indgreb i meddelelseshemmeligheden,  

 observation og dataaflæsning), kapitel 72 (legemsindgreb), kapitel 73  

 (ransagning), kapitel 74 (beslaglæggelse og edition) samt kapitel 75 a (andre  

 efterforskningsskridt) kan foretages mod personer, der ikke er sigtede eller  

 mistænkte, tilsvarende anvendelse over for børn under 15 år, der ikke er  

 mistænkte.
 Denne bestemmelse er alene  

 en præcisering af den gældende retsstilling.
 Hvis den pågældende er  

 mistænkt finder bestemmelsen i § 821 b, stk. 1, anvendelse.
 De indgreb, der efter  

 retsplejeloven kan foretages over for ikke sigtede personer, vil dog efter  

 omstændighederne kunne foretages over for et barn under 15 år, der er  

 mistænkt,  

 men hvor mistanken ikke har en sådan styrke, at der, hvis barnet havde været  

 over den kriminelle lavalder, ville kunne rejses sigtelse mod den pågældende.
 Hvis et  

 tvangsindgreb er betinget af, at barnet meddeler samtykke hertil, skal  

 indehaveren  

 af forældremyndigheden samtykke i indgrebets foretagelse, jf. § 821 b, stk.  

 3.  

 Hvis barnet er omkring 12 år eller derover bør barnets egen stillingtagen  

 indgå  

 i vurderingen af, om der skal foretages legemsundersøgelse efter § 792 c,  

 stk.  

 3 og 5, og § 792 d, stk. 1.
 I retsplejelovens § 821 d,  

 stk. 1 og 2, er der fastsat regler om politiets underretning af de sociale  

 myndigheder i forbindelse med sager, hvor børn under 15 år er mistænkt.
Tilbageholdes barnet,  

 tilkaldes snarest muligt en repræsentant for de sociale myndigheder fra den  

 kommune, hvor barnet har bopæl.
Hvis bopælskommunen ikke er oplyst, eller  

 hvis  

 bopælskommunen på grund af afstanden ikke kan give møde, underrettes de  

 stedlige sociale myndigheder.
Underretning kan dog undlades, hvis  

 tilbageholdelsen  

 har været af ganske kort varighed.
Det gælder f.eks. tilfælde, hvor den  

 pågældende  

 løslades umiddelbart efter tilbageholdelsen, fordi det konstateres, at  

 tilbageholdelsen  

 er ubegrundet.
Underretning  

 om tilbageholdelse skal dog altid gives, hvis politiets oplysninger giver  

 grundlag for at antage, at barnet har behov for særlig støtte.
Underretningen  

 skal i givet fald gives, så snart det viser sig, at barnet har behov for  

 hjælpeforanstaltninger, og ikke først når sagen afsluttes.
En repræsentant for de  

 sociale myndigheder skal endvidere tilkaldes, hvis et barn under 15 år skal  

 afhøres, og mistanken angår en overtrædelse af straffeloven eller et forhold,  

 der efter anden lov kan medføre fængselsstraf.
Repræsentanten fra de sociale  

 myndigheder skal så vidt muligt have adgang til at overvære afhøringer, der  

 foretages af politiet.
 Underretning kan dog  

 undlades, hvis afhøringen foretages i direkte forbindelse med, at mistænkte  

 af  

 politiet træffes under eller i umiddelbar tilknytning til udøvelsen af et  

 strafbart  

 forhold, der i almindelighed alene ville medføre straf af bøde, jf. stk. 2,  

 2.  

 pkt.
Underretning om afhøring  

 skal dog altid gives, hvis politiets oplysninger giver grundlag for at  

 antage,  

 at barnet har behov for særlig støtte.
Underretningen skal i givet fald  

 gives,  

 så snart det viser sig, at barnet har behov for hjælpeforanstaltninger, og  

 ikke  

 først, når sagen afsluttes.
 I andre tilfælde - d.v.s.  

 når barnet ikke tilbageholdes eller afhøres - skal de sociale myndigheder i  

 den  

 kommune, hvor barnet har bopæl, underrettes, såfremt barnet har begået  

 kriminalitet, der ikke er bagatelagtig, og hvor der kan være behov for støtte  

 fra de sociale myndigheder.
 Underretning af de sociale  

 myndigheder skal herudover i alle tilfælde ske, hvis der i øvrigt foreligger  

 oplysninger, der giver formodning om, at barnet har behov for særlig støtte,  

 herunder hvis barnet har vanskeligheder i forhold til de daglige omgivelser,  

 skolen eller samfundet eller i øvrigt lever under utilfredsstillende forhold,  

 eller der er behov for støtte på grund af nedsat fysisk eller psykisk  

 funktionsevne.
Hvis underretning ikke er  

 sket tidligere, skal underretning senest ske, når efterforskningen er  

 afsluttet.
Sagens akter kan vedlægges i fornødent omfang.
Reglerne herom  

 findes  

 i bekendtgørelse nr. 1240 af 5. december 2006 om underretningspligt over for  

 kommunen efter lov om social service.
Bekendtgørelsen er medtaget som bilag  

 2.
 I  

 de tilfælde, hvor barnet har begået voldskriminalitet eller anden form for  

 alvorlig kriminalitet, f.eks. grovere former for hærværk eller tyveri, følger  

 det af § 58 a i lov om social service, at kommunen skal udarbejde en plan for  

 en indsats, der kan modvirke yderligere kriminalitet og yde den nødvendige  

 støtte til barnet.
 Politiet kan i forbindelse  

 med underretning af de sociale myndigheder komme med forslag til initiativer  

 over for barnet, f.eks. at der aflægges et besøg i barnets hjem med henblik  

 på  

 at drøfte barnets situation og den fremtidige indsats over for barnet.
 I retsplejelovens § 821 d,  

 stk. 3, er der fastsat regler om underretning af forældremyndighedens  

 indehaver.
Tilbageholdes barnet eller  

 skal barnet afhøres, underrettes barnets forældre (forældremyndighedens  

 indehaver) snarest muligt.
Hvis barnet er anbragt uden for hjemmet,  

 underrettes  

 barnets opholdssted.
Underretning kan dog  

 udsættes, hvis dette er påkrævet af hensyn til efterforskningen eller må  

 antages  

 at stride mod væsentlige hensyn til barnet.
Udsættelse af underretning kan  

 efter omstændighederne være på ubestemt tid, hvis væsentlige hensyn til  

 barnet  

 tilsiger dette.
Barnets forældre skal så  

 vidt muligt have adgang til at overvære afhøringen.
Adgangen til at overvære  

 afhøringen kan dog nægtes, hvis dette er påkrævet af hensyn til  

 efterforskningen eller må antages at stride mod væsentlige hensyn til barnet.
 Nægtes forældrene adgang til  

 at overvære afhøringen, skal politiet snarest muligt underrette de sociale  

 myndigheder herom med henblik på, at en repræsentant for de sociale  

 myndigheder  

 overværer afhøringen.
 Vurderingen af hensynet til  

 efterforskningen og hensynet til barnet er sideordnet, således at de hver  

 især  

 og med samme styrke kan begrunde, at underretning udsættes m.v.
 Underretning af barnets  

 forældre kan f.eks. udsættes af hensyn til barnet, hvis barnet har været  

 udsat  

 for omsorgssvigt eller krænkelser fra forældrenes side, herunder vold eller  

 seksuelle overgreb.
 Undladelse af at underrette  

 forældrene om tilbageholdelse eller afhøring bør normalt kun ske efter  

 forudgående drøftelse med en repræsentant for de sociale myndigheder.
 I andre tilfælde - d.v.s.  

 når barnet ikke tilbageholdes eller afhøres - underrettes barnets forældre  

 snarest muligt om sagen.
 Underretning kan dog  

 undlades, hvis kriminaliteten er af helt bagatelagtig karakter, eksempelvis  

 ved  

 mindre overtrædelser af færdselsloven og politivedtægten, og det skønnes, at  

 det vil være tilstrækkeligt, at forholdet mundtligt påtales over for barnet.
 Underretning kan aldrig  

 undlades ved overtrædelse af straffeloven, lov om euforiserende stoffer og  

 våbenloven.
 Kommunen  

 skal, når den fra politiet modtager underretning om, at et barn har begået  

 voldskriminalitet  

 eller anden alvorlig kriminalitet, f.eks. grovere former for hærværk eller  

 tyveri, udarbejde en handlingsplan for støtte til barnets udvikling, jf.  

 ovenfor afsnit 2.4. Kommunen kan i den forbindelse tage initiativ til, at de  

 sociale myndigheder sammen med politiet og skolen holder et møde med barnet  

 og  

 dets forældre, eventuelt i form af et møde i barnets hjem med henblik på at  

 drøfte barnets situation og den fremtidige indsats over for barnet.
 Der  

 er i § 821 e indsat en særlig regel om advokatbeskikkelse for børn under 15  

 år.
 Det  

 følger af bestemmelsen, at der efter anmodning fra forældremyndighedens  

 indehaver  

 eller fra politiet kan beskikkes en advokat for en person under 15 år, når  

 den  

 pågældende efter sagens karakter og omfang må antages at have et ganske  

 særligt  

 behov for advokatbistand, og den pågældende skal afhøres i anledning af  

 mistanke om en lovovertrædelse, der i almindelighed ville medføre  

 fængselsstraf, eller der skal iværksættes indgreb, som efter lovens  

 almindelige  

 regler forudsætter, at der er rejst sigtelse mod en pågældende.
Det  

 fremgår af bemærkningerne, at der f.eks. sigtes til sager om drab eller  

 særlig  

 kvalificeret vold.
Omfatter mistanken mod barnet mange alvorlige  

 lovovertrædelser, vil dette også tale for, at barnet kan have et ganske  

 særligt  

 behov for bistand.
Det gælder også tilfælde, hvor barnet risikerer at blive  

 mødt med et meget stort erstatningskrav i anledning af den begåede  

 kriminalitet.
Hvis der bliver tale om at afholde retsmøder under  

 efterforskningen, eller er det af efterforskningsmæssige grunde nødvendigt at  

 tilbageholde barnet i medfør af § 821 a, stk. 4, i mere end 6 timer, vil der  

 typisk også være tale om sager, hvor barnet har et ganske særligt behov for  

 bistand.
 Advokatbeskikkelse  

 skal dog ske efter anmodning i tilfælde omfattet af § 792 c, stk. 4. Det er  

 således tilfælde, hvor retten i medfør af § 792 c, stk. 2, skal træffe  

 afgørelse om legemsundersøgelse, samt tilfælde, hvor et legemsindgreb, som er  

 gennemført uden forudgående retskendelse, fordi indgrebet ikke kunne  

 udsættes,  

 efterfølgende skal forelægges for retten, jf. § 792 c, stk. 2, 2. pkt.
 De  

 særlige regler om advokatbeskikkelse i § 784, stk. 1, (indgreb i  

 meddelelseshemmeligheden),  

 § 791 a, stk. 6 (observation), § 791 b, stk. 4 (dataaflæsning) og § 799, stk.  

 2  

 (hemmelig ransagning), finder tilsvarende anvendelse i sager, hvor mistænkte  

 er  

 et barn under 15 år.
Politiet skal underrette de  

 sociale myndigheder om sagen, når en sigtet mellem 15 og 18 år skal afhøres,  

 og  

 sigtelsen angår overtrædelse af straffeloven eller forhold, der efter loven  

 kan  

 medføre frihedsstraf.
Underretningen sker til de sociale myndigheder i den  

 kommune, hvor sigtede bor.
Er bopælskommunen ikke oplyst, eller kan der på  

 grund af afstanden ikke gives møde herfra, underrettes de stedlige sociale  

 myndigheder.
En repræsentant for de sociale myndigheder skal så vidt muligt  

 have adgang til at overvære afhøringer, der foretages af politiet eller af  

 retten.
 Underretning om afhøring kan  

 dog undlades, hvis afhøringen foretages i direkte forbindelse med, at den  

 sigtede træffes under eller i umiddelbar tilknytning til lovovertrædelsen, og  

 der ikke bliver spørgsmål om højere straf end bøde.
 Der henvises til  

 Rigsadvokatens bekendtgørelse nr. 786 af 21. september 1992, der er medtaget  

 som bilag 3.
 I andre tilfælde - d.v.s.  

 når den unge ikke anholdes eller afhøres - skal de sociale myndigheder i den  

 kommune, hvor den unge har bopæl, underrettes, såfremt den unge har begået  

 kriminalitet, der ikke er bagatelagtig, og hvor der kan være behov for støtte  

 fra de sociale myndigheder.
 Underretning  

 af de sociale myndigheder skal også ske, hvis der i øvrigt foreligger  

 oplysninger, der giver formodning om, at den unge har behov for særlig  

 støtte,  

 herunder hvis den unge har vanskeligheder i forhold til de daglige  

 omgivelser,  

 skolen eller samfundet eller i øvrigt lever under utilfredsstillende forhold,  

 eller der er behov for støtte på grund af nedsat fysisk eller psykisk  

 funktionsevne.
Underretningen skal senest  

 ske, når efterforskningen er afsluttet.
Sagens akter kan vedlægges i  

 fornødent  

 omfang.
Reglerne herom findes i bekendtgørelse nr. 1240 af 5. december 2006  

 om  

 underretningspligt over for kommunen efter lov om social service.  

 Bekendtgørelsen er medtaget som bilag 2.
I de tilfælde, hvor den unge  

 har begået voldskriminalitet eller anden form for alvorlig kriminalitet,  

 f.eks.  

 grovere former for hærværk eller tyveri, følger det af § 140 i lov om social  

 service, at kommunen skal udarbejde en plan for en indsats, der kan modvirke  

 yderligere kriminalitet og yde den nødvendige støtte til den unge.
Der skal  

 dog  

 ikke udarbejdes en handlingsplan, hvis den unge modtager et tiltalefrafald  

 med  

 vilkår om ungdomskontrakt, idet kravet i § 140 vil være opfyldt ved indgåelse  

 af ungdomskontrakten.
 Politiet kan i forbindelse  

 med underretning af de sociale myndigheder komme med forslag til initiativer  

 over for den unge, f.eks. at der aflægges et besøg i den unges hjem med  

 henblik  

 på at drøfte den unges situation og den fremtidige indsats over for den unge.
Anholdes den unge eller skal  

 den unge afhøres, underrettes den unges forældre (forældremyndighedens  

 indehaver) snarest muligt.
Hvis den unge er anbragt uden for hjemmet,  

 underrettes den unges opholdssted.
Underretning kan undtagelsesvis udsættes,  

 i  

 det omfang efterforskningen nødvendiggør dette.
 Ved afhøring af den unge  

 afgør politiet, om den unges forældre kan være til stede under afhøringen.  

 Politiet bør kun nægte forældrene at overvære afhøringen, såfremt det er  

 nødvendigt af hensyn til efterforskningen.
 I andre sager - d.v.s. hvor  

 den unge ikke anholdes, og der ikke gennemføres en egentlig afhøring -  

 underrettes den unges forældre snarest muligt, og senest når efterforskningen  

 er afsluttet, f.eks. samtidig med udsendelse af et bødeforelæg.
Underretning kan undlades,  

 hvis kriminaliteten er af helt bagatelagtig karakter, eksempelvis ved mindre  

 overtrædelser af færdselsloven og politivedtægten, og det skønnes, at det vil  

 være tilstrækkeligt, at forholdet mundtligt påtales over for den unge.
Hvis  

 der  

 findes grundlag for at meddele en advarsel eller pålægge en bøde, kan  

 underretning ikke undlades.
 Underretning kan aldrig  

 undlades ved overtrædelse af straffeloven, lov om euforiserende stoffer og  

 våbenloven.
 Kommunen  

 skal, når den fra politiet modtager underretning om, at en ung har begået  

 voldskriminalitet eller anden alvorlig kriminalitet, f.eks. grovere former  

 for  

 hærværk eller tyveri, udarbejde en handlingsplan for støtte til den unges  

 udvikling, jf. ovenfor afsnit 3.1. Kommunen kan i den forbindelse tage  

 initiativ til, at de sociale myndigheder sammen med politiet og skolen holder  

 et møde med den unge og dennes forældre, eventuelt i form af et møde i den  

 unges hjem med henblik på at drøfte den unges situation og den fremtidige  

 indsats over for den unge.
 Retsplejelovens  

 regler om varetægtsfængsling finder ligeledes anvendelse over for unge  

 lovovertrædere, idet en person under 18 år dog bør søges undergivet  

 varetægtssurrogat  

 efter retsplejelovens § 765, medmindre der foreligger særlige grunde til at  

 påstå almindelig varetægtsfængsling, eventuelt i isolation, jf. afsnit 3.3.3.
 For  

 så vidt angår de tilfælde, hvor 15 - 17-årige ikke kan anbringes i  

 varetægtssurrogat, er der i bekendtgørelse nr. 390 af 17. maj 2001 fastsat  

 nærmere regler for behandlingen af 15 - 17-årige, der anbringes i  

 kriminalforsorgens institutioner.
 Justitsministeriet har i  

 cirkulæreskrivelse af 10. april 1984 anmodet om, at der i alle tilfælde, hvor  

 spørgsmålet om varetægtsfængsling eller opretholdt anholdelse af 15 -  

 17-årige  

 er aktuelt, forholdes således fra anklagemyndighedens side:
»1. Hvis den sigtede  

 samtykker i anbringelse på sikret døgninstitution, jf. retsplejelovens § 765,  

 nedlægges der fra anklagemyndighedens side påstand om sådan anbringelse.
Der  

 kan eventuelt nedlægges en subsidiær påstand om anbringelse i  

 varetægtsfængsel.
 2. Reglen under 1 kan  

 fraviges, hvis sigtelsen angår særlig grov eller farlig kriminalitet.
 3. Justitsministeriet skal  

 pege på muligheden for i særlige tilfælde, hvor dette må anses for  

 forsvarligt,  

 at overveje anbringelse på åben institution for børn og unge, eventuelt med  

 skærpet overvågning.
4. Hvis de sociale  

 myndigheder af andre grunde end pladsmangel ikke ønsker at modtage den  

 sigtede  

 på institutionen, bør der i retten nøje redegøres for baggrunden for denne  

 vægring.
For anklagemyndigheden bør det være udgangspunktet, at en sådan  

 benægtelse kun rent undtagelsesvis kan tages i betragtning, således at  

 spørgsmålet om betydningen af de sociale myndigheders holdning om fornødent  

 afgøres i retten.« Anklagemyndighedens påstand  

 bør udformes som en påstand om anbringelse på egnet hjem eller institution,  

 jf.  

 retsplejelovens § 765, stk. 2, nr. 3, frem for som en påstand om anbringelse  

 på  

 en konkret institution.
Herved kan man undgå nye forelæggelser for retten i  

 tilfælde, hvor det viser sig nødvendigt at flytte den unge fra en institution  

 til en anden.
Varetægtssurrogater  

 kan kun anvendes med samtykke fra sigtede.
Selv om sigtede er under 18 år, må  

 samtykke fra ham anses for tilstrækkeligt.
Samtykke fra forældremyndighedens  

 indehaver er således ikke fornødent.
 Pladser på sikrede  

 døgninstitutioner er ikke uden videre til rådighed som varetægtssurrogater.
 Når politiet vurderer, at en  

 ung skal anbringes på en sikret døgninstitution i varetægtssurrogat, retter  

 politiet henvendelse til den sikrede institution, hvor den unge ønskes  

 anbragt.  

 Er der ikke plads på denne institution, overtager den pågældende institution  

 opgaven med at finde den bedst egnede alternative placering.
Anbringelsesmulighederne bør  

 drøftes med den sikrede institution inden grundlovsforhøret.
Indtil placering  

 i  

 døgninstitution kan finde sted, anbringes den unge i varetægt i arresthus.
 Socialministeriets  

 bekendtgørelse nr. 1613 af 12. december 2006 om magtanvendelse over for børn  

 og  

 unge, der er anbragt uden for hjemmet, og som er under revision i anledning  

 af  

 lov nr. 545 af 6. juni 2007 om ændring af lov om social service, indeholder  

 nærmere regler om bl.a. besøgskontrol, brevkontrol, isolation og  

 udgangstilladelse vedrørende unge, der er anbragt i sikrede afdelinger i  

 stedet  

 for varetægtsfængsling.
 Ved lov nr. 1561 af 20.  

 december 2006 om ændring af retsplejeloven (Varetægtsfængsling i isolation),  

 der trådte i kraft den 1. januar 2007, blev der gennemført ændringer af bl.a.  

 reglerne om varetægtsfængsling i isolation af unge.
 Retsplejelovens § 770, stk.  

 2, har herefter følgende ordlyd:
»Hvis arrestanten er under 18 år, må isolation kun  

 iværksættes eller fortsættes, hvis der i øvrigt foreligger helt særlige  

 omstændigheder, som gør det påkrævet.« Lovændringen bygger på  

 Strafferetsplejeudvalgets betænkning nr. 1469/2006 om varetægtsfængsling i  

 isolation efter 2000-loven.
Det er om den nye bestemmelse i stk. 2 anført, at  

 bestemmelsen stiller krav til sagens karakter og til behovet for isolation i  

 form  

 af en alvorlig kollusionsrisiko.
Det fremgår endvidere, at i tilfælde hvor  

 efterforskningen, som isolationen skal beskytte, retter sig mod en anden end  

 arrestanten selv, kræver isolation en særlig begrundelse, og at dette så  

 meget  

 desto mere gælder for unge under 18 år.
Herudover fremgår det, at der normalt  

 ikke bør ske isolation, når den unge selv har tilstået.
Endelig er det  

 anført,  

 at isolation som følge af den nye proportionalitetsregel som altovervejende  

 hovedregel vil være udelukket for 15  16-årige Der henvises endvidere til  

 U1999.1415 H, hvor Højesteret udtalte, at der over for unge under 18 år bør  

 udvises tilbageholdenhed med anvendelse af varetægtsfængsling i isolation, og  

 at denne foranstaltning kun bør bringes i anvendelse for denne personkreds,  

 såfremt der foreligger helt ekstraordinære omstændigheder, som kan berettige  

 dette.
 Samtidig med indsættelse af  

 § 770, stk. 2, er der foretaget en ændring af retsplejelovens § 770 c, stk.  

 4,  

 således at varetægtsfængsling i isolation af unge under 18 år i ingen  

 tilfælde  

 må finde sted i et sammenhængende tidsrum på mere end 4 uger, medmindre  

 sigtelsen angår en forsætlig overtrædelse af straffelovens kapitler 12 eller  

 13.
Oplysninger om sigtedes  

 personlige forhold indhentes hos de sociale myndigheder i sigtedes  

 opholdskommune.
Oplysningerne bør normalt indhentes på et så tidligt  

 tidspunkt  

 som muligt.
De bør dog ikke indhentes, før det er muligt i det væsentlige at  

 overskue sagens nærmere karakter og omfang.
Med henblik på at sikre  

 hurtig og effektiv sagsbehandling i sager, hvor der kan blive tale om at  

 anvende tiltalefrafald med vilkår om ungdomskontrakt eller vilkår om  

 hjælpeforanstaltninger efter § 52 i lov om social service, kan der i  

 politikredsene etableres særlige udvalg/samråd med repræsentanter for de  

 relevante myndigheder, herunder politiet og de sociale myndigheder.
I stedet  

 for at sende sagens akter mellem de forskellige myndigheder og dermed  

 forlænge  

 sagsbehandlingstiden, kan udvalgene/samrådene i fællesskab drøfte den unges  

 situation og på denne baggrund fastsætte de vilkår, der vil være særligt  

 velegnede over for den pågældende unge.
Herefter drøftes vilkårenes indhold  

 med  

 den unge og dennes forældre.
Oplysninger om personlige  

 forhold bør normalt indhentes i alle sager.
Undtaget er dog sager, der må forventes at ende med påtaleopgivelse, sager, der kan afgøres med bøde eller advarsel, sager, der forventes sluttet efter bekendtgørelse nr. 621 af 25. juni  

 2001 om politidirektørernes og statsadvokaternes adgang til at frafalde  

 tiltale, sager, der med altovervejende sandsynlighed vil medføre en ubetinget  

 frihedsstraf,  

 og hvor der allerede foreligger personlige oplysninger.
Henvendelser til de sociale  

 myndigheder skal vedlægges kopi af forholdsfortegnelse eller kopi af  

 retsmødebegæring eller anklageskrift, hvis disse foreligger.
Sagens akter  

 medsendes kun, hvor der skønnes at være et særligt behov for, at de sociale  

 myndigheder kender detaljerne i sagen.
Personundersøgelser  

 efter retsplejelovens § 808 indhentes normalt ikke i sager mod unge under 18  

 år.
De oplysninger, der indhentes fra de sociale myndigheder, må antages at  

 være tilstrækkelige i de fleste tilfælde.
Hvis det overvejes at knytte tilsyn  

 af kriminalforsorgen som vilkår til en helt eller delvist betinget dom, eller  

 der kan blive tale om samfundstjeneste, skal der dog tilvejebringes en  

 personundersøgelse.
Det samme gælder, hvis der i øvrigt er behov for  

 personlige  

 oplysninger, som ikke kan skaffes gennem de sociale myndigheder.
 Der henvises i øvrigt til  

 rigsadvokatmeddelelsen om personundersøgelser ved kriminalforsorgen, herunder  

 med henblik på samfundstjeneste.
 For så vidt angår eventuel  

 udfærdigelse af personundersøgelse i sager, hvor der kan blive tale om  

 anvendelse af ungdomssanktion, henvises til afsnit 4.5.2.
 I sager, der forventes at  

 medføre ubetinget fængselsstraf, underrettes den lokale afdeling af  

 kriminalforsorgen om sagen, således at den unges afsoning kan planlægges og  

 iværksættes hurtigst muligt.
 Underretningen bør ske ved  

 kopi af forholdsfortegnelse, retsmødebegæring eller anklageskrift og så  

 tidligt  

 som muligt, når det står klart, at ubetinget fængselsstraf kan forventes.
 Det har i almindelighed  

 betydning for straffastsættelsen som en formildende omstændighed, at  

 gerningsmanden ikke var fyldt 18 år på gerningstidspunktet.
 Består kriminaliteten i  

 butikstyveri eller andre former for berigelseskriminalitet omfattet af  

 straffelovens § 287, søges sagen afgjort med bøde eller advarsel efter de  

 retningslinjer, der er fastsat af Rigsadvokaten.
 Sager vedrørende mindre  

 alvorlige dokumentfalskforhold, jf. straffelovens § 172, stk. 2, bør også  

 søges  

 afgjort med bøde.
 Andre sager, der over for  

 personer over 18 år som hovedregel afgøres med bøde eller advarsel, søges  

 også  

 over for unge under 18 år afgjort på denne måde.
 Bøder til personer under 18  

 år skal i en række tilfælde nedsættes eller halveres, jf. f.eks.  

 retningslinjerne herom i Rigsadvokatmeddelelsen om strafpåstande i  

 færdselssager.
 Sager vedrørende spiritus-  

 og promillekørsel behandles som sager mod personer over 18 år.
Efter retsplejelovens § 722  

 kan tiltale i en sag helt eller delvis frafaldes i en række nærmere angivne  

 tilfælde.
Ifølge retsplejelovens § 723, stk. 1, kan der fastsættes vilkår for  

 et tiltalefrafald.
Det er en  

 forudsætning for at meddele tiltalefrafald, at sigtedes skyld er utvivlsom,  

 eller at alle faktiske omstændigheder i forbrydelsens gerningsindhold er  

 erkendt.
Hvis der skal fastsættes vilkår for tiltalefrafaldet efter  

 retsplejelovens § 723, stk. 1, skal den sigtede i retten have afgivet en  

 uforbeholden tilståelse, jf. § 723, stk. 2.
 Har den unge gjort sig  

 skyldig i vold, eller indgår vold i kriminaliteten, kan tiltalefrafald ikke  

 anvendes, jf. dog afsnit 4.2.4. om ubetydelig vold.
Efter, at § 293 a ved lov  

 nr. 380 af 6. juni 2002 blev indsat i straffeloven, kan brugstyveri af bil  

 eller motorcykel som udgangspunkt ikke længere afgøres med tiltalefrafald,  

 herunder med vilkår om ungdomskontrakt.
Lovændringen indebærer ikke ændringer  

 med hensyn til straffene for brugstyverier af cykel og knallerter, herunder  

 registreringspligtige knallerter, der som udgangspunkt afgøres med bøde, jf.  

 Rigsadvokatmeddelelse nr. 9/2005 om strafpåstanden i sager om overtrædelse af  

 straffeloven.
Tiltalefrafald kan heller  

 ikke anvendes ved røveri, groft hærværk og narkotikakriminalitet, der ikke  

 isoleret set kunne afgøres med advarsel eller bøde.
Sagen skal i så fald  

 indbringes for retten med henblik på idømmelse af ubetinget eller betinget  

 straf, eventuelt med vilkår om samfundstjeneste, kombinationsdom eller  

 afgøres  

 med en ungdomssanktion, jf. nedenfor under afsnit 4.5.
 Nedenfor følger  

 retningslinjer for at meddele tiltalefrafald med vilkår om ungdomskontrakter  

 eller andre hjælpeforanstaltninger (afsnit 4.2.1.), tiltalefrafald uden  

 særlige  

 vilkår (afsnit 4.2.2.) samt tiltalefrafald efter retsplejelovens § 722, stk.  

 1,  

 nr. 7, jf. § 1, nr. 2, litra a, i bekendtgørelse nr. 621 af 25. juni 2001 om  

 politidirektørernes og statsadvokaternes adgang til at frafalde tiltale  

 (afsnit  

 4.2.4.).
 Retningslinjerne berører i  

 øvrigt ikke adgangen til at meddele tiltalefrafald til unge mellem 15   

 18 år i  

 medfør af retsplejelovens § 722, stk. 1, nr. 1, 4 - 7, og stk. 2, samt  

 bekendtgørelse nr. 621 af 25. juni 2001 om politidirektørernes og  

 statsadvokaternes adgang til at frafalde tiltale, idet sådanne tiltalefrafald  

 kan anvendes over for unge under 18 år i samme omfang som over for voksne.
 Kan en sag ikke afgøres med  

 bøde eller tiltalefrafald uden særlige vilkår, jf. afsnit 4.2.2. nedenfor,  

 søges sagen afgjort med et tiltalefrafald med vilkår om ungdomskontrakt.  

 Hjemlen hertil er retsplejelovens § 722, stk. 1, nr. 2 og 3, jf. § 723, stk.  

 1,  

 og lov om social service § 40.
Ungdomskontrakten er en  

 aftale, hvorved den unge med samtykke fra indehaveren af forældremyndigheden  

 forpligter sig til at deltage i nærmere opregnede aktiviteter m.v., mod at  

 anklagemyndigheden afstår fra yderligere retsforfølgning.
Den unge kan herved  

 opnå, at lovovertrædelsen anføres på straffeattesten i kortere tid (1 år,  

 hvis  

 det er første gang den unge modtager en afgørelse for overtrædelse af  

 straffeloven eller lov om euforiserende stoffer), ligesom den unge normalt  

 ikke  

 vil blive pålagt vilkår om bøde.
 Tiltalefrafald uden  

 ungdomskontrakt, men med vilkår om hjælpeforanstaltninger efter lov om social  

 service, anvendes kun undtagelsesvis efter indstilling fra de sociale  

 myndigheder, jf. afsnit 4.2.1.2. Sådanne tiltalefrafald anføres på  

 straffeattesten i 2 år.
 Om tiltalefrafald uden særlige  

 vilkår henvises til afsnit 4.2.2.
Ungdomskontrakten kan især  

 tilbydes 15 - 17-årige, der ikke er kommet ind i et mere fast  

 kriminalitetsmønster.
Det er unge, som før ordningen med ungdomskontrakter  

 skulle have tiltalefrafald med vilkår om tilsyn af de sociale myndigheder  

 m.v.  

 eller eventuelt den første betingede dom.
 Der vil således typisk være  

 tale om unge, der har begået berigelseskriminalitet, herunder f.eks.  

 indbrudstyveri eller andet tyveri og visse grovere hærværksforhold.
 Det er udelukket at anvende  

 ungdomskontrakt ved vold eller såfremt vold indgår i kriminaliteten.
Det er ligeledes udelukket  

 at anvende ungdomskontrakt ved røveri, groft hærværk og  

 narkotikakriminalitet,  

 der ikke isoleret set kan afgøres med advarsel eller bøde.
Ungdomskontrakt  

 kan  

 heller ikke anvendes ved brugstyveri af bil eller motorcykel.
Foreligger der en bestyrket  

 tilståelse fra den unge, skønner politiet umiddelbart, om sagen egner sig til  

 at blive afgjort med et tiltalefrafald med vilkår om ungdomskontrakt.  

 Politiet  

 underretter i givet fald snarest muligt de sociale myndigheder i den unges  

 opholdskommune.
Kommunen iværksætter en undersøgelse af den unges forhold og  

 af  

 mulighederne for at anvende en ungdomskontrakt eller eventuelt  

 hjælpeforanstaltninger  

 uden ungdomskontrakt.
Sagens akter medsendes i fornødent omfang.
 Såfremt de sociale  

 myndigheder skønner, at en ungdomskontrakt kan anvendes, udarbejdes der i  

 fællesskab med den unge og dennes forældre et udkast til de sociale vilkår i  

 en  

 ungdomskontrakt.
 Finder de sociale  

 myndigheder ud fra deres kendskab til den unge og forældrene, at der ikke er  

 grundlag for at etablere en ungdomskontrakt, eller vil den unge ikke indgå en  

 ungdomskontrakt, kan sagen søges afgjort ved dom eventuelt med vilkår om  

 hjælpeforanstaltninger.
 Hvis der ikke foreligger en  

 bestyrket tilståelse, må sagen ligeledes afgøres ved dom.
 Tiltalefrafald uden  

 ungdomskontrakt, men med vilkår om hjælpeforanstaltninger efter lov om social  

 service § 40, kan undtagelsesvis anvendes, hvis de sociale myndigheder  

 indstiller dette.
Et tiltalefrafald med vilkår  

 om ungdomskontrakt skal i alle tilfælde indeholde vilkår om sociale foranstaltninger tilsyn med overholdelse af disse foranstaltninger vilkår om straffri vandel i en prøvetid, og oplysning om virkningen af, at kontrakten ikke overholdes Der kan fastsættes  

 yderligere vilkår, jf. nedenfor.
 Kontrakten skal udarbejdes  

 således, at den afspejler den unges situation og den begåede kriminalitet.
Kontrakten skal indeholde en  

 målrettet plan, som specifikt fastlægger de initiativer, som inden for et  

 bestemt tidsrum skal udgøre en samlet indsats over for den unge og udgøre en  

 konkret forpligtelse for den unge.
Der skal også fastsættes bestemmelser om  

 tilsynet med overholdelsen af disse vilkår, f.eks. ved jævnlige samtaler med  

 en  

 sagsbehandler.
 Vilkårene i  

 ungdomskontrakten skal være konkrete og specifikke, og den sproglige  

 formulering skal være klar, således at der ikke kan opstå misforståelser  

 eller  

 tvivl om, hvorvidt vilkårene er overtrådt.
Kontrakten kan f.eks.  

 indeholde en forpligtelse for den unge til at søge skole eller andet  

 uddannelsessted, en ungdomsklub eller andre foreningsaktiviteter, f.eks.  

 sportsforeninger.  

 Herudover kan kontrakten indeholde en forpligtelse til at passe et  

 fritidsjob.  

 Endvidere kan kontrakten indeholde vilkår om, hvor den unge skal bo, herunder  

 hos familie eller på et sted, der er anvist af de sociale myndigheder,  

 eventuelt i forbindelse med anbringelse uden for hjemmet.
Der kan også i  

 særlige tilfælde fastsættes vilkår om behandling mod alkohol- eller  

 narkotikamisbrug.
 De sociale foranstaltninger  

 i ungdomskontrakter kan efter lov om social service § 40, stk. 2, være  

 konsulentbistand, praktisk eller pædagogisk støtte i hjemmet,  

 familiebehandling,  

 døgnophold for familien, aflastningsordning, udpegning af personlig rådgiver,  

 udpegning af en fast kontaktperson for den unge, økonomisk støtte, herunder  

 til  

 ophold på kost- eller efterskole, samt anbringelse uden for hjemmet på en  

 døgninstitution, i en plejefamilie eller andet godkendt opholdssted, som må  

 anses for egnet til at imødekomme barnets eller den unges særlige behov.
Der bør især fokuseres på de  

 områder, hvor der er behov for at få den unge til at arbejde med at ændre  

 holdning og adfærd, og hvor der er behov for at støtte den unge i udvikling  

 af  

 et positivt forløb.
Den sociale indsats bør derfor være fremadrettet og  

 behøver  

 ikke at relatere sig til den begåede kriminalitet.
Ungdomskontraktens vilkår om  

 hjælpeforanstaltninger bør normalt ikke løbe i mere end et år og ikke i  

 kortere  

 tid end tre måneder.
Ungdomskontrakten og dermed de fastsatte  

 hjælpeforanstaltninger kan normalt ikke forlænges ud over det fyldte 18. år,  

 jf. afsnit 4.4.
En ungdomskontrakt skal  

 altid gøres betinget af straffri vandel i prøvetiden.
Prøvetiden fastsættes i  

 reglen til 1 år.
I en ungdomskontrakt vil der  

 kunne indgå vilkår om betaling af erstatning og konfiskation.
Der bør normalt  

 ikke fastsættes vilkår om bødebetaling.
Hvis ungdomskontrakten kun indeholder  

 mindre forpligtelser for den unge, f.eks. krav om at fastholde et påbegyndt  

 skole- eller uddannelsesforløb, kan der dog være behov for at fastsætte  

 vilkår  

 om bøde.
Kontrakten skal indeholde  

 oplysninger om virkningen af, at kontrakten ikke overholdes af den unge.  

 Betydningen af ny kriminalitet i prøvetiden skal også anføres.
Der henvises  

 til  

 afsnit 4.2.3.
 Det udkast til  

 ungdomskontraktens vilkår om hjælpeforanstaltninger, der er udarbejdet af de  

 sociale myndigheder sammen med den unge og dennes forældre, forelægges  

 politiet  

 til godkendelse og med henblik på, at politiet kan fastsætte de yderligere  

 vilkår  

 om straffri vandel m.v., der skal indgå i ungdomskontrakten, jf. dog ovenfor  

 under  

 afsnit 3.4.1. om muligheden for at etablere et udvalg med repræsentanter for  

 de  

 relevante myndigheder, der i fællesskab drøfter vilkårene i kontrakten.
 Herefter underskrives  

 kontrakten af de sociale myndigheder, den unge, indehaveren af  

 forældremyndigheden og af politidirektøren eller en repræsentant for denne.  

 Underskrivelsen bør tilstræbes at ske på et møde med deltagelse af de nævnte  

 personer og myndigheder, hvor indholdet af kontrakten og betydningen af dens  

 overholdelse gennemgås.
Har den unge bopæl i en  

 anden politikreds end den kreds, der behandler sagen, kan afholdelse af mødet  

 undlades, hvis praktiske hensyn, herunder afstande og lignende gør det  

 vanskeligt.
Kontrakten underskrives i så fald af den unge, forældrene og de  

 sociale myndigheder og sendes til politikredsen på gerningsstedet til  

 underskrift.
Sagen sendes herefter snarest muligt til bopælskredsen med  

 henblik  

 på rettens godkendelse, medmindre rettens godkendelse mest hensigtsmæssigt  

 sker  

 ved gerningsstedets værneting.
Ifølge retsplejelovens  

 § 723, stk. 2, kan vilkår i tiltalefrafald kun fastsættes, såfremt den  

 sigtede  

 i retten har afgivet en uforbeholden tilståelse, hvis rigtighed bestyrkes ved  

 de i øvrigt foreliggende omstændigheder.
Vilkåret om ungdomskontrakt og  

 dermed  

 selve indholdet af kontrakten skal godkendes af retten, jf. retsplejelovens §  

 723, stk. 3. Det samme gælder andre vilkår.
 Med henblik på at sikre, at  

 kontrakten godkendes af retten så hurtigt som muligt, bør politikredsene søge  

 etableret ordninger med de stedlige retter, der medfører, at behandlingen af  

 disse sager kan ske, så snart kontrakten er underskrevet.
 Det kan være af såvel  

 pædagogisk som praktisk betydning, at rettens behandling af kontrakten sker  

 samme dag, som kontrakten er gennemgået og underskrevet på mødet mellem  

 repræsentanter for myndighederne, den unge og forældrene.
 Straks efter rettens  

 godkendelse underretter politiet de sociale myndigheder, således at de  

 initiativer, som er fastsat i kontrakten, kan iværksættes snarest muligt.
De sociale  

 myndigheder fører tilsyn med, at de aktiviteter, der er fastsat i kontrakten,  

 overholdes.
Skifter den unge i kontraktens løbetid opholdskommune, ophører  

 fraflytningskommunens forpligtelser i henhold til kontrakten.
I disse  

 tilfælde  

 forudsættes det, at fraflytningskommunen straks kontakter  

 tilflytningskommunen  

 med henblik på, at denne kan vurdere spørgsmålet om den fortsatte opfyldelse  

 af  

 kontrakten.
Fraflytningskommunen skal samtidig underrette politiet om  

 flytningen.
Tilflytningskommunen giver politiet meddelelse om sin  

 stillingtagen.
De sociale myndigheder  

 underretter politiet i bopælskredsen - i tilfælde, hvor retten på  

 gerningsstedet har godkendt vilkåret, dog politiet i gerningsstedskredsen -  

 om  

 enhver tilsidesættelse af vilkår i kontrakten og om eventuelle behov for  

 ændringer i kontrakten.
Politiet afgør, om sagen skal indbringes for retten.  

 Det er endvidere politiet, der påser overholdelsen af vilkår om straffri  

 vandel.
Er den unge personligt,  

 socialt og arbejds- eller uddannelsesmæssigt veltilpasset, kan sagen  

 eventuelt  

 afgøres med et tiltalefrafald i medfør af retsplejelovens § 722, stk. 1, nr.  

 3,  

 jf. § 723, stk. 1, uden vilkår om ungdomskontrakt eller andre  

 hjælpeforanstaltninger.
Der bør som hovedregel fastsættes vilkår om  

 bødebetaling og eventuelt tillige om konfiskation og erstatning.
Bødens  

 størrelse skal fastsættes under hensyn til den unges betalingsevne.
Denne sanktion bør navnlig  

 anvendes ved mindre alvorlig berigelseskriminalitet, som ikke kan afgøres med  

 bøde.
Det gælder f.eks. ved et eller nogle få indbrud.
Det er en  

 forudsætning,  

 at kriminaliteten ikke kan ses som begyndelsen på en egentlig kriminel  

 løbebane.
Sanktionen bør ikke anvendes, hvis den unge tidligere har modtaget  

 tiltalefrafald.
Der kan ikke anvendes  

 tiltalefrafald uden særlige vilkår efter § 722, stk. 1, nr. 3, i sager om  

 vold  

 og anden personfarlig kriminalitet.
Om adgangen til at meddele tiltalefrafald  

 efter retsplejelovens § 722, stk. 1, nr. 7, i sager af denne art henvises til  

 afsnit 4.2.4. nedenfor.
 Der kan heller ikke anvendes  

 tiltalefrafald uden vilkår i sager vedrørende brugstyveri af  

 biler/motorcykler.
 Tiltalefrafald uden særlige  

 vilkår fremgår af straffeattesten i 2 år.
Prøvetiden fastsættes i  

 reglen til 1 år.
I sjældne gentagelsestilfælde kan prøvetiden eventuelt  

 fastsættes til 2 år.
Det er en  

 forudsætning for at meddele tiltalefrafald, at sigtedes skyld er utvivlsom,  

 eller at alle de faktiske omstændigheder i forbrydelsens gerningsindhold er  

 erkendt.
Da der skal fastsættes vilkår i form af prøvetid og bøde, skal den  

 sigtede efter retsplejelovens § 723, stk. 1, i retten have afgivet en  

 uforbeholden tilståelse, jf. bestemmelsens stk. 2. Vilkårene skal godkendes  

 af  

 retten.
 I modsat fald må sagen søges  

 afgjort ved dom, eventuelt med en betinget dom på tilsvarende vilkår, som  

 hvis  

 det havde været muligt at meddele tiltalefrafald.
 De tiltalefrafald, der er  

 nævnt i afsnit 4.2.1. og 4.2.2., meddeles som betingede tiltalefrafald.
De sociale myndigheder har  

 ansvaret for, at vilkårene overholdes.
Ved enhver overtrædelse af vilkårene,  

 kontakter de sociale myndigheder politiet, der vurderer, om sagen skal  

 indbringes for retten.
 Hvis den unge, der har fået  

 et betinget tiltalefrafald, i prøvetiden gør sig skyldig i nyt strafbart  

 forhold eller begår en væsentlig overtrædelse af vilkårene, skal sagen i  

 almindelighed  

 genoptages, jf. retsplejelovens § 723, stk. 4. I de tilfælde, hvor den unge  

 begår nyt strafbart forhold i prøvetiden, skal der fastsættes en retsfølge  

 for  

 dette forhold og det tidligere forhold.
 Tiltalefrafaldet vil, selv  

 om sagen undtagelsesvis ikke genoptages, kunne dokumenteres under den senere  

 straffesag til belysning af sigtedes kriminelle aktivitet.
 Med henblik på at følge op  

 på sager, hvor der fastsættes vilkår, skal politiet i øvrigt 3 måneder efter,  

 at tiltalefrafaldet er meddelt, anmode de sociale myndigheder om at redegøre  

 for tilsynet med den unge, medmindre sagen har været behandlet af politiet i  

 forbindelse med vilkårsovertrædelser.
 Ved ny kriminalitet i  

 prøvetiden bedømmes sanktionsvalget efter retningslinjerne i afsnit 4.2.5.
Efter  

 retsplejelovens § 722, stk. 1, nr. 7, kan tiltale frafaldes, hvis dette  

 følger  

 af bestemmelser fastsat af justitsministeren eller rigsadvokaten.  

 Rigsadvokaten  

 har i medfør af bestemmelsen udstedt bekendtgørelse nr. 621 af 25. juni 2001  

 om  

 politidirektørernes og statsadvokaternes adgang til at frafalde tiltale.
Det  

 følger af § 1, nr. 2, litra a, i bekendtgørelsen, at tiltale kan frafaldes  

 for  

 overtrædelse af straffelovens § 244 og § 245, stk. 1, når ingen særlige  

 omstændigheder gør sig gældende, og når ingen betydelig skade er sket,  

 eventuelt mod vedtagelse af en bøde eller betaling af erstatning.
Tiltalefrafald efter  

 bekendtgørelsens § 1, nr. 2, litra a, for overtrædelse af straffelovens § 244  

 og § 245, stk. 1, bør alene anvendes efter en konkret vurdering, når der er  

 tale om ubetydelig vold.
Tiltalefrafald i denne type sager kan således f.eks.  

 anvendes, når både sigtede og forurettede er meget unge, og volden er opstået  

 efter  

 forudgående uoverensstemmelser mellem parterne, herunder i forbindelse med  

 konflikter opstået på skoler eller ved fester, f.eks. fordi konflikten har  

 udviklet sig til håndgemæng på grund af indtagelse af alkohol.
 Tiltalefrafald efter denne  

 bestemmelse bør ikke anvendes, hvis flere gerningsmænd i forening har udøvet  

 vold mod én person, ligesom denne type tiltalefald ikke bør anvendes, hvis  

 forurettede har pådraget sig skader af betydning, f.eks. i form af flænger,  

 tandskade eller adskillige blodudtrækninger.
 Tiltalefrafald efter denne  

 bestemmelse bør endvidere ikke anvendes, hvis der er anvendt et våben eller  

 lignende i forbindelse med voldshandlingerne.
 Kan sagen ikke afgøres med  

 bøde eller advarsel, jf. afsnit 4.1., må det overvejes, om sagen kan afgøres  

 med tiltalefrafald med ungdomskontrakt eller andre hjælpeforanstaltninger,  

 jf.  

 afsnit 4.2.1.
 Der bør normalt kun meddeles  

 ét tiltalefrafald med vilkår om ungdomskontrakt.
Ny kriminalitet, der ikke  

 kan afgøres med bøde eller advarsel, bør medføre, at sagen søges afgjort ved  

 dom.
Der vil til en betinget dom kunne knyttes vilkår om  

 hjælpeforanstaltninger.
 Efter  

 straffelovens § 56 kan retten gøre en straf betinget, hvis den finder det  

 upåkrævet,  

 at straffen kommer til fuldbyrdelse.
 Efter straffelovens § 57 kan  

 retten som vilkår for udsættelsen af straffastsættelsen eller af  

 straffuldbyrdelsen bestemme, at den dømte i hele prøvetiden eller en del af  

 denne skal undergives tilsyn (tilsynsvilkår).
 For personer under 18 år  

 varetages tilsynet i almindelighed af de sociale myndigheder.
 Desuden kan retten fastsætte  

 andre vilkår (særvilkår), som findes formålstjenlige, herunder at den dømte  

 efter kommunens afgørelse undergives foranstaltninger efter § 40 i lov om  

 social service, eventuelt af nærmere angiven art, og efterkommer de  

 forskrifter,  

 som kommunen meddeler den pågældende, jf. straffelovens § 57, nr. 9. Dette  

 indebærer, at det herefter påhviler de sociale myndigheder at træffe  

 bestemmelse om indholdet af de pågældende foranstaltninger efter den sociale  

 lovgivning.
 Der kan således fastsættes  

 hjælpeforanstaltninger, som er identiske med de vilkår, der indgår i en  

 ungdomskontrakt  

 eller et tiltalefrafald med vilkår, jf. afsnit 4.2.1.3. Sådanne vilkår skal i  

 lighed med de vilkår, der fastsættes i forbindelse med tiltalefrafald, være  

 konkrete og specifikke, ligesom den sproglige formulering skal være klar.
 På samme måde som ved  

 overtrædelser af vilkår ved tiltalefrafald skal der konsekvent følges op på  

 overtrædelser af vilkår i forbindelse med betinget dom.
Såfremt kriminaliteten er af  

 en sådan art, at den ikke bør afgøres med en betinget dom, f.eks. ved  

 spirituskørsel eller brugstyveri af motorkøretøj. kan der blive tale om en  

 betinget dom med vilkår om samfundstjeneste.
Det er en betingelse for  

 anvendelse af betinget dom med vilkår om samfundstjeneste, at den dømte  

 findes  

 egnet hertil, jf. straffelovens § 62, stk. 1.
Foranstaltninger efter lov  

 om social service kan iværksættes over for unge under 18 år, der har ophold  

 her  

 i landet.
De sociale foranstaltninger i en ungdomskontrakt ophører således  

 normalt ved det fyldte 18. år.
Dog kan foranstaltninger i form af en  

 personlig  

 rådgiver, en fast kontaktperson eller døgnophold i institution, plejefamilie  

 eller andet egnet opholdssted opretholdes, indtil den unge fylder 23 år, hvis  

 den unge er indforstået hermed, jf. lov om social service § 76.
 Ungdomssanktionen, der er  

 reguleret i straffelovens § 74 a, blev indført ved lov nr. 469 af 7. juni  

 2001.  

 Ungdomssanktionen indebærer, at den unge dømmes til at undergive sig  

 struktureret,  

 kontrolleret socialpædagogisk behandling.
I november 2006 udsendte  

 Justitsministeriets Forskningsenhed redegørelsen »Ungdomssanktionens forløb«,  

 og bl.a. på den baggrund har Justitsministeriet og rigsadvokaturen drøftet en  

 række spørgsmål om gennemførelsen af ungdomssanktionen.
I forlængelse af  

 disse  

 drøftelser har Justitsministeriet i en skrivelse af 26. marts 2007 til  

 Rigsadvokaten præciseret, hvorledes en række af de spørgsmål, der er opstået  

 i  

 praksis i relation til sager, hvori der nedlægges påstand om idømmelse af  

 ungdomssanktion, skal håndteres.
Justitsministeriet har anmodet Rigsadvokaten  

 om at udsende retningslinjer i overensstemmelse med disse præciseringer.
På denne baggrund er der i afsnit 4.5. indsat  

 retningslinjer i overensstemmelse med det i Justitsministeriets skrivelse  

 anførte.
Der er i afsnit 4.5.3. indsat visse præciseringer om beregningen af  

 ungdomssanktionens varighed, herunder beregningen af længstetider for  

 institutionsophold, og fastsat retningslinjer om fuldbyrdelsen af en  

 ungdomssanktion, herunder om prøvelse af de sociale myndigheders afgørelser  

 om  

 overførsel under fuldbyrdelsen.
I afsnit 4.5.4. er der fastsat nye  

 retningslinjer om ungdomssanktionens starttidspunkt, således at  

 foranstaltningen påbegyndes ved endelig dom.
Herudover er der i afsnit 4.5.6.  

 fastsat retningslinjer om anklagemyndighedens påstand i tilfælde af ny  

 kriminalitet under forløbet af en ungdomssanktion.
Endelig bemærkes, at den  

 midlertidige pligt til at forelægge sager om ungdomssanktionen for  

 statsadvokaten ophævet.
Ungdomssanktionen kan kun  

 anvendes ved kriminalitet begået af unge, der er fyldt 15 år, og som endnu  

 ikke  

 er fyldt 18 år.
Det er alderen på gerningstidspunktet, der er afgørende.  

 Ungdomssanktionen skal som udgangspunkt ikke anvendes, hvis den tiltalte på  

 domstidspunktet er fyldt eller forholdsvis kort tid efter fylder 18 år,  

 medmindre tiltaltes personlige forhold - herunder den tiltaltes mangel på  

 modenhed - taler for ungdomssanktion i stedet for fængselsstraf.
Afviklingen af  

 ungdomssanktionen kan - uanset om den unge giver samtykke - strække sig ud  

 over  

 det fyldte 18. år.
Da ungdomssanktionens varighed er på 2 år, vil afviklingen  

 af den række ud over det 18. år i alle de tilfælde, hvor den unge er fyldt 16  

 år eller 17 år på domstidspunktet.
 For så vidt angår den  

 »sociale profil« omfatter målgruppen unge med markante tilpasningsproblemer,  

 dvs. unge med en mangelfuldt udviklet evne til at skabe normale sociale  

 relationer, besvær med at orientere sig i normale sociale sammenhænge og ofte  

 præget af et højt angstniveau med deraf følgende uhensigtsmæssige og  

 grænseoverskridende reaktionsformer, herunder kriminelle handlinger af særlig  

 voldsom eller voldelig karakter.
Anvendelse af  

 ungdomssanktionen forudsætter, at foranstaltningen må anses for  

 formålstjenlig  

 til at imødekomme den unges særlige behov for behandling.
Det er således en  

 forudsætning for anvendelse af ungdomssanktionen, at den unge efter en  

 individuel  

 vurdering ikke findes uegnet til behandling.
Der kan dog kun helt  

 undtagelsesvis blive tale om at erklære en ung, der opfylder den »sociale  

 profil«, for uegnet til behandling.
Det er ikke en betingelse, at den unge  

 (eller forældremyndighedens indehaver) giver samtykke eller erklærer sig  

 villig  

 til at undergive sig denne sanktion.
Den unge kan således ikke selv vælge  

 almindelig straf.
Sanktionen skal alene  

 anvendes ved grovere, personfarlig kriminalitet eller anden alvorlig  

 kriminalitet, f.eks. vold, røveri og voldtægt eller mere omfattende  

 berigelseskriminalitet,  

 brugstyveri eller hærværk.
Det indgår i grovhedsvurderingen, om  

 kriminaliteten  

 er begået i forening med andre, jf. straffelovens § 81, nr. 2.
Hvad angår strafkravet,  

 forudsættes ungdomssanktionen i almindelighed anvendt i sager, hvor  

 domstolene  

 hidtil har idømt en ubetinget fængselsstraf i intervallet fra 30 dage op til  

 ca. 1 år.
Det er dog ikke udelukket at anvende sanktionen over for unge, der  

 står til en lidt længere ubetinget fængselsstraf, f.eks. på 1 år og 6  

 måneder,  

 hvis ungdomssanktionen anses for mere formålstjenlig end almindelig  

 fængselsstraf.
Den angivne overgrænse gælder også for kombinationsdomme efter  

 straffelovens § 58, stk. 1. Er alternativet til en ungdomssanktion en  

 kombinationsdom  

 på 2 års fængsel, hvoraf 1 år og 6 måneder gøres betinget, skal der således  

 ikke idømmes en ungdomssanktion.
Derimod kan der idømmes en ungdomssanktion,  

 hvis alternativet er kombinationsdom på 1 års fængsel, hvoraf f.eks. 6 eller  

 9  

 måneder gøres betinget.
 Såfremt anklagemyndigheden  

 vurderer, at den unge er omfattet af målgruppen for ungdomssanktionen, skal  

 anklagemyndigheden snarest muligt indhente en udtalelse fra de sociale  

 myndigheder vedrørende den unge.
De sociale myndigheder skal  

 fremkomme med en indstilling om, hvorvidt ungdomssanktion vil være  

 formålstjenlig.
Indstillingen fra de sociale myndigheder skal ligeledes  

 indeholde forslag til, hvordan ungdomssanktionen for den pågældende unge bør  

 udformes, herunder hvor længe den unge bør opholde sig på en sikret  

 døgninstitution, og i hvor lang tid den unge efterfølgende skal være anbragt  

 på  

 en åben institution.
Hvis der mellem  

 politidirektøren, den lokale afdeling af kriminalforsorgen og den lokale  

 afdeling af socialcheferne er indgået aftale herom, kan anklagemyndigheden  

 anmode den lokale afdeling af kriminalforsorgen om at udfærdige en §  

 808-undersøgelse.
Undersøgelsen vil i givet fald blive afsluttet uden  

 konklusion fra kriminalforsorgen, idet det fortsat er de sociale myndigheder,  

 som skal vurdere den unges egnethed.
Ungdomssanktionen har en varighed på 2 år.
Ved  

 beregningen af den 2-årige periode er der ikke hjemmel til at »lægge tid til«  

 ved eventuelle afbrydelser eller udsættelser i forbindelse med afviklingen af  

 foranstaltningen.
Det gælder bl.a. i tilfælde, hvor der er tale om  

 varetægtsfængsling efter dom i sagen, afsoning af fængselsstraf i en anden  

 sag  

 i anledning af ny kriminalitet eller den unges rømning fra en institution.
 Hvis det i en dom bestemmes, at ungdomssanktionen  

 påbegyndes fra endelig dom, vil perioden på 2 år for sanktionens udstrækning  

 dermed i alle tilfælde udløbe 2 år fra tidspunktet for endelig dom, medmindre  

 retten i tilfælde af, at vedkommende begår ny kriminalitet undervejs, har  

 besluttet at forlænge foranstaltningen efter bestemmelsen i straffelovens §  

 74  

 a, stk. 2, 3. pkt.
 Hovedindholdet i  

 ungdomssanktionen består i et længerevarende socialpædagogisk  

 behandlingsforløb  

 (»dom til socialpædagogisk behandling«).
 Retten kan knytte pålæg til  

 behandlingsdommen svarende til de vilkår, der kan knyttes til en betinget dom  

 efter straffelovens § 57, stk. 2. Det forudsættes, at retten altid i dommen  

 fastsætter længstetiderne for de enkelte institutionsophold.
 Ungdomssanktionen  

 forudsættes indledt med et ophold på en døgninstitution efterfulgt af et  

 længerevarende kontrolleret forløb med en intensiv socialpædagogisk indsats.  

 Det er udgangspunktet, at den unge indledningsvis anbringes på en sikret  

 afdeling.
En foranstaltning kan i  

 almindelighed gå ud på, at den domfældte i de første 2 måneder anbringes på  

 en  

 sikret afdeling for børn og unge.
Hvis særlige omstændigheder taler for et  

 kortere eller længere indledende ophold, kan dette bestemmes i dommen.
 Har den unge under sagen  

 været anbragt i varetægtssurrogat i sikret afdeling, og er der gennemført  

 pædagogisk observation, der viser, at den pågældende ikke har behov for at  

 være  

 i en sikret afdeling, er der ikke noget til hinder for, at de sociale  

 myndigheder indstiller, at ungdomssanktionen indledes på en almindelig  

 døgninstitution/opholdssted.
Efter afviklingen af det  

 indledende institutionsophold skal den unge som udgangspunkt anbringes under  

 lempeligere former, f.eks. på en (ikke sikret) døgninstitution eller et andet  

 egnet opholdssted.
Varigheden af dette ophold forudsættes i almindelighed at  

 være på indtil 12 måneder, således at det samlede institutionsophold er på  

 omkring 14 måneder.
En tredje periode foregår i  

 ambulant regi med tilsyn af de sociale myndigheder.
Varigheden af denne  

 periode  

 afhænger af den samlede varighed af institutionsopholdet.
Hvis overgangen til  

 den ambulante fase sker efter et indledende ophold i sikret afdeling på 2  

 måneder efterfulgt af et ophold på almindelig døgninstitution i 12 måneder,  

 vil  

 den ambulante periode få en varighed på 10 måneder, medmindre der sker  

 tilbageførsel til institution.
 Længstetiden for det samlede  

 institutionsophold, der omfatter både ophold i sikret afdeling og ophold i  

 almindelig døgninstitution/egnet opholdssted, er på 1½ år, jf. straffelovens  

 §  

 74 a, stk. 2, ligesom der for det samlede ophold i sikret institution som led  

 i  

 en ungdomssanktion gælder en længstetid på 1 år.
 Ved beregningen af de nævnte længstetider skal der  

 alene tages hensyn til den tid, hvor den unge som led i fuldbyrdelsen af  

 foranstaltningen faktisk opholder sig i døgninstitution eller godkendt  

 opholdssted,  

 herunder i en sikret afdeling.
 En periode, hvor den unge måtte være fængslet eller  

 opholde sig i en institution forud for, at fuldbyrdelsen af ungdomssanktionen  

 iværksættes, er derfor uden betydning i forhold til længstetiderne.
 Den tid, som den unge før og efter dom måtte være  

 varetægtsfængslet i den sag, der har medført ungdomssanktionen, skal således  

 ikke fragå ved beregningen af længstetiderne efter straffelovens § 74 a, stk.  

 2. Det må antages også at være tilfældet, hvis den unge er varetægtsfængslet  

 i  

 surrogat og i den forbindelse f.eks. er anbragt på den samme sikrede  

 institution, som vedkommende efterfølgende opholder sig på som led i  

 fuldbyrdelsen  

 af ungdomssanktionens første fase.
Det samme gælder med hensyn til perioder, hvor den  

 unge måtte være varetægtsfængslet i forbindelse med ny kriminalitet eller  

 indsat for at afsone fængselsstraf i en anden sag om ny kriminalitet.
Heller  

 ikke i disse tilfælde skal der således tages hensyn til den tid, som den unge  

 måtte have været fængslet, ved en beregning af længstetiderne efter  

 straffelovens § 74 a, stk. 2.
 Det er med hjemmel i dommen  

 muligt at føre den dømte tilbage til sikret institution, hvis det viser sig,  

 at  

 den pågældende ikke kan håndtere de friheder, der er forbundet med ophold i  

 en  

 almindelig (ikke sikret) døgninstitution eller opholdssted.
 Tilsvarende kan den dømte  

 genanbringes i almindelig døgninstitution efter at være overgået til den  

 ambulante fase, hvis det viser sig nødvendigt for at gennemføre den  

 socialpædagogiske behandling.
Afgørelse om tilbageførsel i  

 henhold til den idømte ungdomssanktion træffes af de kompetente sociale  

 myndigheder.
Eftersom afgørelsen træffes med hjemmel i en bemyndigelse i  

 dommen, forudsætter tilbageførsel ikke, at de almindelige betingelser for  

 anbringelse uden samtykke i den sociale lovgivning er opfyldt, ligesom der  

 ikke  

 er klageadgang gennem det sociale ankesystem.
Betingelsen for tilbageførsel  

 er,  

 at det må anses for formålstjenligt for at forebygge yderligere  

 lovovertrædelser.
Som eksempler på forhold, der kan føre til tilbageførsel,  

 kan  

 nævnes ny kriminalitet og »springture«.
Efter straffelovens § 74 a, stk. 3, kan den unge  

 kræve de sociale myndigheders afgørelse om overførsel til en sikret afdeling  

 i  

 en døgninstitution for børn og unge og afgørelse om overførsel fra ambulant  

 behandling til anbringelse på en døgninstitution for børn og unge indbragt  

 for  

 retten til prøvelse.
Det samme gælder, i det omfang de sociale myndigheder  

 med  

 hjemmel i dommen træffer afgørelse om, at den pågældende skal forblive i  

 institutionen ud over det i dommen fastsatte tidsrum for opholdet.
Af straffelovens § 74 a, stk. 3, 4. pkt., fremgår,  

 at rettens afgørelse vedrørende overførsel til en sikret afdeling i en  

 døgninstitution for børn og unge mv. træffes ved kendelse.
Det er  

 anklagemyndigheden, der indbringer afgørelser om overførelse til sikret  

 afdeling mv. for retten.
Indbringelsen for retten sker ved den byret, som har  

 pådømt straffesagen, eller byretten i den retskreds, hvor den unge bor eller  

 opholder sig.
Såfremt sagen er pådømt ved landsretten i første instans  

 træffes  

 afgørelsen af byretten i den retskreds, hvor den dømte bor eller opholder  

 sig.
 Anklagemyndigheden vil i fornødent omfang skulle  

 bistås af de sociale myndigheder i forbindelse med sagens behandling.
 En ungdomssanktion kan ikke konverteres til en  

 almindelig fængselsstraf.
 I sager, hvor der kan blive tale om ungdomssanktion,  

 skal anklagemyndigheden over for retten nedlægge påstand om, at  

 ungdomssanktionen påbegyndes ved  

  

 endelig dom  

 med henblik på at sikre, at  

 det fremgår udtrykkeligt af dommen, at de to år, som ungdomssanktionen varer,  

 regnes fra endelig dom.
En påstand om  

 ungdomssanktion kan således gå ud på, at den domfældte »- i 2 år fra endelig dom  

 undergives tilsyn af kommunen og efter kommunens nærmere bestemmelse  

 undergiver  

 sig socialpædagogisk behandling - i de første 2 måneder anbringes  

 på en sikret afdeling på en døgninstitution for børn og unge - og herefter i indtil 12  

 måneder anbringes på en døgninstitution eller et godkendt opholdssted - i øvrigt  

 efterkommer pålæg fra de sociale myndigheder om opholdssted, herunder  

 tilbageførsel  

 til eller fortsat anbringelse på sikret afdeling eller  

 døgninstitution/godkendt  

 opholdssted, inden for de længstetider, der er fastsat i straffelovens § 74  

 a,  

 stk. 2, 2. pkt.« Hvis den unge tidligere under sagen har været  

 anbragt i varetægtssurrogat i sikret afdeling, eller der foreligger andre  

 særlige omstændigheder, der taler for, at der ikke er behov for at fastsætte  

 en  

 minimumsperiode på f.eks. 2 måneder på en sikret afdeling, kan tiden for  

 opholdet på den sikrede afdeling angives til »indtil 2 måneder«.
I helt særlige tilfælde kan  

 anklagemyndigheden efter aftale med de sociale myndigheder undlade at  

 nedlægge  

 påstand om ophold i en sikret afdeling.
En sådan ordning kan især være  

 velbegrundet, hvis den unge under sagen har været anbragt i varetægtssurrogat  

 på en sikret afdeling, hvor der er gennemført fornøden pædagogisk  

 observation,  

 således at der ikke er noget behov for yderligere ophold på sikret afdeling.  

 Der henvises til afgørelsen i UfR 2002.1303 V.
 Hvis der omvendt skønnes at  

 være behov for et længere indledende ophold end 2 måneder i sikret afdeling,  

 nedlægges der påstand om, at det indledende ophold i sikret afdeling  

 udstrækkes  

 i f.eks. »indtil 4 måneder«.
Foreligger der oplysninger  

 om, at den unge er misbruger af alkohol og/eller narkotika, og det må anses  

 for  

 formålstjenligt, at der iværksættes en behandling herfor, kan der være  

 anledning til udtrykkeligt at lade dette fremgå af påstanden.
Det kan i så  

 fald  

 anføres, at den pågældende »i 2 år undergives tilsyn af kommunen og efter  

 kommunens  

 nærmere bestemmelse undergiver sig socialpædagogisk behandling, herunder med  

 kontrol mod misbrug af alkohol og narkotika,« jf. eksempelvis UfR 2002.1379  

 Ø.
 Spørgsmål om  

 udgangstilladelse m.v. til personer, der som led i ungdomssanktionen er  

 anbragt  

 på en sikret afdeling på en døgninstitution for børn og unge, er reguleret i  

 §§  

 4 - 6 i bekendtgørelse nr. 200 af 25. marts 2004 om udgangstilladelse m.v.  

 til  

 personer, der er anbragt i hospital eller institution i henhold til  

 strafferetlig afgørelse eller i medfør af farlighedsdekret.
 Straffelovens § 74, stk. 2,  

 3. pkt., regulerer spørgsmålet om ny kriminalitet, der begås af unge, som er  

 undergivet en ungdomssanktion, og hvor straffesagen i anledning af den nye  

 kriminalitet afgøres, inden ungdomssanktionen er afviklet.
Bestemmelsen indebærer, at  

 retten i stedet for at idømme straf for den ny kriminalitet kan forlænge  

 foranstaltningen, herunder længstetiderne for ophold i  

 døgninstitution/godkendt  

 opholdssted og sikret afdeling med indtil 6 måneder.
Det betyder, at  

 længstetiden for foranstaltningen på 2 år kan forlænges til 2 år og 6  

 måneder,  

 at længstetiden for institutionsophold på 1 år og 6 måneder kan forlænges til  

 2  

 år, og at længstetiden for ophold i sikret afdeling på 12 måneder kan  

 forlænges  

 til 1 år og 6 måneder.
Er der tale om  

  

 ny  

 kriminalitet, der straffes med bøde, bør sagen afgøres på sædvanlig måde  

 med en bøde uafhængigt af, at overtrædelsen er begået af en person, der er  

 undergivet  

 en ungdomssanktion.
Afviklingen af ungdomssanktionen fortsætter, eventuelt  

 med  

 de justeringer, som den adfærd, overtrædelsen er udtryk for, kan give  

 anledning  

 til.
Er der tale om  

  

 ny  

 kriminalitet, der ikke kan afgøres med en bøde, kan sagen i en række  

 tilfælde afgøres med et tiltalefrafald.
Hjemlen hertil findes i § 2, nr. 4, i  

 Rigsadvokatens bekendtgørelse nr. 621 af 25. juni 2001 om anklagemyndighedens  

 adgang til at frafalde tiltale.
I sådanne tilfælde videreføres  

 ungdomssanktionen, og her vil det endvidere være særlig nærliggende at  

 justere  

 afviklingsforløbet af ungdomssanktionen i lyset af den begåede kriminalitet,  

 eventuelt således at den mulighed, som sanktionen indeholder med hensyn til  

 at  

 tilbageføre den unge til et mindre frit regime, bringes i anvendelse.
Består de nye forhold af  

 grov kriminalitet, hvor den pågældende unge står til en ubetinget  

 fængselsstraf  

 af en vis længde, bør der på sædvanlig måde rejses tiltale og gennemføres en  

 straffesag.
Idømmes den unge i anledning af den nye kriminalitet en ubetinget  

 fængselsstraf på omkring 1 års fængsel eller mere, bør den resterende del af  

 ungdomssanktionen i almindelighed bortfalde i medfør af straffelovens § 89 a,  

 stk. 2.
Såfremt den unge står til en  

 ubetinget fængselsstraf på mindre end 1 år, er udgangspunktet, at der på  

 sædvanlig vis skal udmåles en ubetinget fængselsstraf, og at der ikke træffes  

 bestemmelse om bortfald af den tidligere idømte ungdomssanktion.
Det er  

 herefter op til de straffuldbyrdende myndigheder at tage stilling til,  

 hvorledes fuldbyrdelsen af straffen skal ske.
 I stedet for fastsættelse af  

 straf i anledning af den nye kriminalitet har retten efter § 74 a, stk. 2, 3.  

 pkt., imidlertid mulighed for at forlænge varigheden af ungdomssanktionen,  

 herunder de længstetider, der gælder for institutionsophold, med indtil 6  

 måneder.
 Anses den unge på  

 tidspunktet for dommen i anledning af den nye kriminalitet for uegnet til  

 behandling, og må det sociale systems muligheder inden for den idømte  

 ungdomssanktion  

 anses for udtømte, har retten mulighed for at udmåle en ubetinget  

 fængselsstraf  

 for den nye kriminalitet og samtidig - ligesom ved domme på fængsel i mindst  

 1  

 år - træffe bestemmelse om bortfald af den resterende del af  

 ungdomssanktionen,  

 jf. § 89 a, stk. 2. Dette vil navnlig kunne komme på tale, hvis dommen for  

 den  

 nye kriminalitet afsiges på et tidspunkt, hvor den væsentligste del af  

 ungdomssanktionen er afviklet.
 I sager, hvor den unge, som  

 er undergivet en ungdomssanktion, begår ny kriminalitet, bør  

 anklagemyndigheden  

 i videst muligt omfang være opmærksom på, om en forlængelse af den allerede  

 idømte ungdomssanktion eventuelt kan være mere motiverende for den unges  

 udvikling end idømmelse af straf for det nye forhold.
 Anklagemyndigheden skal straks underrette de sociale  

 myndigheder om domme, hvor der er fastsat en ungdomssanktion.
Det er herefter de sociale  

 myndigheder, som skal iværksætte fuldbyrdelsen af dommen.
De sociale  

 myndigheder skal i den forbindelse også påse, at foranstaltningen ophører  

 senest 2 år efter endelig dom, og at længstetiderne for den idømte  

 ungdomssanktion overholdes.
 Skal der ikke ske  

 forelæggelse for statsadvokaten, sender politidirektøren umiddelbart efter,  

 at  

 efterforskningen er afsluttet, sagen til retten med de nødvendige dokumenter.
 Ved tiltalefrafald medsendes  

 det underskrevne tiltalefrafald, en eventuel ungdomskontrakt samt  

 retsmødebegæring.
 Søges sagen afgjort med  

 tiltalefrafald, betinges tilkendegivelsen (resolutionen) af, at sigtede  

 erkender sig skyldig i retten, og at retten godkender vilkårene.
 Indehaveren af  

 forældremyndigheden, de sociale myndigheder og eventuelt kriminalforsorgen  

 underrettes  

 om retsmøder i sagen.
De sociale myndigheder underrettes normalt om  

 udfaldet af sager mod unge under 18 år, uanset hvilken sanktion der bliver  

 resultatet.
Dette gælder dog ikke i de sager, hvor myndigheden ikke tidligere  

 er underrettet om sagen.
 Hvis kriminaliteten eller  

 andre oplysninger i sagen giver formodning om, at den unge har behov for  

 social  

 bistand, skal de sociale myndigheder dog altid underrettes herom.
 For så vidt angår domme om  

 foranstaltning efter straffelovens § 74 a skal anklagemyndigheden underrette  

 de  

 sociale myndigheder om dommen, jf. afsnit 4.5.7.
 Hvis kriminalforsorgen har  

 foretaget en personundersøgelse, jf. afsnit 3.4.4., eller i øvrigt er  

 underrettet om sagen, jf. afsnit 3.4.5., sker der ligeledes underretning til  

 den pågældende afdeling om sagens udfald.
 Har sagen været forelagt for  

 statsadvokaten, underrettes denne.
 Lov nr. 469 af 7. juni 2001  

 om ungdomssanktionen trådte i kraft den 1. juli 2001 og gælder for strafbare  

 forhold begået efter denne dato.
 Lov nr. 443 af 9. juni 2004  

 om straffeprocessuelle indgreb over for børn under den kriminelle lavalder  

 trådte i kraft den 1. juli 2004.
 Lov nr. 1561 af 20. december  

 2006 om ændring af retsplejeloven (Varetægtsfængsling i isolation) trådte i  

 kraft den 1. januar 2007.
 Rigsadvokatmeddelelse nr.  

 2/2004 om behandlingen af sager mod unge lovovertrædere ophæves.
Henning Fode Oversigt over retsplejelovens regler om tilbageholdelse og  

 enerumsanbringelse af mistænkte børn under 15 år I.
Betingelserne for tilbageholdelse (§ 821  

 a, stk. 1 og 3, 1. pkt., og § 821 c) Tilbageholdelse kan ske Tilbageholdelse skal foretages så skånsomt som  

 muligt (håndjern og lignende magtmidler må ikke benyttes) II.
Varighed af tilbageholdelse (§ 821 a, stk.  

 4) Tilbageholdelse skal være Tilbageholdelse må navnlig ved mistanke om grov kriminalitet, f.eks. voldsforbrydelser og  

 bandekriminalitet, og det findes påkrævet med henblik på at hindre yderligere strafbart  

 forhold eller forhindre, at den mistænkte modarbejder sagens opklaring,  

 f.eks.  

 ved at advare mistænkte på fri fod, eller hvis der f.eks. skal gennemføres en retsmedicinsk undersøgelse af  

 barnet, der kræver længere transport Tilbageholdelse må aldrig udstrækkes ud over 24  

 timer III.
Anbringelse under tilbageholdelse (§ 821  

 a, stk. 3, 2. og 3. pkt.) Barnet skal som udgangspunkt under tilbageholdelsen  

 være  

  

 anbragt på et kontor eller lignende i fællesskab med en voksen,  

 enten en polititjenestemand, forældremyndighedsindehaveren eller en  

 repræsentant for de sociale myndigheder.
 Anbringelse må ikke ske i arresthus.
Anbringelse i enerum (i venterum, detentionslokale  

 eller lignende) må kun ske, når hvis barnets opførsel har karakter af voldelig eller ustyrlig adfærd,  

 der indebærer en alvorlig risiko for skade på barnet eller andre  

 (provokerende  

 og generende adfærd er ikke i sig selv tilstrækkelig), og hvis barnet er 12 år eller derover Anbringelse i enerum af sikkerhedsmæssige grunde må ikke ske alene med  

 den begrundelse, at politiet ikke har disponibelt personale til at overvåge  

 barnet eller det undtagelsesvis er påkrævet af hensyn til efterforskningen, og anden  

 anbringelse ikke er mulig, dvs.
hvis barnet er mistænkt for alvorlig personfarlig kriminalitet, f.eks.  

 vold, voldtægt eller væbnet røveri, og det ikke er praktisk muligt at anbringe barnet på anden måde, dvs. hvor  

 der ikke er (eller kan tilkaldes) disponibelt mandskab hos politiet eller de  

 sociale myndigheder, der kan være til stede sammen med barnet Anbringelse af tilbageholdte i enerum må aldrig  

 udstrækkes ud over 6 timer Bekendtgørelse nr. 1240 af 05/12/2006 Bekendtgørelse om  

 underretningspligt over for kommunen efter lov om social service I  

 medfør af § 153, stk. 1 - 3, i lov om social service, jf.  

 lovbekendtgørelse nr. 929 af 5. september 2006, fastsættes:
Underretning om børn eller unge under 18 år § 1.  

  

 Følgende personer har pligt til at underrette kommunen  

,  

  

 når  

 de i deres virke bliver bekendt med forhold for et barn eller en ung under 18  

 år, der må give formodning om, at barnet eller den unge har behov for særlig  

 støtte:
1) Offentligt ansatte og andre med  

 offentlige hverv, 2) læger, der ikke er omfattet af nr. 1, 3) ansatte ved frie grundskoler og frie  

 kostskoler, 4)  

 personer, der er beskæftiget ved daginstitutioner og klubber drevet som  

 selvejende institutioner efter aftale med kommunalbestyrelsen jf. lovens  

 § 23 og § 35, stk. 5, puljeordninger oprettet efter lovens  

 § 25,  

 privatinstitutioner efter lovens § 25 a, dagpasning med økonomisk  

 tilskud  

 efter lovens § 37 og private dagpasningsordninger oprettet efter lovens  

 § 77, og 5)  

 personer, der er beskæftiget ved opholdssteder, familiepleje, krisecentre,  

 behandlingstilbud eller andre private tilbud, der for det offentlige udfører  

 opgaver rettet mod personer med sociale eller andre særlige problemer.
§ 2.  

  

 Underretningspligten efter § 1 foreligger, når 1)  

 barnet eller den unge har vanskeligheder i forhold til de daglige omgivelser,  

 skolen eller samfundet eller i øvrigt lever under utilfredsstillende forhold,  

 eller 2)  

 der er behov for støtte på grund af nedsat fysisk eller psykisk  

 funktionsevne.
 Stk. 2.  

  

 Underretningspligten  

 indtræder, når der ikke er rimelig mulighed for gennem egen virksomhed i tide  

 at  

 afhjælpe vanskelighederne, herunder gennem rådgivning og vejledning af  

 forældrene og barnet eller den unge samt gennem dialog og samarbejde  

 eventuelt  

 med henblik på inddragelse af kommunen.
Stk. 3.  

  

 Ved  

 vurderingen af, om der skal foretages underretning, må det tages i  

 betragtning,  

 at kommunalbestyrelsen 1) yder forældre med  

 børn og unge eller andre, der faktisk sørger for et barn eller en ung, gratis  

 familieorienteret rådgivning efter lovens § 11 samt 2) yder støtte, når  

 det må anses for at være af væsentlig betydning af hensyn til et barns eller  

 en  

 ungs særlige behov for støtte, jf. lovens § 52.
Underretning om gravide med alvorlige  

 misbrugsproblemer § 3.  

  

 Følgende personer har pligt til at underrette kommunen  

,  

  

 når  

 de i deres virke får kendskab til en gravid med alvorlige misbrugsproblemer,  

 der må give formodning om, at der er behov for støtte:
1)  

 Offentligt ansatte og andre med offentlige hverv, hvis opgaver retter sig mod  

 gravide, misbrugere eller personer med sociale eller andre særlige problemer,  

 og 2)  

 andre personer, herunder læger, jordemødre og psykologer, der ikke er  

 omfattet  

 af nr. 1, men som for det offentlige udfører opgaver rettet mod gravide,  

 misbrugere eller personer med sociale eller andre særlige problemer.
 § 4.  

  

 Underretningspligten efter § 3 foreligger, når der er  

 formodning om, at en gravid har et så alvorligt misbrug af alkohol eller  

 euforiserende stoffer, at det medfører behov for støtte på grund af  

 sundhedsrisiko for det kommende barn.
 Stk. 2.  

  

 Underretningspligten  

 indtræder, når der ikke er rimelig mulighed for gennem egen virksomhed i tide  

 at afhjælpe vanskelighederne, herunder gennem rådgivning og vejledning af den  

 gravide samt gennem dialog og samarbejde eventuelt med henblik på inddragelse  

 af kommunen.
Stk. 3.  

  

 Ved  

 vurderingen af, om der skal foretages underretning, må det tages i  

 betragtning,  

 at kommunalbestyrelsen skal sørge for, 1) at enhver har  

 mulighed for gratis rådgivning, jf. lovens § 10.
2) at forældre eller  

 andre, der faktisk sørger for et barn eller en ung, kan få en gratis  

 familieorienteret rådgivning, jf. lovens § 11, og 3) at personer med  

 nedsat fysisk eller psykisk funktionsevne eller med særlige sociale problemer  

 kan få tilbud om gratis rådgivning til, jf. lovens § 12.
Ikrafttræden § 5.  

  

 Bekendtgørelsen  

 træder i kraft den 1. januar 2007. Samtidig bortfalder bekendtgørelse nr.  

 1092  

 af 8. december 2000.
Socialministeriet,  

 den 5. december 2006 Eva  

 Kjer Hansen /Nina  

 Eg Hansen Bekendtgørelse nr. 786  

 af 21/09/1992 Bekendtgørelse om underretning af kommunalbestyrelsen om afhøringer af sigtede under 18 år I  

 henhold til retsplejelovens § 752, stk. 2, jf. lovbekendtgørelse nr. 478 af  

 1.  

 december 1989, som ændret senest ved lov nr. 385 af 20. maj 1992 og efter  

 bemyndigelse fra justitsministeren fastsættes:
§ 1.  

  

 Politiet  

 underretter kommunalbestyrelsen om sagen, når en sigtet under 18 år skal  

 afhøres, og sigtelsen angår 1) overtrædelse af borgerlig straffelov, eller 2) forhold, der efter loven kan medføre frihedsstraf.
 Stk.  

 2.  

  

 Underretning kan dog undlades om afhøringer, der  

 foretages i direkte forbindelse med, at sigtede af politiet træffes under  

 eller  

 i umiddelbar tilknytning til udøvelsen af et strafbart forhold, for hvilket  

 der  

 ikke bliver spørgsmål om højere straf end bøde.
§ 2.  

  

 Underretningen  

 sker til kommunalbestyrelsen på sigtedes hjemsted.
Er hjemstedet ikke oplyst,  

 eller kan der på grund af afstanden ikke gives møde herfra, underrettes den  

 stedlige kommunalbestyrelse.
 § 3.  

  

 En repræsentant  

 for kommunalbestyrelsen skal så vidt muligt have adgang til at overvære  

 afhøringer som nævnt i § 1, der foretages af politiet eller i retten.
 § 4.  

  

 Bekendtgørelsen  

 træder i kraft den 1. oktober 1992.
