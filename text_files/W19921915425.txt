 § 17, stk. 2 blev indført i den sociale styrelseslov i forbindelse med  

 omlægningen af reglerne om tilkendelse af førtidspension.
 Efter denne bestemmelse kan formanden for de sociale nævn og  

 revaliderings- og pensionsnævnene straks udsætte en afgørelses virkning og  

 indbringe den for Den Sociale Ankestyrelse senest en uge efter den er  

 truffet, hvis der er begrundet tvivl om, hvorvidt nævnets afgørelse er  

 forenelig med loven.
Der er fra flere sider rejst spørgsmål om, hvilke typer sager, der efter §  

 17, stk. 2 har været indbragt for Ankestyrelsen, og der vil derfor i det  

 følgende blive redegjort for de sager, som siden ordningens ikrafttræden den  

 1. januar 1992 har været indbragt for Ankestyrelsen.
Det drejer sig om i alt  

 5 sager.
Vurderingsgrundlag Den første sag drejede sig om, hvorvidt vurderingsgrundlaget i en sag om  

 førtidspension skulle være supplerende erhverv eller husmor.
 Ansøger havde været beskæftiget som medhjælpende ægtefælle ved landbrug  

 til 1981, og havde derefter været i kortvarigt arbejde 2 gange som vikar.
 Flertallet i nævnet gik ind for at bedømme ansøger i supplerende erhverv.  

 Formanden var imidlertid i tvivl om, hvorvidt afgørelsen var forenelig med  

 loven og indbragte derfor sagen for Ankestyrelsen.
Ankestyrelsen traf afgørelse om, at vurderingsgrundlaget var husmor.
Der  

 blev ved afgørelsen lagt vægt på, at indtægten havde været så beskeden, at  

 der ikke var grundlag for at bedømme ansøger i supplerende erhverv, ligesom  

 der blev lagt vægt på, at fraværet fra arbejdsmarkedet ikke var begrundet i  

 hendes helbredsmæssige forhold, idet en aktuel depression først var opstået i  

 1988. Sagen blev herefter sendt tilbage til nævnet med anmodning om at træffe  

 ny afgørelse i sagen med dette vurderingsgrundlag som udgangspunkt.
Revalideringsgrundlag Den anden sag drejede sig om, hvorvidt revalideringsgrundlaget til  

 børnehavepædagoguddannelsen var tilstede hos en straffet person.
 En 27-årig kvinde begyndte i august 1988 en børnehavepædagoguddannelse med  

 hjælp efter bistandslovens § 42 (nu § 43). Revalideringsbevillingen blev  

 givet på grund af helbredsmæssige forhold.
I juni 1990 blev hun anholdt af det norske politi og fængslet i Norge på  

 grund af indsmugling af hash.
Kommunen standsede herefter udbetalingen af  

 revalideringshjælpen.
 Kvinden blev overført til afsoning i et dansk fængsel i april 1991, og i  

 august 1991 genoptog hun sin uddannelse under fortsat afsoning (med støtte  

 fra Kriminalforsorgen). Studiet forventes afsluttet i juni 1993.
 Midt i december 1991 blev det besluttet, at kvinden skulle prøveløslades  

 den 5. februar 1992, hvorfor kommunen fik forelagt en ansøgning om  

 bruttorevalideringsydelse fra denne dato til færdiggørelse af uddannelsen.
 I januar 1992 afslog kommunen at yde hjælp til pædagoguddannelsen.
 Afgørelsen blev begrundet med, at straffen for indsmugling af  

 euforiserende stoffer var specielt hæmmende i forhold til hendes muligheder  

 for senere at få et job som pædagog, hvor hun i sit virke skulle fremstå som  

 tillidsvækkende og værdig til at tage vare på børn og unge.
 På et møde i marts 1992 traf nævnet afgørelse, hvor et flertal besluttede,  

 at tiltræde kommunens afgørelse med den givne begrundelse.
Formanden fandt dog, at der var begrundet tvivl om, hvorvidt nævnets  

 afgørelse var forenelig med loven.
Han udsatte derfor sagen og indbragte  

 sagen for Ankestyrelsen.
 Ankestyrelsen fandt, at det ikke var foreneligt med loven at afslå  

 revalideringsydelse til gennemførelse af børnehavepædagoguddannelsen med den  

 givne begrundelse.
 Ankestyrelsen lagde vægt på, at det var i strid med principperne bag  

 bistandsloven på forhånd at stille straffede personer ringere med hensyn til  

 revalideringsmuligheder.
 Endvidere stred det mod de almindelige principper i Finansministeriets  

 cirkulære nr. 2 af 14. januar 1963, hvorefter en person, der har begået  

 strafbart forhold, ikke på forhånd må lades ude af betragtning ved besættelse  

 af en stilling.
 Ankestyrelsen anmodede herefter nævnet om at færdigbehandle sagen med det  

 udgangspunkt, at revalideringsydelse ikke kan afslås med den givne  

 begrundelse.
Børnetillæg I den tredje sag havde en kommune givet afslag på at udbetale grundydelse  

 og børnetillæg til en mand, som afsonede en hæftestraf.
Sagen drejede sig om en 33-årig kontanthjælpsmodtager, som i november 1991  

 afsonede en dom på 20 dage for spirituskørsel.
I den periode han var  

 fængslet, afslog kommunen at udbetale grundydelse og børnetillæg.
To af  

 nævnets medlemmer ville stadfæste kommunens afgørelse for så vidt angik  

 grundydelsen, men ændre afgørelsen for så vidt angik børnetillægget, således  

 at kommunen skulle pålægges at udmåle børnetillæg under afsoningen.  

 Begrundelsen herfor var et hensyn til børnene.
 Formanden afgav dissens under henvisning til bistandslovens § 37, stk. 6,  

 Socialministeriets bekendtgørelse nr. 448 af 24. juni 1987 og SM O-20-89.
 Da formanden fandt, at der var begrundet tvivl om, hvorvidt afgørelsen var  

 forenelig med loven, blev sagen indbragt for Ankestyrelsen.
 Ankestyrelsen fandt ikke, at der i Socialministeriets bekendtgørelse var  

 hjemmel til at yde børnetillæg til personer, der opholder sig i institutioner  

 under kriminalforsorgen.
 Ankestyrelsen lagde ved afgørelsen vægt på, at børnetillæg måtte betragtes  

 som en del af de underholdsudgifter, hvortil der ikke kan ydes kontanthjælp  

 under afsoning.
 Ankestyrelsen anmodede herefter nævnet om at færdigbehandle sagen på det  

 anførte grundlag.
Likvid formue Den fjerde sag drejede sig om, hvorvidt størrelsen af en likvid formue i  

 sig selv kunne begrunde afslag på behovsbestemt førtidspension efter § 14,  

 stk. 3, nr. 2 i lov om social pension.
Ansøger, som var en 55-årig gift kvinde, havde ikke haft tilknytning til  

 arbejdsmarkedet siden 1990 på grund af helbredsmæssige forhold.
Ansøgers  

 ægtefælle havde siden 1991 modtaget mellemste førtidspension.
 Ægteparret havde i 1991 en samlet indkomst på 105.883 kr, hvoraf 59.701 kr  

 udgjorde formueafkast, mens den samlede likvide formue udgjorde ca. 779.000  

 kr.
 Et flertal i nævnet besluttede at give afslag på førtidspension efter §  

 14, stk. 3, nr. 2, da den likvide formue fandtes at være af en størrelse, som  

 var til hinder for berettigelse til behovsbestemt førtidspension.
 Nævnets formand besluttede dog at udsætte afgørelsens virkning og  

 indbringe sagen for Ankestyrelsen, idet der var tvivl om, hvorvidt størrelsen  

 af den likvide formue i sig selv kunne begrunde afslag på behovsbestemt  

 førtidspension.
 Ankestyrelsen fandt, at det ikke var foreneligt med loven at afslå en  

 ansøgning om førtidspension alene med henvisning til ansøgers og ansøgers  

 ægtefælles likvide formue.
Ankestyrelsen lagde vægt på, at der efter de gældende regler om  

 tilkendelse af behovsbestemt førtidspension alene indgår indtægter fra  

 formuen, herunder et beregnet formueafkast ved opgørelsen af ansøgers  

 forsørgelsesgrundlag.
Formuens størrelse som sådan kunne derimod ikke  

 medregnes i opgørelsen.
 Tilkendelse af behovsbestemt førtidspension beroede herefter på en konkret  

 vurdering af de samlede helbredsmæssige og sociale forhold og kunne således  

 ikke afslås alene med henvisning til formuens størrelse.
 Ankestyrelsen hjemviste derfor sagen til fornyet afgørelse i nævnet.
Trivselsbil Den femte sag drejede sig om bevilling af trivselsbil til en 86-årig mand.
Et flertal i nævnet tilkendte støtte til køb af bil efter bistandslovens §  

 58 til en 86-årig mand, der var betydeligt ganghæmmet som følge af en  

 knoglemarvsbetændelse som barn.
Ansøger havde tidligere haft bil, som var  

 blevet totalskadet ved påkørsel umiddelbart inden ansøgning om støtte til køb  

 af bil.
Kørselsbehovet var angivet til 3000 - 4000 km årligt til fami  

 liebesøg og større indkøb.
 Formanden var i tvivl om, hvorvidt nævnets afgørelse var i  

 overensstemmelse med bekendtgørelse nr. 886 § 2, stk. 2 og udsatte derfor  

 afgørelsens virkning og indbragte sagen for Ankestyrelsen.
 Ankestyrelsen fandt, at ansøgers funktionsevne var nedsat i et omfang, så  

 ansøgers evne til at færdes var forringet i væsentlig grad.
 Under hensyn til oplysningerne om ansøgers kørselsbehov efter  

 bekendtgørelsens § 2, stk. 1, nr. 3, samt ansøgers alder og helbredstilstand  

 fandt Ankestyrelsen imidlertid, at ansøgers kørselsbehov mest hensigtsmæssigt  

 kunne tilgodeses ved en bevilling efter bistandslovens § 61.
 Ansøger fandtes derfor ikke berettiget til støtte til køb af bil.
 Ankestyrelsen var således ikke enig i nævnets vurdering.
