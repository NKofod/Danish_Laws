Ved noteveksling af 17. november 1992 og 16. februar 1993 i Buenos Aires er der mellem Danmark og Argentina truffet aftale om udstedelse af arbejdstilladelser til pårørende til diplomater m.v.
 Notevekslingen har følgende ordlyd:
KONGELIG DANSK AMBASSADE Buenos Aires, den 17. november 1992 Hans Excellence Dr.
Guido Di Tella Udenrigsminister Buenos Aires, Argentina Hr. minister, Jeg har den ære at henvende mig til Deres Excellence for at foreslå Deres  

 regering, på vegne af min regering, at indgå en gensidig aftale mellem vore  

 to lande, om at tillade pårørende til diplomatisk, konsulært, administrativt  

 og teknisk personale på diplomatiske og konsulære missioner akkrediterede i  

 vore respektive lande, at påtage sig arbejde i modtagerstaten, i henhold til  

 følgende bestemmelser:
 1. Pårørende' i denne aftale omfatter: a) Ægtefæller,  

 b) Ugifte hjemmeboende børn under 21 år, eller under 25 år, hvis de er  

 fuldtidsstuderende på en højere læreanstalt, c) Ugifte børn, der er fysisk  

 eller psykisk handicappede.
 2. Hvis der, i professionen eller til aktiviteten,  

 kræves specielle kvalifikationer, skal den pårørende opfylde de regler, der  

 gælder for den pågældende profession eller aktivitet i modtagerstaten.
3. Forinden en pårørende kan acceptere beskæftigelse i  

 modtagerstaten, skal udsenderstatens ambassade fremsende en officiel  

 anmodning til udenrigsministeriets protokol.
Når det er konstateret, at den  

 pågældende falder ind under de i denne aftale anførte kategorier, vil  

 protokollen informere udsenderstatens ambassade om, at den pågældende har  

 tilladelse til at påtage sig beskæftigelse.
4. Pårørende, der opnår beskæftigelse i henhold til  

 denne aftale, og som nyder immunitet i modtagerstatens jurisdiktion i henhold  

 til artikel 31 i Wienerkonventionen om diplomatiske forbindelser eller i  

 henhold til en hvilken som helst anden relevant international aftale, vil  

 ikke kunne nyde godt af civil og administrativ immunitet for så vidt angår  

 alle sager, der måtte opstå som følge af sådan beskæftigelse.
Udsenderstaten  

 giver uigenkaldeligt afkald på sådan immunitet gennem denne aftale.
Det  

 påhviler de pågældende personer at betale indkomstskat og  

 socialforsikringsbidrag til modtagerstaten af ethvert vederlag, de modtager i  

 forbindelse med beskæftigelse i modtagerstaten.
 5. Nærværende aftale forbliver i kraft indtil videre,  

 hver af aftaleparterne kan opsige aftalen skriftligt med seks måneders varsel  

 gennem en diplomatisk kanal.
 Såfremt regeringen for Republikken Argentina kan acceptere de ovenfor  

 nævnte bestemmelser, vil denne note og Deres bekræftende svarnote udgøre en  

 aftale mellem vore to regeringer i denne sag, som vil træde i kraft på datoen  

 for Deres svarnote.
 Jeg benytter denne lejlighed til på ny at forsikre Deres Excellence om min  

 mest udmærkede højagtelse.
Hans Grunnet Ambassadør for Danmark UDENRIGSMINISTEREN Buenos Aires, den 16 februar 1993 Hr.
Ambassadør, Jeg har den ære at henvende mig til Deres Excellence som svar på Deres  

 note af 17. november 1992, som oversat til spansk lyder som følger:
»Hr. minister, Jeg har den ære at henvende mig til Deres Excellence for at foreslå Deres  

 regering, på vegne af min regering, at indgå en gensidig aftale mellem vore  

 to lande, om at tillade pårørende til diplomatisk, konsulært, administrativt  

 og teknisk personale på diplomatiske og konsulære missioner akkrediterede i  

 vore respektive lande, at påtage sig arbejde i modtagerstaten, i henhold til  

 følgende bestemmelser:
 1. Pårørende« i denne aftale omfatter: a)  

 Ægtefæller, b) Ugifte hjemmeboende børn under 21 år, eller under 25 år, hvis  

 de er fuldtidsstuderende på en højere læreanstalt, c) Ugifte børn, der er  

 fysisk eller psykisk handicappede.
 2. Hvis der, i professionen eller til aktiviteten,  

 kræves specielle kvalifikationer, skal den pårørende opfylde de regler, der  

 gælder for den pågældende profession eller aktivitet i modtagerstaten.
3. Forinden en pårørende kan acceptere beskæftigelse i  

 modtagerstaten, skal udsenderstatens ambassade fremsende en officiel  

 anmodning til udenrigsministeriets protokol.
Når det er konstateret, at den  

 pågældende falder ind under de i denne aftale anførte kategorier, vil  

 protokollen informere udsenderstatens ambassade om, at den pågældende har  

 tilladelse til at påtage sig beskæftigelse.
4. Pårørende, der opnår beskæftigelse i henhold til  

 denne aftale, og som nyder immunitet i modtagerstatens jurisdiktion i henhold  

 til artikel 31 i Wienerkonventionen om diplomatiske forbindelser eller i  

 henhold til en hvilken som helst anden relevant international aftale, vil  

 ikke kunne nyde godt af civil og administrativ immunitet for så vidt angår  

 alle sager, der måtte opstå som følge af sådan beskæftigelse.
Udsenderstaten  

 giver uigenkaldeligt afkald på sådan immunitet gennem denne aftale.
Det  

 påhviler de pågældende personer at betale indkomstskat og  

 socialforsikringsbidrag til modtagerstaten af ethvert vederlag, de modtager i  

 forbindelse med beskæftigelse i modtagerstaten.
 5. Nærværende aftale forbliver i kraft indtil videre,  

 hver af aftaleparterne kan opsige aftalen skriftligt med seks måneders varsel  

 gennem en diplomatisk kanal.
 Såfremt regeringen for Republikken Argentina kan acceptere de ovenfor  

 nævnte bestemmelser, vil denne note og Deres bekræftende svarnote udgøre en  

 aftale mellem vore to regeringer i denne sag, som vil træde i kraft på datoen  

 for Deres svarnote.
Jeg benytter denne lejlighed til på ny at forsikre Deres Excellence om min  

 mest udmærkede højagtelse.' Idet jeg ønsker at give udtryk for, at min regering er enig i teksten og  

 betingelserne som nævnt i ovenstående oversættelse, glæder det mig at meddele  

 Dem, at Deres note, sammen med nærværende note, tilsammen udgør en aftale  

 mellem vore to regeringer, som træder i kraft fra i dag.
I ærbødighed, Di Tella Hans Excellence, Ambassadør Hans Grunnet Aftalen trådte i kraft på datoen for den argentinske  

 svarnote, den 16. februar 1993.
