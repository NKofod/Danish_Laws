Ændring af boligstøttereglerne for kollektive bofællesskaber Den 1. januar 1998 træder lov nr. 380 af 10. juni 1997 om bofællesskaber i  

 kraft.
Lovens fulde titel er Lov om ændring af lov om almene boliger m.v.,  

 lov om boligbyggeri og lov om individuel boligstøtte (Bofællesskaber).
 Det overordnede formål med loven er at fremme mulighederne for at etablere  

 bofællesskaber i det støttede byggeri.
Loven indebærer, at der sker ændringer i boligstøttereglerne for beboere i  

 kollektive bofællesskaber.
Nedenfor beskrives de vigtigste af disse  

 ændringer.
1. Personkreds Med den nye lov udvides den personkreds, der kan få boligstøtte beregnet  

 efter de særlige regler om kollektive bofællesskaber i boligstøttelovens  

 kapitel 4 a, til at omfatte alle beboere i kollektive bofællsskaber, der  

 indrettes i almene familieboliger eller i almene ældreboliger eller i  

 støttede, private andelsboliger.
2. Maksimumsbeløb Loven indebærer også, at for personer, der efter 1. januar 1998 får anvist  

 en bolig i et kollektivt bofællesskab finder lovens maksimumsgrænser for  

 beregning af boligudgiften og boligstøtten i § 24 d, stk. 2, og § 24 e, stk.  

 3, ikke anvendelse.
 Personer, der bor i kollektive bofællesskaber, der er etableret før 1.  

 januar 1998, vil endvidere være berettigede til boligstøtte ud over  

 maksimumsgrænserne, hvis de, da de flyttede ind i bofællesskabet, fik anvist  

 den pågældende bolig.
 For personer, der ikke får anvist boligen, men selv finder deres bolig  

 efter 1. januar 1998, finder lovens maksimumsbeløb anvendelse, bortset fra  

 ved beregning af boligstøtte til personer, der er omfattet af §§ 68, 68 b,  

 stk. 1, og § 112 i lov om social bistand samt demente personer, der er  

 omfattet af § 79 i lov om social bistand.
 Efter den 1. juli 1998, hvor der træder en række nye, sociale love i  

 kraft, vil den persongruppe, hvor maksimumsgrænserne ikke gælder, beskrives  

 som personer med varig og betydelig nedsat fysisk eller psykisk  

 funktionsevne, der er berettiget til støtte efter § 73 i lov om social  

 service, og personer med særlige sociale problemer, der er berettiget til  

 støtte efter samme bestemmelse samt demente med behov for et døgntilbud.
3. Anvisning Ved etablering af bofællesskaber vil det ofte vær en forudsætning for  

 bofællesskabets beståen, at det sikres, at der til stadighed er en harmonisk  

 beboersammensætning.
De hidtidige udlejnings/anvisningsregler for støttet  

 byggeri, hvor familieboliger som udgangspunkt skal udlejes efter venteliste  

 og hvor ældreboliger skal anvises efter behov, har i nogen grad virket  

 begrænsende for etablering af bofællsskaber, idet beboerne i bofællesskabet  

 ikke har haft indflydelse på beboersammensætningen.
For de kollektive  

 bofællesskaber, der etableres efter den 1. januar 1998, skal der - senest  

 samtidig med tilsagnet til bofællesskabet - decentralt mellem  

 kommunalbestyrelsen og bygherren indgås aftale om, hvorledes udlejningen skal  

 finde sted.
En sådan aftale kan f.eks. gå ud på, at udlejningen af boligerne  

 i det kollektive bofællesskab helt eller delvis overlades til beboerne.
 I tilfælde, hvor der er efter de nye regler vil være tvivl om, hvorvidt  

 boligen er anvist - med den virkning, der er beskrevet under pkt. 2 -, kan  

 lovens maksimumsgrænser kun fraviges, hvis kommunen tiltræder dette.
 Det er ligeledes kommunalbestyrelsen, der vurderer, om der er tale om et  

 kollektivt bofællesskab eller om en husstand.
4. Mindst 5 beboere Kollektive bofællesskaber, der etableres efter den 1. januar 1998, skal  

 som hovedregel bestå af mindst 5 personer, for at beboerne skal være  

 berettiget til boligstøtte.
Kommunalbestyrelsen kan dog i ganske særlige  

 tilfælde godkende, at det kollektive bofællesskab består af mindst 3  

 personer.
Det må bero på en konkret vurdering, om det kan godkendes, at det  

 kollektive bofællesskab består af f.eks. 3 personer.
Som et eksempel kan  

 nævnes den situation, at kommunen anviser til en lejlighed, hvor de fysiske  

 rammer er velegnede til 3 personer, men ikke til bofællesskab bestående af 5  

 personer.
Et andet eksempel kan være et kollektivt bofællesskab bestående af  

 psykisk syge, som ikke kan magte at bo 5 personer sammen, men hvor det  

 vurderes, at et bofællesskab bestående af 3 personer vil kunne fungere.
5. Overgangsregel Ændringsloven indeholder endvidere en overgangsregel.
Denne indebærer, at  

 det for kollektive bofællesskaber, hvor boligen er taget i brug til  

 kollektivt bofællesskab før den 1. januar 1998, fortsat er tilstrækkeligt, at  

 de kollektive bofællesskab består af 3 personer, der alle opfylder  

 betingelserne i § 24 a, stk. 1, nr. 1, eller betingelserne i § 24 a, stk. 1,  

 nr. 3.
 Tilsvarende er det fastslået i ændringsloven, at der for disse  

 bofællesskaber fortsat vil kunne ydes boligstøtte i indtil 3 måneder, såfremt  

 antallet af beboere, der opfylder betingelserne for at få boligstøtte efter  

 bofællesskabsreglerne, midlertidigt er mindre end 3 som følge af en eller  

 flere beboeres fraflytning eller død.
6. Arealgrænser Arealgrænserne ændres også fra 1. januar 1998. Ved beregning af  

 boligstøtte til beboere i et kollektivt bofælleesskab kan der således efter  

 denne dato for hver person medregnes den forholdsmæssige andel af  

 boligudgiften for et boligareal på 65 (m2).
 Er personen stærkt bevægelseshæmmet, og er den fælles bolig egnet herfor,  

 medregnes et areal på 75 (m2).
 Har støttemodtageren børn, der bor i det kollektive bofællesskab, forøges  

 boligarealet i stedet med 20 (m2) til 85 (m2).
 Ændringen af arealgrænserne gælder også for beboere, der bor i kollektive  

 bofællesskaber, der er etableret før 1. januar 1998.
