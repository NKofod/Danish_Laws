1. Ordbøger Der må bruges 2 eller 3 ordbøger, nemlig en engelsk-dansk, en  

 dansk-engelsk og evt. en engelsk-engelsk ordbog.
De fleste kursushold  

 benytter følgende ordbøger, som vil kunne godkendes uden videre: Gyldendals  

 røde ordbøger: Dansk-engelsk (1967 eller senere) Engelsk-dansk (1964 eller  

 senere) The Advanced Learner's Dictionary (anden eller tredje udg.) 2. Normalsider Pensum udregnes efter normalsider, forkortet ns. 1 ns. prosa består af  

 1300 bogstaver, 1 ns poesi af 30 verslinjer.
3. Ekstensivt læsepensum Ekstensivt skal der til fællesfag læses 250 ns, til tilvalg 500 ns.
Den  

 ekstensive læsning er ment som en bred, orienterende læsning, hvor de store  

 linjer og hovedpunkterne i indholdet er væsentlige.
Det mere grundige arbejde  

 med gloser og enkeltheder hører derimod hjemme i den intensive læsning.
Til eksamen opgives kun intensivt stof.
Det vil dog være en fordel, at de  

 uddrag af romaner, dramaer og andre længere tekster, man skal læse intensivt  

 og opgive til eksamen, er taget fra værker, man i øvrigt har læst ekstensivt  

 i deres helhed.
4. Intensivt eksamenspensum I intensivt læst stof, altså alt eksamensstoffet, kræves der fuldstændig  

 sproglig og indholdsmæssig forståelse.
 a. fællesfag 125 ns.
 Roman: 20-40 sider fra 1-2 romaner, med fordel sådanne som er læst i deres  

 helhed under ekstensivt læsepensum.
 Drama: 20-40 sider fra 1-2 dramaer, med fordel sådanne som er læst i deres  

 helhed under ekstensivt læsepensum.
Noveller: 20-40 sider.
Der opgives mindst 3 forskellige noveller.
Lange  

 noveller kan repræsenteres ved et fyldigt uddrag.
Ikke-fiktive tekster (d.v.s. artikler fra aviser og tidsskrifter og uddrag  

 fra ikke-skønlitterære bøger: 10-20 sider.
Der opgives mindst 2 forskellige  

 tekster.
 Ingen enkelt tekst må indgå med mere end ca. 25 sider.
 b. tilvalgsfag 300 ns.
 Roman: 50-100 sider fra 2-4 romaner, med fordel sådanne som er læst i  

 deres helhed under ekstensivt læsepensum.
 Drama: 40-80 sider fra 2-3 dramaer, med fordel sådanne som er læst i deres  

 henhed under ekstensivt læsepensum.
Noveller: 50-100 sider.
Der opgives 6-8 forskellige noveller.
Lange  

 noveller kan repræsenteres ved et fyldigt uddrag.
Ikke-fiktive tekster (d.v.s. artikler fra aviser og tidsskrifter og uddrag  

 fra ikke-skønlitterære bøger): 20-40 sider.
Der opgives mindst 4 forskellige  

 tekster.
 Ingen enkelt tekst må indgå med mere end ca. 50 sider.
 5. Hvis en selvstuderende vælger at bruge et  

 kursusundervist holds opgivelser, må han huske, at holdets eksamenspensum er  

 75 ns (for fællesfag) og 150 ns (for tilvalgsfag), medens en selvstuderende  

  skal opgive det fulde intensive læsepensum , altså 125 ns (for fællesfag) og  

 300 ns (for tilvalgsfag).
