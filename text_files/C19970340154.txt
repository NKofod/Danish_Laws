(dagældende bek. 1169 af 21.12.95 nu  

 bek. nr 346 af 18.5.97 Nr 3401 af 18/09/1997 BKG i MT: 00/00/0000 Arbejdsmarkedets Ankenævns opretholdelse af en af Arbejdsformidlingens  

 tilbagekaldt bevilling af børnepasningsorlov, da ankenævnet ikke fandt  

 tilstrækkeligt grundlag for at trække bevilling af yderligere 13 ugers  

 børnepasningsorlov tilbage.
 Ved en afgørelse af 12. september 1996 tilbagekaldte Arbejdsformidlingen  

 en den 28. august 1996 bevilget børnepasningsorlov af 13 ugers varighed, der  

 var ansøgt afholdt i forlængelse af 13 ugers retmæssig orlov, en afgørelse  

 som den orlovssøgende den 29. september 1996 indbragte for Arbejdsmarkedets  

 Ankenævn.
Arbejdsformidlingen lagde ved afgørelsen om tilbagekaldelse af bevillingen  

 vægt på, at klager som ledig sypeplejerske tilhørte fagområdet Social &  

 Sundhed, og at hun allerede havde afholdt 13 ugers retmæssig orlov til samme  

 barn.
Da der inden for hendes fagområde var mangel på arbejdskraft, kunne der  

 ikke bevilges yderligere orlov til børnepasning.
 Arbejdsformidlingen henviste til § 41 i orlovsbekendtgørelsen og henviste  

 desuden til det regionale Arbejdsmarkedsråds retningslinier for  

 Arbejdsformidlingens stillingtagen til, om der under hensyntagen til  

 arbejdsmarkedets behov kunne bevilges yderligere orlov.
Klager gjorde i sin anke bl.a. gældende, at hun havde indrettet sig på, at  

 orlovsansøgningen var godkendt.
Da hun havde fremlagt alle oplysninger, og da  

 det var Arbejdsformidlingen, der havde begået fejl ved behandlingen af hendes  

 orlovsansøgning, fandt hun, at Arbejdsformidlingen måtte bære ansvaret  

 derfor.
Klager gjorde desuden gældende, at der ikke var konkrete, væsentlige eller  

 tungtvejende grunde til at tilbagekalde bevillingen udover den alminelige  

 beskæftigelsessituation for sygeplejersker, som var Arbejdsformidlingen  

 bekendt på bevillingstidspunktet.
Det var derfor hendes udgangspunkt, at hun  

 som borger havde modtaget en begunstigende forvaltningsakt, der var bindende  

 for forvaltningen, da alle oplysninger var fremlagt fra hendes side.
 Ankenævnet fandt, at der ikke var tilstrækkeligt grundlag for at trække  

 bevilling af yderligere 13 ugers børnepasningsorlov til pågældende tilbage.
 Ved sin afgørelse har Arbejdsmarkedets Ankenævn lagt vægt på, at  

  klager fremlagde alle oplysninger over for Arbejdsformidlingen, at   

  det var Arbejdsformidlingen, der skulle påse at ansøgningen var behørigt  

 attesteret af arbejdsløshedskassen og, at klager måtte anses for at  

 have været i god tro, da hun modtog meddelelsen om, at bevillingen var  

 godkendt.
Ankenævnet lagde desuden vægt på, at den aktuelle, almene  

 beskæftigelssituation inden for klagers fagområde, ikke kunne betragtes som  

 en konkret, væsentlig og tungtvejende grund til at tilbagekalde den for  

 klager begunstigede forvaltningsakt, når hensås til sagens øvrige  

 omstændigheder.
Ankenævnet lagde herved særlig vægt på, at klager havde nået  

 at indrette sig i tillid til den givne bevilling, idet der var indkøbt  

 flybilletter, boligen i Danmark var udlejet og barnet var frameldt  

 institution.
