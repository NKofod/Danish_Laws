Nr LSF 77 Forslag til Lov om ændring af ligningsloven (Forskning og udvikling) Fremsat af skatteministeren (Fogh Rasmussen) den 15. november 1990 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 27 i lov nr. 386 af 13. juni 1990, foretages følgende  

 ændringer:
 1. I § 8 G indsættes som stk. 2:
»Stk. 2. Ved opgørelsen af den skattepligtige indkomst kan selskaber,  

 som er skattepligtige efter selskabsskattelovens § 1, stk. 1, nr. 1-3 og 5-6  

 og stk. 2, 1. pkt., samt § 2, stk. 1, litra a, og fonde, som er  

 skattepligtige efter fondsbeskatningsloven, fradrage et beløb svarende til 25  

 pct. af de udgifter, som afholdes i tilknytning til den skattepligtiges  

 deltagelse i det fælleseuropæiske forskningsprojekt EUREKA, i programmer  

 under Nordisk Industrifond eller i EF-programmer i henhold til  

 rammeprogrammet for Fællesskabets aktioner inden for forskning og teknologisk  

 udvikling.
Det er en betingelse for ekstrafradraget, at det pågældende  

 forskningsprojekt på forhånd er godkendt af industriministeren eller den, der  

 bemyndiges dertil.
Det er endvidere en betingelse, at det pågældende  

 forskningsprojekt ved udgangen af indkomståret er godkendt enten som  

 EUREKA-projekt af Industri- og Handelsstyrelsen, som projekt af Nordisk  

 Industrifond eller som EF-projekt af EF-Kommissionen.
Det er endelig en  

 betingelse for fradraget, at udgifterne er afholdt inden for det budget, som  

 virksomheden opstiller med henblik på at opnå godkendelse af Industri- og  

 Handelsstyrelsen, Nordisk Industrifond eller EF-Kommissionen.«.
 Stk. 2 og 3 bliver herefter stk. 3 og 4.
 2. I § 8 G, stk. 2, som bliver stk. 3, ændres »stk.  

 1« til »stk. 1 og 2«.
 3. I § 8 G indsættes som stk. 5 og 6:
 »Stk. 5. Ekstrafradraget efter stk. 2 ydes kun på grundlag af  

 udgifter, der er afholdt til projekter, der er godkendt inden udgangen af  

 1993.
 Stk. 6. Industriministeren eller den, der bemyndiges dertil, kan  

 fastsætte nærmere regler for gennemførelsen af den i stk. 2 nævnte  

 forhåndsgodkendelse af projektet.«.
 § 2.
Skatteministeren fastsætter tidspunktet for lovens ikrafttræden.
Loven  

 har virkning for projekter, der godkendes efter den 1. januar 1991.
Bemærkninger til lovforslaget Almindelige bemærkninger Som led i en justering af de af regeringen den 2. oktober 1990 fremsatte  

 lovforslag L3-L8 fremsættes hermed forslag til lov om ændring af  

 ligningsloven (Forskning og udvikling).
For at begunstige danske virksomheders deltagelse i fælles og  

 internationale EUREKA-forskningsprojekter, i programmer under Nordisk  

 Industrifond samt i EF-programmer i henhold til rammeprogrammet for  

 Fællesskabets aktioner inden for forskning og teknologisk udvikling foreslås  

 det, at de udgifter, der afholdes i forbindelse med deltagelse i disse  

 forskningsprojekter, kan fradrages med 125 pct. af de afholdte udgifter.
Der  

 er således tale om, at de deltagende virksomheder får en form for præmie for  

 at deltage i de fælles nordiske og de fælles europæiske forskningsprojekter.
Industriministeriet har anslået, at udgifterne for danske virksomheder til  

 deltagelse i de projekter, der er omfattet af lovforslaget, vil andrage ca.  

 300 mill. kr. årligt i årene 1991 - 1993. Det samlede årlige ekstrafradrag  

 skønnes med baggrund heri at udgøre ca. 75 mill. kr. svarende til et årligt  

 provenutab på ca. 30 mill. kr.
I det omfang de godkendte projekter fortsætter  

 udover 1993, vil der fremkomme provenutab også efter 1993, der dog mindskes  

 efterhånden, som forskningsprojekterne afsluttes.
Selskabsskatten indbetales  

 i året efter indkomståret, således at et provenutab første gang fremkommer i  

 finansåret 1992.
 Ordningen notificeres til EF i henhold til EØF-traktatens artikel 93, stk.  

 3.
Administrative konsekvenser De foreslåede bestemmelser kommer kun til at omfatte et begrænset antal  

 selskaber.
Lovforslaget har derfor ikke nævneværdige administrative  

 konsekvenser for skattemyndighederne.
Lovforslaget er baseret på, at Industriministeriet skal godkende de  

 projekter, der er omfattet af forslaget.
Der vil derfor blive tale om et  

 begrænset merarbejde for Industriministeriet.
Bemærkninger til de enkelte bestemmelser Til § 1 1. Gældende regler Ved lov nr. 835 af 18. december 1987 blev der som led i den såkaldte  

 erhvervs- og eksportpakke indsat en ny § 8 G i ligningsloven, der gav  

 selskaber og fonde adgang til at fradrage visse udgifter til forskning og  

 udvikling med 125 pct.
 Reglerne i § 8 G om det ekstra fradrag for udgifter til visse  

 forskningsprojekter har virkning fra og med indkomståret 1988. Reglerne er  

 tidsbegrænsede, idet det er en betingelse, at virksomhedernes enkelte  

 projekter er godkendt af de respektive myndigheder inden udgangen af  

 kalenderåret 1989. Hvis et projekt er godkendt rettidigt, gives  

 ekstrafradraget i hele projektets løbetid, altså også i årene efter 1989.
 De gældende regler i § 8 G medfører, at selskaber, som er skattepligtige  

 efter selskabsskattelovens § 1, stk. 1, nr. 1-3 og 5-6, og stk. 2, 1. pkt.  

 samt § 2, stk. 1, litra a, og fonde, som er skattepligtige efter  

 fondsbeskatningsloven, udover sædvanlige fradrag for driftsomkostninger og  

 afskrivninger ved opgørelsen af den skattepligtige indkomst kan fradrage et  

 beløb svarende til 25 pct. af de udgifter, som afholdes i tilknytning til den  

 skattepligtiges deltagelse i det fælleseuropæiske forskningsprogram EUREKA  

 eller i tilknytning til den skattepligtiges deltagelse i  

 EF-forskningsprogrammerne ESPRIT, BRITE eller RACE.
 Fradraget gives kun for deltagelse i disse fire navngivne  

 forskningsprogrammer.
Det er en betingelse for ekstrafradraget på 25 pct., at selskabets  

 forskningsprojekt ved udgangen af indkomståret er godkendt enten som  

 EUREKA-projekt af Industri- og Handelsstyrelsen eller som ESPRIT-projekt,  

 BRITE-projekt eller RACE-projekt af EF-Kommissionen.
Det er endvidere en  

 betingelse for fradraget, at udgifterne er afholdt inden for det budget, som  

 virksomheden opstiller med henblik på at opnå godkendelse og eventuel  

 medfinansiering fra Industri- og Handelsstyrelsen henholdsvis  

 EF-Kommissionen.
I de budgetter, som virksomhederne fremlægger med henblik på at opnå  

 godkendelse og medfinansiering, indgår omkostninger, som det er svært at  

 afgrænse som enten driftsomkostninger eller forsknings~ og  

 udviklingsomkostninger.
Endvidere indgår udgiftsarter, som normalt ikke er  

 fradragsberettigede ved opgørelsen af den skattepligtige indkomst.
De anførte  

 omkostninger kan fradrages ved opgørelsen af den skattepligtige indkomst  

 efter de sædvanligt gældende regler.
Driftsudgifterne fradrages løbende, og  

 afskrivningerne på anskaffede afskrivningsberettigede aktiver fradrages efter  

 reglerne i bl.a. afskriv- ningsloven.
Ekstrafradraget kommer virksomhederne til gode på den måde, at  

 et beløb, der svarer til 25 pct. af alle udgifter, der er opregnet i  

 projektbudgettet, og som er afholdt, kan fradrages ved opgørelsen af den  

 skattepligtige indkomst.
Det er uden betydning for beregningen af  

 ekstrafradraget, om udgifterne i det opstillede budget i øvrigt er  

 fradragsberettigede efter de almindelige regler.
 Hvis projektet strækker sig over flere år, kan kun 25 pct. af de  

 omkostninger, der ifølge budgettet kan henføres til det pågældende  

 indkomstår, fradrages som ekstraomkostninger for dette år.
Ved senere afståelse af afskrivningsberettigede aktiver finder de  

 almindelige regler om beskatning af genvundne afskrivninger anvendelse.
Det  

 ekstra fradrag på 25 pct. danner derfor ikke grundlag for beskatning af  

 genvundne afskrivninger.
2. Lovforslaget Lovforslaget indebærer en videreførelse af den gældende ordning i en lidt  

 ændret form.
 Efter lovforslaget skal selskaber, som er skattepligtige efter  

 selskabsskattelovens § 1, stk. 1, nr. 1-3 og 5-6 og stk. 2, 1. pkt., samt §  

 2, stk. 1, litra a, og fonde, som er skattepligtige efter  

 fondsbeskatningsloven, ud over sædvanlige fradrag for driftsomkostninger og  

 afskrivninger ved opgørelsen af den skattepligtige indkomst kunne fradrage et  

 beløb svarende til 25 pct. af de udgifter, som afholdes i tilknytning til den  

 skattepligtiges deltagelse i det fælleseuropæiske forskningsprojekt EUREKA, i  

 programmer under Nordisk Industrifond eller i EF-programmer i henhold til  

 rammeprogrammet for Fællesskabets aktioner inden for forskning og teknologisk  

 udvikling.
 Det foreslås, at ekstrafradraget kun skal kunne ydes for udgifter, der er  

 afholdt til projekter, der er godkendt inden udgangen af 1993. Bl.a. for at  

 sikre, at de provenumæssige forudsætninger for ordningen holder, det vil  

 sige, at ekstrafradraget ikke udgør mere end i alt 75 mill. kr. årligt, og  

 for at sikre at den statslige støtte til et projekt, incl. skatteværdien af  

 ekstrafradraget, ikke overstiger de normer for statsstøtte, der accepteres  

 inden for EF, er det i forslaget bestemt, at det er en forudsætning for  

 ekstrafradraget, at det pågældende forskningsprojekt på forhånd er godkendt  

 af industriministeren.
 Det er endvidere en betingelse for ekstrafradraget, at det pågældende  

 forskningsprojekt ved udgangen af indkomståret er godkendt enten som  

 EUREKA-projekt af Industri og Handelsstyrelsen, som projekt af Nordisk  

 Industrifond eller som EF-projekt af EF-Kommissionen.
 Det er endelig en betingelse for fradraget, at udgifterne er afholdt inden  

 for det budget, som virksomheden opstiller med henblik på at opnå godkendelse  

 af Industri- og Handelsstyrelsen, Nordisk Industrifond eller EF-Kommissionen.
 Efter forslaget skal industriministeren eller den, der bemyndiges dertil,  

 kunne fastsætte nærmere regler for den praktiske gennemførelse af ordningen  

 med forhåndsgodkendelse af projekter, herunder regler om indberetning til  

 Told- og Skattestyrelsen af meddelte forhåndsgodkendelser.
 3. Projekter omfattet af lovforslaget.
EUREKA er en ramme for samarbejde om udvikling af højteknologiprodukter,  

 -processer og -systemer inden for 10 definerede teknologiområder.
Samarbejdet  

 omfatter de 12 EF-lande, 6 EFTA-lande samt Tyrkiet og EF-Kommissionen.
Formålet med samarbejdet er at forbedre europæisk erhvervslivs  

 konkurrenceevne på verdensmarkedet inden for civile anvendelser af ny  

 teknologi.
Der skal således i projekterne være et klart sigte mod en lønnende  

 erhvervsmæssig udnyttelse.
 Gennem EUREKA kan de deltagende landes regeringer og EF-Kommissionen på  

 forskellig vis bistå i forbindelse med gennemførelsen af EUREKA-projekter.  

 Der ydes bl.a. bistand i forbindelse med udveksling af information og  

 etablering af kontakt mellem virksomheder eller forskningsinstitutioner i  

 forskellige lande, som enten søger partnere for samarbejde om specifikke  

 projekter, eller som blot er interesserede i samarbejde inden for bestemte  

 faglige områder.
Såfremt en dansk virksomhed eller et forskningsinstitut ønsker at deltage  

 i et EUREKA-projekt, må denne i samarbejde med en eller flere udenlandske  

 partnere udarbejde et projektforslag, som sendes til de deltagende landes  

 nationale projektkoordinatorer - i Danmark Industri- og Handelsstyrelsen.
I  

 Industri- og Handelsstyrelsen vurderes projektforslaget evt. med hjælp fra  

 Forskningssekretariatet eller andre eksperter.
Kan projektet godkendes af de  

 deltagende landes EUREKA-administrationer, bliver projektforslaget rundsendt  

 til de resterende EUREKA-lande, der hermed får en mulighed for at deltage.  

 Denne procedure varer 45 dage, hvorefter projektet har opnået EUREKA-status.  

 Alle de projekter, som i løbet af en EUREKA-formandskabs periode (9 mdr.) har  

 opnået EUREKA-status, vil på en formandskabsperiodes afsluttende  

 ministerkonference blive notificeret.
 For at et projekt skal kunne opnå EUREKA-status skal en række  

 forudsætninger være opfyldt:
 - Det skal dreje sig om et projekt inden for et højteknologiområde.
 - Der skal i projektet deltage mindst to parter fra mere end et  

 EUREKA-land.
 - Der skal være en særlig fordel ved at gennemføre projektet på  

 samarbejdsbasis.
 - Der skal kunne opnås et markant teknologisk løft.
 - Deltagerne skal være i besiddelse af de nødvendige ressourcer såvel  

 fagligt som økonomisk.
 - Resultaterne skal udnyttes til fordel for EUREKA-landene.
- Endelig skal et projekt have gennemgået den proces, der er beskrevet i  

 Hannover-Deklarationen (der er grundlaget for EUREKA-samarbejdet) for at  

 kunne opnå EUREKA-status.
Processen indebærer den tidligere omtalte  

 rundsendelse til de øvrige EUREKA-lande med mulighed for, at andre  

 kvalificerede parter kan tilknytte sig projektet.
Når et projekt har opnået EUREKA-status, vil det være muligt at ansøge om  

 offentlig dansk medfinansiering.
En sådan ansøgning sendes til Industri- og  

 Handelsstyrelsen, som behandler sagen og herunder tager stilling til  

 virksomhedens ressourcer, projektets teknologiske indhold, budget samt  

 rentabilitet.
Opnåelse af EUREKA-status er dog ikke i sig selv nogen garanti  

 for medfinansiering fra statslig side.
 Nordisk Industrifond hører under Nordisk Ministerråd  

 (industriministrene) og kan give støtte i form af bidrag, lån på fordelagtige  

 vilkår eller i form af en garanti.
Formålet med Nordisk Industrifond er at støtte en mere effektiv udnyttelse  

 af nordiske ressourcer inden for teknologi og industriel udvikling ved at  

 fremme et øget samarbejde mellem de kontraherende parter.
Dette gøres ved at  

 yde støtte til projekter af interesse for to eller flere nordiske lande eller  

 ved at yde støtte til internationale projekter af fælles nordisk interesse.
Med baggrund i fondets formål ligger en af hovedaktiviteterne inden for  

 området industriel forsknings- og udviklingsaktivitet.
Nordisk Industrifond  

 interesserer sig specielt for nye og industrielt ekspansive felter og for  

 områder, som prioriteres særligt højt i mindst to nordiske lande.
Som  

 eksempel kan nævnes informationsteknologi, materialeteknologi og  

 bioteknologi.
En vigtig aktivitet for fondet er at tage initiativ til nye projekter og  

 aktiviteter.
Dette sker normalt inden for fondets særlige indsatsområder og  

 da ofte i samarbejde med eksterne forskningsmiljøer.
Som det fremgår af fondets formål, kan fondet også engagere sig i  

 internationale projekter af fælles nordisk interesse.
Dette er et område, som  

 har fået en øget opmærksomhed de senere år, og der forventes en øget vækst på  

 dette område i de kommende år.
 Bidrag ydes til projekter, som berører en fælles problemstilling  

 for en branche, industrisektor eller teknikområde.
 Lån med betinget tilbagebetaling ydes til industrielle  

 udviklingsprojekter, hvor låntagerne selv kan udnytte projektresultaterne.
 Garanti kan i visse tilfælde gives i stedet for eller i  

 kombination med lån.
 For at blive godkendt af fondet skal selskabet m.v. indsende bl.a. et  

 totalbudget, der er opdelt i omkostningsarter, og en finansieringsplan med  

 fordeling på egen- og fremmedfinansiering.
 Ved behandling af ansøgninger lægges de nationale bevillingsorganers  

 budgetteringsprincipper til grund for vurderingen.
 Rammeprogrammet for Fællesskabets aktioner inden for forskning og  

 teknologisk udvikling (1987-1991) og Rammeprogrammet for Fællesskabets  

 aktioner inden for forskning og teknologisk udvikling (1990-1994) blev  

 vedtaget på ministerrådsmøder henholdsvis den 28. september 1987 og den 23.  

 april l990. Rammeprogrammerne blev vedtaget i henhold til de ny traktatregler  

 om forskning og teknologisk udvikling, der blev indsat i Romtraktaten med  

 Fællesaktens indgåelse.
 I overensstemmelse med de i Rammeprogrammerne fastlagte retningslinjer  

 foreslår Kommissionen specifikke programmer, der skal bidrage til at nå et  

 eller flere af de videnskabelige/teknologiske mål.
Efter godkendelse i Kommissionen forelægges programforslagene for Rådet.  

 Europa-Parlamentet og Det Økonomiske og Sociale Udvalg høres.
Rådets endelige  

 afgørelse offentliggøres i »De Europæiske Fællesskabers Tidende« og  

 udgør det retslige grundlag for programmets gennemførelse.
For løbende at  

 sikre en optimal gennemførelse af programmerne samt vurdere forslag og  

 resultater er der i tilknytning til de enkelte særprogrammer nedsat eller,  

 for så vidt angår Rammeprogrammet for 1990-1994, vil der blive nedsat  

 komiteer, der rådgiver Kommissionen i forvaltningen og koordineringen af  

 programmerne.
 EF's forskningspolitik gennemføres i alt væsentligt på tre  

 aktionsniveauer:
 - Forskning gennemført af Det fælles Forskningscenter, der råder over fire  

 forskningsanlæg (beliggende i Italien, Belgien, Holland og Tyskland).
 - Kontraktforskning, der gennemføres på universiteter, i forskningscentre  

 eller i private industrivirksomheder på basis af aftaler om omkostningsdeling  

 med Fællesskabet.
 - Samordning af forskningsaktioner, hvor programmernes rammer fastlægges  

 på fællesskabsplan af alle deltagerne i forening; men hvor de enkelte  

 bestanddele foreslås, finansieres og gennemføres af medlemsstaterne.
Bestemmelsen om et ekstrafradrag for deltagelse i særlige internationale  

 forsknings- og udviklingsprogrammer er kun relevant for skattepligtige  

 virksomheder, hvorfor det kun vil være procedurereglerne for  

 »kontraktforskning«, der vil blive beskrevet i det følgende.
De  

 samordnede aktioner har kun en mindre deltagelse af virksomheder og intet  

 godkendt budget, der kan bruges som grundlag.
Forsknings- og udviklingsforslag kan indsendes af enhver fysisk eller  

 juridisk person med offentlig eller privatretslig status, der har hjemsted på  

 medlemsstaternes område.
Ved udvælgelsen af projekterne tages der  

 udgangspunkt i følgende kriterier:
 - Overensstemmelse mellem forslaget og de mål, der er fastlagt i  

 afgørelsen om programmet.
 - Forslagets videnskabelige og tekniske kvalitet og innovative karakter  

 samt nytte.
 - Forslagets gennemførlighed.
 - Ansøgerens videnskabelige kvalifikationer, hvor især offentliggjorte  

 værker og patentanmeldelser skal tages med i betragtning.
 - Grænseoverskridende karakter.
 - Ved industriprojekter, virkningen på virksomhedernes konkurrenceevne og  

 på de industrielle anvendelsesmuligheder samt chancerne for positive  

 resultater.
 - Realistisk angivelse af forskningsomkostningerne i forhold til  

 varigheden og til investeringerne.
På grundlag af bedømmelseskriterierne opstilles der en liste over de  

 støtteberettigede forslag, som tilstilles det kompetente rådgivende udvalg  

 med henblik på udtalelse og drøftelse.
I tilslutning dertil træffer  

 Kommissionen den endelige afgørelse.
For at beskytte ansøgernes kommercielle  

 interesser behandles forslagene fortroligt.
Der anvendes forskellige kontrakttyper i Fællesskabet.
Af størst interesse  

 for nærværende lovforslag er »kontrakter med omkostningsdeling«.  

 Det særlige ved denne kontrakttype, der anvendes ret hyppigt i praksis,  

 består i, at de af Kommissionen beregnede nødvendige samlede omkostninger  

 (uden tillæg for fortjeneste) fordeles på de to kontrahenter efter en  

 fordelingsnøgle.
Kommissionens andel fastsættes i denne forbindelse med en  

 procentsats (som regel 50 pct.) og med et maksimumbeløb.
Det er en  

 forudsætning for enhver form for udbetaling efter betaling af forskuddet, at  

 der foretages en kontraktmæssig afregning, samt at der forelægges foreløbige  

 rapporter over de arbejder, der er gennemført i afregningstidsrummet.  

 Kontrakten består af en ramme (med bestemmelser vedrørende de samlede  

 omkostninger, Kommissionens andel, kontraktens løbetid samt rapporter) og  

 fire bilag (forskningsprogram, bestemmel- ser vedrørende finansiering, generelle kontraktbestemmelser samt  

 informationer og disses udbredelse).
Til § 2 Den i § 1 foreslåede ordning notificeres til EF i medfør af EØF-traktatens  

 artikel 93, stk. 3, om statsstøtte.
Af hensyn til, at loven ikke kan træde i  

 kraft før, Kommissionen har godkendt ordningen, foreslås det, at  

 skatteministeren bemyndiges til at fastsætte tidspunktet for lovens  

 ikræfttræden.
 Kommissionen har i første omgang 2 måneder til at reagere på  

 notifikationen, og hvis Kommissionen ikke umiddelbart kan acceptere  

 ordningen, kan der blive tale om yderligere udsættelse af lovens  

 ikræfttræden.
 Det foreslås, at loven skal have virkning for projekter, der godkendes  

 efter den 1. januar 1991.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 senest ændret ved § 27 i lov nr. 386 af 13. juni 1990, foretages følgende  

 ændringer:
 1. I § 8 G indsættes som stk. 2:
»Stk. 2. Ved opgørelsen af den skattepligtige indkomst kan selskaber,  

 som er skattepligtige efter selskabsskattelovens § 1, stk. 1, nr. 1-3 og 5-6  

 og stk. 2, 1. pkt., samt § 2, stk. 1, litra a, og fonde, som er  

 skattepligtige efter fondsbeskatningsloven, fradrage et beløb svarende til 25  

 pct. af de udgifter, som afholdes i tilknytning til den skattepligtiges  

 deltagelse i det fælleseuropæiske forskningsprojekt EUREKA, i programmer  

 under Nordisk Industrifond eller i EF-programmer i henhold til  

 rammeprogrammet for Fællesskabets aktioner inden for forskning og teknologisk  

 udvikling.
Det er en betingelse for ekstrafradraget, at det pågældende  

 forskningsprojekt på forhånd er godkendt af industriministeren eller den, der  

 bemyndiges dertil.
Det er endvidere en betingelse, at det pågældende  

 forskningsprojekt ved udgangen af indkomståret er godkendt enten som  

 EUREKA-projekt af Industri- og Handelsstyrelsen, som projekt af Nordisk  

 Industrifond eller som EF-projekt af EF-Kommissionen.
Det er endelig en  

 betingelse for fradraget, at udgifterne er afholdt inden for det budget, som  

 virksomheden opstiller med henblik på at opnå godkendelse af Industri- og  

 Handelsstyrelsen, Nordisk Industrifond eller EF-Kommissionen.«.
 Stk. 2 og 3 bliver herefter stk. 3 og 4.
 2. I § 8 G, stk. 2, som bliver stk. 3, ændres »stk.  

 1« til »stk. 1 og 2«.
 3. I § 8 G indsættes som stk. 5 og 6:
 »Stk. 5. Ekstrafradraget efter stk. 2 ydes kun på grundlag af  

 udgifter, der er afholdt til projekter, der er godkendt inden udgangen af  

 1993.
 Stk. 6. Industriministeren eller den, der bemyndiges dertil, kan  

 fastsætte nærmere regler for gennemførelsen af den i stk. 2 nævnte  

 forhåndsgodkendelse af projektet.«.
§ 8 G.
Ved opgørelsen af den skattepligtige indkomst kan  

 selskaber, som er skattepligtige efter selskabsskattelovens § 1, stk. 1, nr.  

 1-3 og 5-6, og stk. 2, 1. pkt., samt § 2, stk. 1, litra a, og fonde, som er  

 skattepligtige efter fondsbeskatningsloven, fradrage et beløb svarende til 25  

 pct. af de udgifter, som afholdes i tilknytning til den skattepligtiges  

 deltagelse i det fælleseuropæiske forskningsprojekt Eureka eller i  

 tilknytning til den skattepligtiges deltagelse i EF-forskningsprojekterne  

 Esprit, Brite eller Race.
Det er en betingelse for ekstrafradraget, at det  

 pågældende forskningsprojekt ved udgangen af indkomståret er godkendt som  

 enten Eureka-projekt af Teknologistyrelsen eller som Esprit-projekt,  

 Brite-projekt eller Race-projekt af EF-Kommissionen.
Det er endvidere en  

 betingelse for fradraget, at udgifterne er afholdt inden for det budget, som  

 virksomheden opstiller med henblik på at opnå godkendelse fra  

 Teknologistyrelsen, henholdsvis EF.
 Stk. 2. Ekstrafradraget efter stk. 1 berører ikke den  

 skattepligtiges adgang til fradrag for driftsomkostninger og afskrivninger  

 efter skattelovgivningens almindelige regler.
 Stk. 3. Ekstrafradraget efter stk. 1 ydes kun på grundlag af  

 udgifter, der er afholdt til projekter, der er godkendt inden udgangen af  

 1989.
