 Ved finansministeriets bekendtgørelse nr. 269 af 23. juni 1972, der er  

 udstedt i medfør af kildeskattelovens § 79, stk. 1, er  

 kildeskattedirektoratet bemyndiget til at træffe afgørelse i sager om bøde  

 for overtrædelse af kildeskatteloven.
 Ved bekendtgørelse nr. 111 af 27. februar 1973 har justitsministeren  

 fastsat, at lov nr. 9 af 29. januar 1970 om fremgangsmåden ved udpantning for  

 skatter og afgifter også skal gælde for udpantning for bøder, som i medfør af  

 kildeskatteloven er vedtaget over for skattemyndighederne, og at udpantning  

 for sådanne bøder kan foretages af pantefogederne.
 Ved bekendtgørelse af 12. februar 1974 om opkrævning og inddrivelse af  

 bøder i henhold til kildeskattelovens § 79 har finansministeren fastsat, at  

 bøder, der i medfør af kildeskattelovens § 79 er vedtaget over for  

 skattemyndighederne, opkræves af kildeskattedirektoratet og inddrives med  

 bistand af kommunerne efter kildeskattedirektoratets nærmere bestemmelse, og  

 at udpantning for de nævnte bøder kan foretages af pantefogederne.
 I denne anledning skal man give følgende regler:
 1. Opkrævning.
I direktoratets bødeforelæg er anført, at bøden i tilfælde af vedtagelse  

 skal indbetales til kildeskattedirektoratet inden 14 dage, og at indbetaling  

 skal ske ved benyttelse af det vedlagte girokort.
Girokortet er påført  

 oplysninger om, at den vedtagne bøde i mangel af rettidig betaling vil blive  

 søgt inddrevet ved udpantning.
På girokortet er endvidere anført, at sagen  

 vil blive oversendt til politiet med anmodning om afsoning, såfremt bøden  

 ikke kan inddrives.
 Såfremt bøden ikke er indbetalt til kildeskattedirektoratet senest 14 dage  

 efter vedtagelsen, sender kildeskattedirektoratet den pågældende en  

 påmindelse om betaling, og såfremt der stadig ikke betales, vil sagen blive  

 fremsendt til kommunen til tvangsinddrivelse ved pantefogeden.
 For bøder vedtaget før 1. januar 1973 har kildeskattedirektoratet udsendt  

 rykkerskrivelse i december 1973.
 2. Hvilken kommune skal foretage tvangsinddrivelse.
 Sagen fremsendes til inddrivelse i den kommune, hvor skyldneren har bopæl.
 3. Inddrivelse i kommunen.
 Ved inddrivelse af bøder vedtaget over for kildeskattedirektoratet må der  

 lægges afgørende vægt på, at der er tale om straf, som i videst muligt omfang  

 bør realiseres efter sit principale indhold og i rimelig tid efter  

 vedtagelsen.
 Af hensyn til retshåndhævelsens effektivitet skal sager om udpantning for  

 de omhandlede bøder ekspederes så hurtigt som muligt, men ved  

 tvangsinddrivelse bør der dog tages sådanne hensyn, at der ikke påføres  

 skyldneren større ulempe, end det er tilsigtet ved bødestraffen.
 Pantefogeden skal straks foretage udpantning til sikring af bødens  

 betaling, medmindre der stilles anden fyldestgørende sikkerhed.
 Forinden udpantning foretages, skal denne forkyndes for skyldneren.  

 Forkyndelse for de enkelte skyldnere kan dog erstattes af en bekendtgørelse i  

 de mest udbredte dagblade, jfr. inddrivelseslovens § 7, stk. 2.
 Udpantning for bøder skal foretages særskilt og ikke sammen med udpantning  

 for andre krav.
Udpantningsforretninger for bøder er afgiftsfri.
Ved udpantning og  

 tvangsrealisation af udpantede effekter skal i øvrigt følges de i  

 KD-meddelelse 1971-42 angivne retningslinier.(* 1) Bøder for overtrædelse af kildeskatteloven kan ikke inddrives ved  

 lønindeholdelse efter kildeskattelovens § 73 eller ved udpantning hos  

 ægtefællen efter § 72, stk. 2.
 4. Forgæves udpantning.
 Såfremt der ikke hos skyldneren findes tilstrækkelige aktiver til at skabe  

 fuld sikkerhed for bøden, må det ved udpantningsforretningen fastslås, i  

 hvilket omfang udpantningsforretningen har været forgæves.
Hvis skyldneren ikke viser vilje til at betale, og han ikke ejer aktiver,  

 hvori der kan foretages udpantning, skal kildeskattedirektoratet underrettes  

 herom med henblik på afsoning af bøden.
Forinden skal skyldneren skriftligt  

 gøres bekendt med, at sagen vil blive forelagt kildeskattedirektoratet til  

 afgørelse af, om sagen skal indbringes for domstolene til fastsættelse af en  

 forvandlingsstraf, således at bøden kan afsones.
Indberetning til kildeskattedirektoratet skal indeholde oplysning om  

 datoen for og resultatet af de(n) foretagne udpantningsforretning(er), idet  

 udskrift af fogedbogen vedlægges samt redegørelse for, hvilke forsøg der i  

 øvrigt er gjort for at få bøden inddrevet.
Endvidere må oplyses skyldnerens  

 indtægts- og formueforhold.
Såfremt en del af bøden er betalt, skal  

 restgældens størrelse oplyses.
 Der skal ikke gives indberetning med henblik på eventuel afsoning af bøder  

 for restancer på 300 kr. og derunder, men beløbene indberettes til  

 kildeskattedirektoratet som uerholdelige, såfremt de ikke kan inddrives, jfr.  

 pkt. 13.
 5. Henstand eller afdragsvis betaling.
Kommunen kan kun give henstand med bødens betaling i ganske særlige  

 tilfælde og ikke ud over 3 måneder.
Kommunen kan tillade betaling i afdrag i  

 tilfælde, hvor bøden ikke overstiger 25.000 kr., og afdragsperioden ikke  

 strækker sig ud over 1 år fra datoen for bødevedtagelsen.
 Såfremt der ved udpantning eller anden sikkerhedsstillelse i det  

 væsentlige er tilvejebragt sikkerhed for betalingen, kan kommunen, uanset  

 beløbets størrelse, tillade afdragsvis betaling i indtil 2 år fra  

 bødevedtagelsen og tillade betaling i afdrag i løbet af 2 år fra samme dag.
 Henstand med eller tilladelse til afdragsvis betaling af bøder må dog kun  

 gives, når den pågældende skønnes ude af stand til at betale gælden for  

 tiden, men må formodes ikke at savne vilje og evne til at betale, når der  

 indrømmes ham en passende tid dertil.
 Såfremt bøden overstiger 5.000 kr., og henstanden eller afdragstiden er  

 mere end 1 år, og såfremt den pågældende ville være i stand til straks at  

 betale hele bøden eller en væsentlig del heraf, hvis han realiserede sine  

 værdier, skal indrømmelse af henstand eller tilladelse til afdragsvis  

 betaling betinges af, at der svares renter med 8 pct. p.a. fra vedtagelsens  

 dato at regne.
En henstands- eller afdragsordning bør meddeles under forbehold af, at  

 ordningen vil blive taget op til ny overvejelse, såfremt der sker væsentlige  

 ændringer i skyldnerens indtægts- eller formueforhold.
Skyldneren skal gøres  

 bekendt med, at gælden eller dens rest forfalder til betaling, såfremt en  

 afdragsordning ikke nøje overholdes.
 I tilfælde af misligholdelse skal skyldneren skriftligt anmodes om at  

 indbetale det forfaldne afdrag inden 8 dage, idet han samtidig gøres bekendt  

 med, at restgælden vil blive søgt inddrevet ved udpantning eller ved  

 realisatin af tidligere udpantede værdier, såfremt betaling ikke finder sted.  

 Han skal endvidere gøres opmærksom på, at han udsætter sig for, at sagen  

 fremsendes til domstolene til fastsættelse af forvandlingsstraf, således at  

 bøden kan afsones.
 Forinden en bøde overgives til inddrivelse ved pantefogeden, vil den ved  

 kildeskattedirektoratets foranstaltning blive registreret i det centrale  

 fordringsregister (CFR).
 Kommunen skal gøre skyldneren bekendt med, at eventuelle krav mod  

 statskassen, herunder krav på overskydende skat, kan modregnes som  

 ekstraordinære afdrag på bøden.
 Klager over kommunens afgørelse vedrørende henstands- eller  

 afdragsordninger skal forelægges kildeskattedirektoratet til afgørelse.
Ansøgninger om henstand eller afdragsordning i videre omfang end angivet  

 ovenfor fremsendes med kommunens udtalelse til kildeskattedirektoratet.
Ved  

 fremsendelsen må der gøres rede for skyldnerens økonomiske forhold, herunder  

 oplysning om den etablerede sikkerhed og værdien heraf, ligesom det må  

 oplyses, om der er mulighed for at få yderligere sikkerhed for betalingen  

 f.eks. ved håndpantsætning af ejerpantebrev i fast ejendom.
Til brug ved  

 bedømmelse af sikkerhed i fast ejendom må vedlægges opstilling over  

 prioriteterne i ejendommen med angivelse af restgæld og oplysning om  

 ejendomsværdi ved seneste vurdering samt oplysning om ejendommens  

 handelsværdi.
 6. Overgangsbestemmelser.
 For bøder vedtaget inden 1. januar 1973 kan kommunen dog altid indrømme  

 afdragsordninger indtil 6 måneder - for bøder over 5.000 kr. indtil 12  

 måneder - uanset 2 års fristen derved overskrides.
 7. Dækningsrækkefølgen.
Indbetalinger fra skyldneren uden tilkendegivelse af, hvilken restance  

 indbetalingen skal dække, skal bortset fra dækning af løbende A-skattebeløb  

 m.v. fortrinsvis anvendes til dækning af skyldige bødebeløb.
Under hensyn til  

 at bøden kan kræves afsonet, er skyldneren altid berettiget til ved en  

 indbetaling at forlange, at denne anvendes til dækning af bødebeløbet, uanset  

 at der resterer skatter, der er forfaldne forud for bøden.
Ved realisation af  

 udpantede eller pantsatte effekter følges det princip, der er angivet i  

 KD-meddelelse 1971-42, side 5.(* 2) 8. Eftergivelse.
 Ansøgninger om eftergivelse af en vedtaget bøde skal forelægges  

 kildeskattedirektoratet med oplysning om debitors økonomiske forhold og  

 kommunens udtalelse.
Andragende om eftergivelse kan kun forventes imødekommet i ganske særlige  

 tilfælde, hvor den pågældende ikke ejer midler til bødens betaling og ikke  

 råder over aktiver, hvori bøden kan inddrives.
Det vil yderligere være en  

 forudsætning for eftergivelse, at der foreligger ganske særlige forhold af  

 personlig karakter, navnlig høj alder og langvarig alvorlig sygdom eller  

 invaliditet.
 9. Konkurs, tvangsakkord, likvidation o.lign.
Såfremt skyldneren erklæres konkurs, opnår tvangsakkord eller træder i  

 likvidation m.v., medens inddrivelsen foregår i kommunen, indberettes sagen  

 til kildeskattedirektoratet.
Kravet skal ikke anmeldes i boet i videre  

 omfang, end der er stillet sikkerhed for bødens betaling.
 10. Dødsfald.
Ved debitors død bortfalder bøden.
Bøden kan således ikke kræves betalt af  

 dødsboet eller af en efterlevende ægtefælle.
Eventuel sikkerhedsstillelse  

 frigives, herunder kvittering af eventuelle udpantninger.
Beløbet  

 afgangsføres, jfr. pkt. 13.
 11. Forældelse.
Ifølge borgerlig straffelovs § 97a bortfalder en bøde efter 3 år, hvis der  

 ikke forinden er indgivet begæring om udpantning, og udpantningen ikke er  

 fremmet med tilbørlig hurtighed med henblik på realisation, jfr.  

 retsplejelovens § 597, stk. 1, 2. pkt.
For bøder på over 3.000 kr. er fristen  

 dog 5 år.
 øder vedtaget over for kildeskattedirektoratet regnes fristen fra datoen  

 for vedtagelsen.
 delse af bøder kan ikke afbrydes ved skyldnerens anerkendelse af  

 fordringen eller strafskylden eller ved retsskridt imod bødefældte.
retaget udpantning bevirker således ikke, at der løber en ny 3 eller 5 års  

 frist for forældelse.
En inden fristens udløb begæret udpantning kan dog  

 fortsættes til realisation, selv om dette sker efter fristens udløb, såfremt  

 sagen fremmes med tilbørlig hurtighed, jfr. retsplejelovens § 597, stk. 1, 2.  

 pkt.
Retspraksis har endvidere i et enkelt tilfælde tiltrådt, at der efter  

 forældelsesfristens udløb blev foretaget fornyet udpantning, da det havde  

 vist sig, at en umiddelbart før fristens udløb foretaget udpantning ikke som  

 forventet gav fuld dækning for bødekravet.
 Når en bøde er bortfaldet på grund af forældelse, skal eventuel  

 sikkerhedsstillelse frigives, jfr. pkt. 13.
 12. Inddrivelse af bøder, når debitor opholder sig i  

 udlandet.
 Såfremt det konstateres, at en debitor er flyttet til udlandet, skal  

 pantefogeden ikke foretage videre, men underrette kildeskattedirektoratet om  

 debitors nuværende adresse, hvorefter yderligere inddrivelsesskridt vil blive  

 foretaget af kildeskattedirektoratet.
 13. Afregning til kildeskattedirektoratet af opkrævede  

 bøder.
 De bødebeløb, der er indkasseret af kommunen i en måned, afregnes til  

 kildeskattedirektoratet inden den 10. i efterfølgende måned ved indberetning  

 af beløbene på blanket R 130.
 dberetningsblanketten anføres skyldnerens arbejdsgivernummer, eventuelt  

 personnummer, hans navn og adresse samt det indkasserede bødebeløb.
 nede og opkrævede renter (jfr. ovenfor pkt. 5) anføres på en linie for  

 sig, idet der ud over CIRNR/PNR anføres "RENTER" i feltet  

 "NAVN og ADRESSE" samt det opkrævede rentebeløb i beløbskolonnen.  

 Blankettens totalbeløb vil blive modregnet i den nærmest følgende månedlige  

 afregning med kommunen.
 lelse om uerholdelige bødebeløb - jfr. ovenfor pkt. 4 om beløb under 300  

 kr., pkt. 10 om bødens bortfald ved skyldners død, og pkt. 11 om bødens  

 bortfald ved forældelse - indsendes til kildeskattedirektoratet,  

 regnskabsafdelingen. Øvrige meddelelser til KD sendes til 3. kontor.
 Kildeskattedirektoratet, den 27. februar  

 1974.
 Knud Jensen.
 (* 1) Jfr. medd. nr. 200 af 1. november 1971, Ministerialtidende A. 1971,  

 side 613. (U.a.).
 (* 2) Jfr. medd. nr. 200 af 1. november 1971, Ministerialtidende A. 1971,  

 side 616. (U.a.).
