Nr LSF 203 Forslag til Lov om ændring af lov om planlægning m.v. (Ophævelse af  

 frigørelses- og afståelsesafgiftsfondene) Fremsat af miljøministeren (Svend Auken) den 24. februar 1993 Vedtaget ved tredjebehandling den 1. april 1993 Lov nr. 185 af 14/04/1993 § 1 I lov nr. 388 af 6. juni 1991 om planlægning, som ændret ved lov nr. 9 af  

 3. januar 1992 om naturbeskyttelse og lov nr. 920 af 25. november 1992,  

 foretages følgende ændringer:
 1. § 10 affattes således:
» § 10. En amtskommune kan yde lån til finansiering af 1) en kommunes overtagelse af fast ejendom efter § 8 i lov om  

 frigørelsesafgift m.v. af fast ejendom, jf. lovbekendtgørelse nr. 549 af 9.  

 juli 1991, og 2) erhvervelse af fast ejendom, etablering af anlæg, bygninger og andre  

 foranstaltninger til virkeliggørelse af region- og kommuneplanlægningen.
 Stk. 2. Lån i henhold til stk. 1, nr. 2, kan ydes til kommuner og  

 fælleskommunale selskaber samt til private virksomheder, der forestår  

 forsynings- og servicevirksomhed m.v. af almen karakter i amtskommunen,  

 såfremt vedkommende kommunalbestyrelse meddeler garanti for lånet.
Stk. 3. Københavns og Frederiksberg Kommuner kan yde lån til  

 finansiering af erhvervelse af fast ejendom, etablering af anlæg, bygninger  

 og andre foranstaltninger til virkeliggørelse af kommuneplanlægningen.
Lån  

 kan ydes til kommunale forsyningsvirksomheder og fælleskommunale selskaber  

 samt til private virksomheder, der forestår forsynings- og servicevirksomhed  

 m.v. af almen karakter i den pågældende kommune.
Stk. 4. Lån i henhold til stk. 1, nr. 2, og stk. 3 kan kun ydes  

 til udgifter, der kan afholdes eller finansieres af kommuner.
Der kan ikke  

 ydes lån til finansiering af driftsudgifter.
 Stk. 5. Udlån i henhold til stk. 1 og stk. 3 kan ikke overstige  

 størrelsen af de likvide aktiver, som ved lovens ikrafttræden er i den  

 pågældende amtskommunes, henholdsvis Københavns og Frederiksberg Kommuners,  

 fond for frigørelses- og afståelsesafgift tillagt forrentning og afdrag på de  

 af fonden ydede lån.
Stk. 6. Lån ydet i henhold til stk. 1 og stk. 3 forrentes med en  

 årlig rente svarende til markedsrenten.
Amtsrådet, i Københavns og  

 Frederiksberg Kommuner kommunalbestyrelsen, kan dog bevilge rentefrihed i  

 indtil 5 år, hvor særlige forhold taler herfor.
Amtsrådet henholdsvis  

 Københavns og Frederiksberg Kommunalbestyrelser kan tillige bestemme, at  

 nedbringelse af lån ikke skal påbegyndes før indtil 8 år efter lånets  

 udbetaling.
Lån til arealerhvervelser skal dog mindst afdrages i takt med  

 indbetalingen af salgssummen ved afhændelse af arealerne.
Stk. 7. Tilsagn om lån kan højst meddeles for en 3-årig  

 periode.« 2. I § 58, stk. 1, ændres »1991« til:  

 »1992«.
 3. I § 62, stk. 2, ændres »§ 58, stk. 6,» til:  

 »§ 58 a«.
§ 2 I lov om frikommuner, jf. lovbekendtgørelse nr. 1224 af 18. december 1992,  

 foretages følgende ændring:
 § 23 b, stk. 3, ophæves.
§ 3 Stk. 1. Loven træder i kraft den 1. maj 1993.
 Stk. 2. Ved lovens ikrafttræden opløses de i planlovens § 10  

 nævnte fonde for frigørelses- og afståelsesafgift, og fondenes midler  

 tilfalder amtskommunerne, henholdsvis Københavns og Frederiksberg Kommuner.
 Stk. 3. Lån i henhold til tilsagn, der er afgivet inden lovens  

 ikrafttræden, skal uanset stk. 2 udbetales på de i tilsagnet fastsatte  

 vilkår.
Oprindeligt fremsat forslag § 1 I lov nr. 388 af 6. juni 1991 om planlægning, som ændret ved lov nr. 9 af  

 3. januar 1992 om naturbeskyttelse og lov nr. 920 af 25. november 1992 ,  

 foretages følgende ændringer:
 1. § 10 affattes således:
» § 10. En amtskommune kan yde lån til finansiering af 1) en kommunes overtagelse af fast ejendom efter § 8 i lov om  

 frigørelsesafgift m.v. af fast ejendom, jf. lovbekendtgørelse nr. 549 af 9.  

 juli 1991, og 2) erhvervelse af fast ejendom, etablering af anlæg, bygninger og andre  

 foranstaltninger til virkeliggørelse af region- og kommuneplanlægningen.
 Stk. 2. Lån i henhold til stk. 1, nr. 2, kan ydes til kommuner og  

 fælleskommunale selskaber, samt til private virksomheder, der forestår  

 forsynings- og servicevirksomhed m.v. af almen karakter i amtskommunen,  

 såfremt vedkommende kommunalbestyrelse meddeler garanti for lånet.
Stk. 3. Københavns og Frederiksberg Kommuner kan yde lån til  

 finansiering af erhvervelse af fast ejendom, etablering af anlæg, bygninger  

 og andre foranstaltninger til virkeliggørelse af kommuneplanlægningen.
Lån  

 kan ydes til kommunale forsyningsvirksomheder og fælleskommunale selskaber  

 samt til private virksomheder, der forestår forsynings- og servicevirksomhed  

 m.v. af almen karakter i den pågældende kommune.
Stk. 4. Lån i henhold til stk. 1, nr. 2, og stk. 3 kan kun ydes  

 til udgifter, der kan afholdes eller finansieres af kommuner.
Der kan ikke  

 ydes lån til finansiering af driftsudgifter.
 Stk. 5. Udlån i henhold til stk. 1 og stk. 3 kan ikke overstige  

 størrelsen af de likvide aktiver, som ved lovens ikrafttræden er i den  

 pågældende amtskommunes, henholdsvis Københavns og Frederiksberg Kommuners,  

 fond for frigørelses- og afståelsesafgift, tillagt forrentning og afdrag på  

 de af fonden ydede lån.
Stk. 6. Lån ydet i henhold til stk. 1 og stk. 3 forrentes med en  

 årlig rente svarende til markedsrenten.
Amtsrådet, i Københavns og  

 Frederiksberg Kommuner kommunalbestyrelsen, kan dog bevilge rentefrihed i  

 indtil 5 år, hvor særlige forhold taler herfor.
Amtsrådet, henholdsvis  

 Københavns og Frederiksberg Kommunalbestyrelser, kan tillige bestemme, at  

 nedbringelse af lån ikke skal påbegyndes før indtil 8 år efter lånets  

 udbetaling.
Lån til arealerhvervelser skal dog mindst afdrages i takt med  

 indbetalingen af salgssummen ved afhændelse af arealerne.
Stk. 7. Tilsagn om lån kan højst meddeles for en 3-årig  

 periode.« 2. I § 58, stk. 1, ændres »1991« til:  

 »1992«.
 3. I § 62, stk. 2, ændres »§ 58, stk. 6,» til  

 »§ 58 a«.
§ 2 I lov om frikommuner, jf. lovbekendtgørelse nr. 1224 af 18. december 1992,  

 foretages følgende ændring:
 § 23 b, stk. 3, ophæves.
§ 3 Stk. 1. Loven træder i kraft den 1993.
 Stk. 2. Ved lovens ikrafttræden opløses de i planlovens § 10  

 nævnte fonde for frigørelses- og afståelsesafgift, og fondenes midler  

 tilfalder amtskommunerne, henholdsvis Københavns og Frederiksberg Kommuner.
Bemærkninger til lovforslaget Almindelige bemærkninger 1. Lovforslagets formål og baggrund Formålet med lovforslaget er at ophæve de amtskommunale fonde for  

 frigørelses- og afståelsesafgift, svarende til den i 1981 gennemførte  

 ophævelse af de tilsvarende primærkommunale fonde.
Lovforslaget vil medføre en nødvendig forbedring af amtskommunernes  

 likviditet ved frigivelse af midlerne i fondene, således at disse kan  

 anvendes til amtslige formål.
Forslaget er således et led i udmøntningen af  

 den flerårige aftale af 11. juni 1991 mellem den daværende regering og  

 Amtsrådsforeningen om amternes økonomi 1992-1994.
Med lovforslagets § 1, nr. 1, skabes dog mulighed for, at kommuner,  

 fælleskommunale og visse private selskaber hos amtskommunerne - for  

 Københavns og Frederiksberg Kommuners vedkommende fælleskommunale selskaber,  

 visse private selskaber og kommunale forsyningsvirksomheder - kan opnå lån  

 til de aktiviteter, som i dag kan finansieres via fondsmidlerne, og på  

 tilsvarende vilkår.
Det er fortsat en betingelse for bevilling af lån, at den  

 aktivitet, som lånet ydes til, kan varetages eller finansieres af kommunerne  

 selv efter andre regler.
Det beløb, som kan udlånes, svarer til det beløb,  

 som i dag er til rådighed i fondene for frigørelses- og afståelsesafgift for  

 den enkelte amtskommune, henholdsvis Københavns og Frederiksberg Kommuner,  

 tillagt de beløb, der fremover vil tilgå amtskommunerne, henholdsvis  

 Københavns og Frederiksberg Kommuner, som følge af forrentning og afdrag på  

 de lån, der tidligere er givet af fondene.
Det er amtsrådets, i Københavns og  

 Frederiksberg Kommuner kommunalbestyrelsens, beslutning, om der skal ydes lån  

 efter lovforslagets § 1, nr. 1.
De lån, der i dag ydes fra fondene for frigørelses- og afståelsesafgift,  

 forrentes med en fast rente, der er 1% højere end diskontoen - medmindre der  

 er meddelt rentefritagelse.
Det findes hensigtsmæssigt at erstatte denne  

 regel - diskontoen plus 1% - med markedsrenten, idet diskontoen de senere år  

 er blevet tilpasset til nær markedsrenten.
 Lån ydet af de overførte midler udbetales kontant til pari, og  

 lånevilkårene følger, med de i § 1, nr. 1, nævnte undtagelser de almindelige  

 bestemmelser om kommunernes lånevilkår, som fastsættes af indenrigsministeren  

 i medfør af § 55 i lov om kommunernes styrelse.
2. Frigørelses- og afståelsesafgiftsfondene Lov nr. 324 af 18. juni 1969 om frigørelsesafgift m.v. af fast ejendom  

 blev gennemført samtidig med by- og landzoneloven.
Lovens formål er at søge  

 at inddrage en del af den værdistigning til det offentlige, der følger af, at  

 en landbrugsejendom m.v. overføres til byzone eller sommerhusområde  

 (frigørelsesafgift). Indtil den 1. januar 1982 skulle der tillige erlægges en  

 afgift ved første afståelse efter frigørelsesafgiftspligtens indtræden  

 (afståelsesafgift).
Indtil den 1. januar 1981 indgik midlerne fra disse afgifter i de primær-  

 og amtskommunale/Hovedstadsrådets fonde med halvdelen til hver.
Ved lov nr.  

 61 af 18. februar 1981 gennemførtes en ændring af frigørelsesafgiftsloven,  

 hvorefter afgiftsbeløbene med virkning fra 1. januar 1981 tilfalder  

 henholdsvis primærkommunen og statskassen med halvdelen til hver.
Samtidig  

 blev de primærkommunale fonde ophævet, og fondenes midler tilfaldt  

 primærkommunerne.
Ved lovændringen blev de amtskommunale/Hovedstadsrådets fonde imidlertid  

 opretholdt, da det blev anset for uhensigtsmæssigt i den da bestående  

 økonomiske situation at frigive disse.
Hertil kom, at fondene blev tillagt  

 betydning som styringsinstrument i den fysiske planlægning.
For disse fonde  

 betød lovændringen således alene en standsning i tilvæksten, bortset fra  

 renteindtægterne af de pr. 1. januar 1981 bestående midler.
Anvendelsen af  

 fondsmidlerne blev fastsat i en ny bestemmelse (§ 17 A) i  

 frigørelsesafgiftsloven.
Ved lov nr. 393 af 10. juni 1987 om ændring af lov  

 om lands- og regionplanlægning, lov om regionplanlægning i hovedstadsområdet  

 og lov om frigørelsesafgift m.v. af fast ejendom (Frigørelsesafgiftsfondenes  

 anvendelse) blev anvendelse af fondsmidlerne knyttet til region- og  

 kommuneplanlægningen, og støtteformålene og kredsen af låntagere blev  

 udvidet.
Samtidig blev reglerne om fondenes anvendelse overført til de to  

 nævnte planlægningslove.
 Ved lov nr. 192 af 29. marts 1989 om ændring af forskellige  

 lovbestemmelser som følge af nedlæggelsen af Hovedstadsrådet blev midlerne i  

 Hovedstadsrådets fond for frigørelses- og afståelsesafgift fordelt til fonde  

 hos hver af de fem regionplanmyndigheder i området (Københavns, Frederiksborg  

 og Roskilde Amtskommuner samt Københavns og Frederiksberg Kommuner).
3. De gældende bestemmelser om fondsmidlernes anvendelse Reglerne herom er fastsat i § 10 i planloven.
Herefter kan midlerne  

 anvendes til betaling af amtskommunens andel af erstatning og  

 sagsomkostninger efter lovens § 46 (tilbageførsel af arealer til landzone),  

 til finansiering af primærkommunernes overtagelse af fast ejendom efter § 8 i  

 lov om frigørelsesafgift m.v., af fast ejendom (overtagelsespligt) og til  

 udlån til erhvervelse af fast ejendom, etablering af anlæg, bygninger og  

 andre foranstaltninger til virkeliggørelse af region- og  

 kommuneplanlægningen.
 Anvendelse af fondsmidler til lån til kommunerne forudsætter i øvrigt, at  

 kommunen har en låneadgang i henhold til Indenrigsministeriets almindelige  

 regler herom.
 Nærmere regler om låneformål og -vilkår er fastsat i kapitel 4 i  

 Miljøministeriets bekendtgørelse nr. 903 af 17. december 1991 om supplerende  

 regler i medfør af lov om planlægning (samlebekendtgørelse). Planlovens § 10  

 og samlebekendtgørelsens kapitel 4 er optaget som bilag til lovforslaget.  

 Kapitel 4 i bekendtgørelsen påregnes ophævet samtidig med lovens  

 ikrafttræden.
4. Bestående midler i fondene Det fremgår af de amtskommunale regnskaber for 1991, at der ultimo 1991  

 henstod i alt 1.270 mio. kr. i fondene.
Heraf er 947,6 mio. kr. udlånt til  

 kommuner m.v.
5. Økonomiske og administrative konsekvenser af lovforslaget Lovforslaget indebærer, at midlerne i de bestående fonde umiddelbart  

 indgår som en del af amtskommunens almindelige likviditet.
Indkommende afdrag  

 og renter på eksisterende udlån vil ligeledes tilgå amtskommunen.
På grundlag  

 af oplysninger, som Indenrigsministeriet har indhentet fra samtlige  

 amtskommuner samt Københavns og Frederiksberg Kommuner, er det opgjort, at de  

 likvide aktiver i fondene (eksklusive afgivne lånetilsagn, der ikke er  

 udmøntet i lån) primo oktober 1992 udgjorde ca. 205 mio. kr., og at der i  

 1993 forventes at indkomme afdrag og renter på i alt ca. 120 mio. kr.
 Lovforslaget forventes ikke at medføre væsentlige administrative  

 konsekvenser.
Bemærkninger til de enkelte bestemmelser Til § 1 Til nr. 1 Ved forslaget ophæves de gældende bestemmelser om anvendelsen af midlerne  

 i frigørelses- og afståelsesafgiftsfondene.
Men der tilvejebringes samtidig  

 hjemmel til, at amtskommunerne samt Københavns og Frederiksberg Kommuner kan  

 yde lån til de samme aktiviteter, som fondene kan i dag.
Til nr. 2 og 3 Forslaget skyldes fejlskrift i gældende lov.
Til § 2 Bestemmelsen i frikommunelovens § 23 b, stk. 3, indeholder hjemlen for, at  

 miljøministeren har godkendt, at Sønderjyllands Amtskommune kan anvende  

 midler fra frigørelses- og afståelsesafgiftsfonden som lån og tilskud til Den  

 Sønderjyske Jordfond, der er oprettet som et frikommuneforsøg.
Ved ophævelsen  

 af frigørelses- og afståelsesafgiftsfonden bliver bestemmelsen overflødig og  

 foreslås derfor ophævet.
Til § 3 Forslaget er en del af udmøntningen i 1993 af den indgåede aftale mellem  

 den daværende regering og Amtsrådsforeningen om amternes økonomi 1992-1994.  

 Den tilsigtede forbedring af amtskommunernes likviditet vil efter forslaget  

 indtræde i løbet af finansåret.
Ved forslaget tilvejebringes hjemmel til at overføre midlerne i  

 frigørelses- og afståelsesafgiftsfondene til amtskommunerne, henholdsvis  

 Københavns og Frederiksberg Kommuner.
Midlerne omfatter tillige  

 henstandsbeløb og renter heraf.
Bilag Uddrag af lov nr. 388 af 6. juni 1991 om planlægning § 10. Midlerne i de  

 pr. den 31. december 1980 bestående fonde for frigørelses- og  

 afståelsesafgift kan anvendes til:
1) betaling af amtskommunens andel af erstatning og sagsomkostninger efter  

 § 46, 2) finansiering af primærkommunernes overtagelse af fast ejendom efter § 8  

 i lov om frigørelsesafgift m.v. af fast ejendom, jf. lovbekendtgørelse nr.  

 441 af 26. september 1985, og 3) udlån til erhvervelse af fast ejendom, etablering af anlæg, bygninger  

 og andre foranstaltninger til virkeliggørelse af region- og  

 kommuneplanlægningen.
 Stk. 2. Lån efter stk. 1, nr. 3, kan ydes til primær- og  

 amtskommuner og fælleskommunale selskaber samt private virksomheder, der  

 forestår forsynings- og servicevirksomhed m.v. af almen karakter i  

 amtskommunen.
 Stk. 3. De nærmere regler for lån efter stk. 1, nr. 3, og stk. 2,  

 fastsættes af miljøministeren.
Bilag Uddrag af bekendtgørelse om supplerende regler i medfør af lov om  

 planlægning (Bekendtgørelse nr. 903 af 17. december 1991) Kapitel 4 Om anvendelse og udlån af amtsrådenes samt Københavns og Frederiksberg Kommunalbestyrelsers fonde for frigørelses- og afståelsesafgift § 6. Midlerne i de bestående fonde for frigørelses- og  

 afståelsesafgift kan anvendes til betaling af amtskommunernes, henholdsvis  

 Københavns og Frederiksberg Kommuners andel af erstatninger og  

 sagsomkostninger efter lovens § 46.
 Stk. 2. De i stk. 1 nævnte midler kan anvendes som lån til  

 finansiering af:
1) Overtagelse af fast ejendom efter § 8 i lov om frigørelsesafgift m.v.  

 af fast ejendom, 2) erhvervelse af fast ejendom til virkeliggørelse af region- og  

 kommuneplanlægningen, og 3) udgifter til registrering af zonegrænser.
 § 7. Til virkeliggørelse af region- og kommuneplanlægningen kan de  

 i § 6, stk. 1, nævnte midler tillige anvendes som lån til etablering af anlæg  

 og bygninger m.v. til følgende formål:
1) Tekniske hovedanlæg, 2) erhvervsfremmende foranstaltninger, der betjener virksomheder eller  

 brancher generelt, så som rådgivningscentre, produktudviklingscentre,  

 erhvervsrettet undervisningsvirksomhed o.lign., 3) byggeri til betjening af bolig- og erhvervsområder, 4) rekreative anlæg samt naturgenopretningsprojekter m.v. og 5) kulturhuse, museer o.lign.
 § 8. Tekniske hovedanlæg, jf. § 7, nr. 1, omfatter:
1) Hovedkloakker med afskærende ledninger, rensningsanlæg samt anlæg for  

 affaldsbehandling, 2) vandforsyningsanlæg og hovedvandledninger, 3) kollektive energiforsyningsanlæg med tilbehør, herunder ledningsnet, 4) opsamlende veje, 5) anlæg af betydning for den kollektive trafik og 6) hybridnet, bredbåndsnet o.lign. tekniske anlæg til forsøg med  

 informationsteknologi m.v.
 § 9. Lån kan ydes til:
1) Primærkommuner og fælleskommunale selskaber, 2) private virksomheder og selskaber, der forestår forsynings- og  

 servicevirksomhed m.v. af almen karakter i amtskommunen, henholdsvis  

 Københavns og Frederiksberg Kommuner, dog forudsat at vedkommende  

 kommunalbestyrelse eller amtsråd meddeler garanti for lånet og 3) amtskommuner samt Københavns og Frederiksberg Kommuner vedrørende  

 formål, der i henhold til lovgivningen varetages af disse myndigheder.
§ 10. Lån i henhold til § 7, jf. § 8 kan dog kun ydes til  

 udgifter, herunder projekteringsudgifter, der lovligt kan afholdes eller  

 finansieres af primær- og amtskommunen.
Der kan ikke ydes lån til  

 finansiering af driftsudgifter.
 § 11. Lån af de i § 6, stk. 1, nævnte midler udbetales kontant til  

 pari.
Stk. 2. Lån forrentes med en fast rente, der er 1 procent højere  

 end den af Danmarks Nationalbank fastsatte diskonto på tidspunktet for lånets  

 stiftelse.
Amtsrådet, henholdsvis Københavns og Frederiksberg  

 Kommunalbestyrelser kan bevilge rentefrihed i indtil 5 år, hvor forholdene  

 taler derfor.
 Stk. 3. Med de i stk. 4 nævnte undtagelser følger lånevilkårene i  

 øvrigt de almindelige bestemmelser om kommunernes lånevilkår, som fastsættes  

 af indenrigsministeren i medfør af § 55 i lov om kommunernes styrelse.
Stk. 4. Amtsrådet, henholdsvis Københavns og Frederiksberg  

 Kommunalbestyrelser, kan bestemme, at nedbringelsen af lån ikke skal  

 påbegyndes før indtil 8 år efter lånets udbetaling.
Lån til arealerhvervelser  

 skal dog mindst afdrages i takt med indbetalingen af salgssummen ved  

 afhændelse af arealerne.
 Stk. 5. Tilsagn om lån kan højst meddeles for en 3-årig periode.
Efter 2. behandling den 30. marts 1993 § 1 I lov nr. 388 af 6. juni 1991 om planlægning, som ændret ved lov nr. 9 af  

 3. januar 1992 om naturbeskyttelse og lov nr. 920 af 25. november 1992,  

 foretages følgende ændringer:
 1. § 10 affattes således:
» § 10. En amtskommune kan yde lån til finansiering af 1) en kommunes overtagelse af fast ejendom efter § 8 i lov om  

 frigørelsesafgift m.v. af fast ejendom, jf. lovbekendtgørelse nr. 549 af 9.  

 juli 1991, og 2) erhvervelse af fast ejendom, etablering af anlæg, bygninger og andre  

 foranstaltninger til virkeliggørelse af region- og kommuneplanlægningen.
 Stk. 2. Lån i henhold til stk. 1, nr. 2, kan ydes til kommuner og  

 fælleskommunale selskaber samt til private virksomheder, der forestår  

 forsynings- og servicevirksomhed m.v. af almen karakter i amtskommunen,  

 såfremt vedkommende kommunalbestyrelse meddeler garanti for lånet.
Stk. 3. Københavns og Frederiksberg Kommuner kan yde lån til  

 finansiering af erhvervelse af fast ejendom, etablering af anlæg, bygninger  

 og andre foranstaltninger til virkeliggørelse af kommuneplanlægningen.
Lån  

 kan ydes til kommunale forsyningsvirksomheder og fælleskommunale selskaber  

 samt til private virksomheder, der forestår forsynings- og servicevirksomhed  

 m.v. af almen karakter i den pågældende kommune.
Stk. 4. Lån i henhold til stk. 1, nr. 2, og stk. 3 kan kun ydes  

 til udgifter, der kan afholdes eller finansieres af kommuner.
Der kan ikke  

 ydes lån til finansiering af driftsudgifter.
 Stk. 5. Udlån i henhold til stk. 1 og stk. 3 kan ikke overstige  

 størrelsen af de likvide aktiver, som ved lovens ikrafttræden er i den  

 pågældende amtskommunes, henholdsvis Københavns og Frederiksberg Kommuners,  

 fond for frigørelses- og afståelsesafgift tillagt forrentning og afdrag på de  

 af fonden ydede lån.
Stk. 6. Lån ydet i henhold til stk. 1 og stk. 3 forrentes med en  

 årlig rente svarende til markedsrenten.
Amtsrådet, i Københavns og  

 Frederiksberg Kommuner kommunalbestyrelsen, kan dog bevilge rentefrihed i  

 indtil 5 år, hvor særlige forhold taler herfor.
Amtsrådet henholdsvis  

 Københavns og Frederiksberg Kommunalbestyrelser kan tillige bestemme, at  

 nedbringelse af lån ikke skal påbegyndes før indtil 8 år efter lånets  

 udbetaling.
Lån til arealerhvervelser skal dog mindst afdrages i takt med  

 indbetalingen af salgssummen ved afhændelse af arealerne.
Stk. 7. Tilsagn om lån kan højst meddeles for en 3-årig  

 periode.« 2. I § 58, stk. 1, ændres »1991« til:  

 »1992«.
 3. I § 62, stk. 2, ændres »§ 58, stk. 6,» til:  

 »§ 58 a«.
 § 2 I lov om frikommuner, jf. lovbekendtgørelse nr. 1224 af 18.  

 december 1992, foretages følgende ændring:
 § 23 b, stk. 3, ophæves.
§ 3 Stk. 1. Loven træder i kraft den 1. maj 1993.
 Stk. 2. Ved lovens ikrafttræden opløses de i planlovens § 10  

 nævnte fonde for frigørelses- og afståelsesafgift, og fondenes midler  

 tilfalder amtskommunerne, henholdsvis Københavns og Frederiksberg Kommuner.
 Stk. 3. Lån i henhold til tilsagn, der er afgivet inden lovens  

 ikrafttræden, skal uanset stk. 2 udbetales på de i tilsagnet fastsatte  

 vilkår.
