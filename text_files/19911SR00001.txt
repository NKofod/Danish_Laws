Nr BR 1 Beretning om udvalgets virksomhed i perioden 1989-91   

 Nr 1 1991-92, 1. samling Afgivet af Udvalget vedrørende Efterretningstjenesterne Afgivet: 19911023 Efter lov nr. 378 af 6. juli 1988 om etablering af et udvalg om Forsvarets og Politiets Efterretningstjenester, der trådte i kraft den 1. august 1988, skal der med det formål at have indseende med Forsvarets og Politiets Efterretningstjenester etableres et udvalg, der udgøres af 5 folketingsmedlemmer udpeget af de folketingspartier, som har sæde i Folketingets Præsidium.
 I forhold til den sammensætning, der fremgik af udvalgets seneste  

 beretning af 3. november 1989, fandt der den 15. november 1990 en udskiftning  

 sted, idet Svend Erik Hovmand (V) indtrådte i udvalget i stedet for Bjørn  

 Elmquist, da denne udtrådte af Venstre.
 Efter folketingsvalget den 12. december 1990 udpegede de 5  

 folketingspartier, som fik sæde i Folketingets Præsidium, følgende  

 folketingsmedlemmer af udvalget: Torben Lund (S), Viggo Fischer (KF), Ivar  

 Hansen (V), Jens Thoft (SF) og Ole Donner (FP). Udvalget valgte Torben Lund  

 (S) til formand og Viggo Fischer (KF) til næstformand.
 Til udvalget har protokolsekretær Ib Skovsted Thomsen, Lovsekretariatet,  

 været knyttet som sekretær, jf. lovens § 1, stk. 4.
I perioden fra afgivelsen af den seneste beretning den 3. november 1989 og  

 til folketingsvalget den 12. december 1990 afholdt udvalget 13 møder, hvoraf  

 de 6 var med deltagelse af forsvarsministeren og justitsministeren.
I disse  

 møder deltog endvidere departementscheferne fra henholdsvis  

 Forsvarsministeriet og Justitsministeriet samt cheferne for henholdsvis  

 Forsvarets og Politiets Efterretningstjeneste.
Der blev i denne periode  

 stillet 35 spørgsmål til skriftlig besvarelse og 4 til mundtlig besvarelse  

 under møderne mellem regeringen og udvalget.
Også de skriftlige besvarelser  

 blev dog i reglen efterfølgende drøftet på møderne mellem regeringen og  

 udvalget.
Udvalget havde i denne periode desuden lejlighed til at aflægge et  

 besøg hos Politiets Efterretningstjeneste.
Siden folketingsvalget den 12. december 1990 har udvalget afholdt 7 møder,  

 hvoraf de 4 har været med deltagelse af forsvarsministeren, justitsministeren  

 og de ovenfor nævnte embedsmænd.
Der har i denne periode været stillet 12  

 spørgsmål til skriftlig besvarelse og 1 til mundtlig bevarelse i møderne  

 mellem regeringen og udvalget.
I overensstemmelse med en efterhånden helt  

 fast praksis har de skriftlige besvarelser efterfølgende også været drøftet  

 på møderne mellem regeringen og udvalget.
 Herved er udvalget fortsat blevet underrettet om indholdet af de  

 retningslinjer, der er gældende for efterretningstjenesternes virksomhed.  

 Endvidere har udvalget rejst enkelte sager, der trods deres mere konkrete  

 karakter også måtte formodes at have haft en mere almen interesse.
 Endelig har regeringen løbende orienteret udvalget om forhold af væsentlig  

 sikkerhedsmæssig karakter, som er af betydning for efterretningstjenesternes  

 virksomhed.
 P.u.v.
