Fremsat den 6. oktober 2005 af  

 fødevareministeren (Hans Christian Schmidt) Forslag til Lov  

 om ophævelse af lov om statsgaranti og ydelsestilskud vedrørende høsttabslån  

 til tørkeramte jordbrugere og lov om tilskud til jordbrugets  

 konsulentvirksomhed § 1 Lov nr. 918 af 25. november 1992 om statsgaranti og  

 ydelsestilskud vedrørende høsttabslån til tørkeramte jordbrugere ophæves.
§ 2 Lov om tilskud til jordbrugets konsulentvirksomhed, jf.  

 lovbekendtgørelse nr. 98 af 10. februar 1999, ophæves.
§ 3 Loven træder i kraft den 1. januar 2006, jf. dog stk. 2.
 Stk. 2.  

  

 Lov om tilskud  

 til jordbrugets konsulentvirksomhed, jf. lovbekendtgørelse nr. 98 af 10.  

 februar  

 1999, og regler udstedt i medfør af loven, gælder fortsat for tilskud, der er  

 ydet efter loven.
Bemærkninger til lovforslaget Almindelige bemærkninger 1. Indledning Lovforslaget fremsættes med henblik på at ophæve lov nr.  

 918 af 25. november 1992 om statsgaranti og ydelsestilskud vedrørende  

 høsttabslån til tørkeramte jordbrugere og lov om tilskud til jordbrugets  

 konsulentvirksomhed, jf. lovbekendtgørelse nr. 98 af 10. februar 1999. En  

 oversigt over Folketingets forhandlinger vedrørende de nævnte love med senere  

 ændringer fremgår af bilag 1.
2. Lovforslagets indhold Lovforslaget er et led i regeringens regelsanering, der  

 bl.a. har til formål at reducere antallet af love ved at ophæve de love, der  

 ikke længere har nogen funktion.
Ifølge lovforslaget foreslås lov om  

 statsgaranti og ydelsestilskud vedrørende høsttabslån til tørkeramte  

 jordbrugere og lov om tilskud til jordbrugets konsulentvirksomhed ophævet, da  

 disse love ikke længere finder anvendelse.
2.1. Ophævelse af lov om statsgaranti og  

 ydelsestilskud vedrørende høsttabslån til tørkeramte jordbrugere Lov nr. 918 af 25. november 1992 om statsgaranti og  

 ydelsestilskud vedrørende høsttabslån til tørkeramte jordbrugere foreslås  

 ophævet.
Ifølge loven kunne der ydes 100 pct. statsgaranti for lån  

 med en løbetid på 10 år ydet af Dansk Landbrugs Realkreditfond til  

 jordbrugere,  

 der var udsat for væsentlige udbyttetab i 1992 på grund af tørken.
Der kunne  

 endvidere i 5 år ydes et tilskud til betaling af ydelserne på lånet.  

 Ansøgninger om statsgaranti og ydelsestilskud skulle indgives inden den 1.  

 april 1993. Alle de ydede lån er nu afviklet og statsgarantien hermed ophørt.  

 Det sidste ydelsestilskud blev udbetalt i 2000.
 Som en konsekvens heraf foreslås lov om statsgaranti og  

 ydelsestilskud vedrørende høsttabslån til tørkeramte jordbrugere ophævet.
2.2. Ophævelse af lov om tilskud til  

 jordbrugets konsulentvirksomhed Lov om tilskud til jordbrugets konsulentvirksomhed, jf.  

 lovbekendtgørelse nr. 98 af 10. februar 1999, foreslås ophævet.
Under konsulentordningen for jordbrugere blev der ydet  

 tilskud til nedbringelse af jordbrugernes egenbetaling ved brug af  

 konsulentrådgivning.
Ifølge finansloven for 2004 og finanslovsaftalen mellem  

 regeringen og Dansk Folkeparti om finansloven for 2004 bortfaldt bevillingen  

 til jordbrugets konsulentvirksomhed.
Jordbrugerne kompenseres for  

 afskaffelsen  

 af konsulentordningen ved, at landbrugets jordskattebetaling er nedsat, jf.  

 lov  

 nr. 1211 af 27. december 2003 om ændring af beskatning til kommunerne af  

 faste  

 ejendomme (Den amtskommunale grundskyldspromille for landbrugsejendomme og  

 lignende ejendomme).
Som følge af, at bevillingen til konsulentordningen er  

 bortfaldet fra og med 2004, foreslås lov om tilskud til jordbrugets  

 konsulentvirksomhed ophævet.
Lovens ophævelse får således ikke i sig selv  

 konsekvenser.
3. Lovforslagets økonomiske og administrative  

 konsekvenser for stat, amter og kommuner Lovforslaget har ingen økonomiske eller administrative  

 konsekvenser for stat, amter og kommuner.
4. Lovforslagets økonomiske og administrative  

 konsekvenser for erhvervslivet Lovforslaget har ingen økonomiske eller administrative  

 konsekvenser for erhvervslivet.
5. Lovforslagets økonomiske og administrative  

 konsekvenser for borgerne Lovforslaget har ingen økonomiske eller administrative  

 konsekvenser for borgerne.
6. Lovforslagets miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten EU-Kommissionen er orienteret om konsulentordningens ophør  

 i Danmarks årsrapport over national finansiel støtte til landbrug for 2003.  

 Lovforslaget indeholder i øvrigt ingen EU-retlige aspekter.
8. Høring Lovforslaget har været sendt i høring hos: 3F,  

 Akademirådet, Amtsrådsforeningen i Danmark, Arbejderbevægelsens Erhvervsråd,  

 Danmarks Biavlerforening, Danmarks Jægerforbund, Danmarks  

 Naturfredningsforening,  

 Dansk Botanisk Forening, Dansk Ejendomsmæglerforening, Dansk Landbrug, Dansk  

 Ornitologisk Forening, Dansk Planteskoleejerforening, Dansk Skovforening,  

 Danske Biavleres Landsforening, Danske Godser og Herregårde, Danske Småøer,  

 Danske Vandværkers Forening, Den Danske Landinspektørforening, Det Økologiske  

 Fødevareråd, Direktoratet for FødevareErhverv, DLR Kredit, Dyrenes  

 Beskyttelse,  

 Erhvervs- og Boligstyrelsen, Finansministeriet, Forbrugerrådet,  

 Forbrugerstyrelsen, Foreningen af Statsautoriserede Revisorer, Frederiksberg  

 Kommune, Friluftsrådet, Grundejernes Landsorganisation, Hedeselskabet,  

 Hovedstadens  

 Udviklingsråd, Kommunernes Landsforening, Kulturministeriet, Københavns  

 Kommune, LandboUngdom, Landbrugets Rådgivningscenter, Landbrugsraadet,  

 Landdistrikternes Fællesråd, Landsforeningen De Danske Plantningsforeninger,  

 Landsforeningen Økologisk Jordbrug, Landsorganisationen i Danmark (LO),  

 Miljøministeriet, Plantedirektoratet, Realkreditrådet, Sammenslutningen af  

 Danske Erhvervsbiavlere, Skov- og Naturstyrelsen, Statsministeriet,  

 Transport-  

 og Energiministeriet, Vildtforvaltningsrådet, Økologisk Landscenter, Økonomi-  

 og Erhvervsministeriet og Økonomistyrelsen.
Vurdering af konsekvenser af lovforslaget Positive konsekvenser / mindreudgifter Negative konsekvenser / merudgifter Økonomiske konsekvenser for stat, amter og kommuner Ingen Ingen Administrative konsekvenser for stat, amter og kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Økonomiske konsekvenser for borgerne Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Ingen Ingen Bemærkninger til lovforslagets enkelte bestemmelser Til § 1 Loven giver ministeren for fødevarer, landbrug og fiskeri  

 hjemmel til at yde garanti for lån i Dansk Landbrugs Realkreditfond til ejere  

 af jordbrugsbedrifter, hvor høstudbyttet var nedsat som følge af tørken i  

 1992.  

 Loven giver endvidere ministeren hjemmel til at yde tilskud til betaling af  

 ydelserne på lånet.
Lånene, hvortil der er ydet garanti, er alle indfriet, og  

 statsgarantien er hermed ophørt, ligesom de sidste tilskud til betaling af  

 ydelserne på lånet er udbetalt.
Loven foreslås derfor ophævet.
Der henvises i  

 øvrigt til de almindelige bemærkninger.
Til § 2 Loven giver ministeren for fødevarer, landbrug og fiskeri  

 hjemmel til at yde tilskud til nedbringelse af jordbrugernes egenbetaling ved  

 brug af jordbrugets konsulentvirksomhed.
Fra og med 2004 er der ikke længere  

 afsat midler på finansloven til konsulentordningen.
Loven foreslås derfor  

 ophævet.  

 Der henvises i øvrigt til de almindelige bemærkninger.
Til § 3 Loven foreslås at træde i kraft den 1. januar 2006. En  

 overgangsbestemmelse for så vidt angår tilskud efter konsulentordningen er  

 nødvendig for at kunne bevare muligheden for at rejse eventuelle  

 tilbagebetalingskrav som følge af uberettiget modtaget tilskud.
