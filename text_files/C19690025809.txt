(til biskopperne) Ved lov nr. 256 af 4. juni 1969 om ægteskabs indgåelse og opløsning, der  

 træder i kraft den 1. januar 1970, ophæves lov nr. 276 af 30. juni 1922 om  

 ægteskabs indgåelse og opløsning samt en række ældre love om ægteskabs  

 indgåelse.
 Nærmere bestemmelser om lysning og vielse inden for folkekirken er fastsat  

 i en i henhold til bestemmelserne i den nye ægteskabslov udfærdiget  

 bekendtgørelse nr. 547 af 15. december 1969.
 Idet ministeriet herved henleder opmærksomheden på den således stedfundne  

 ændring af lovgivningen, skal man med hensyn til de bestemmelser, som det  

 påhviler præsterne at iagttage, særligt fremhæve følgende:
I.
Lysning.
De hidtil gældende bestemmelser om foretagelse af lysning og i visse  

 tilfælde tillige kundgørelse i udlandet forud for ægteskabs indgåelse er  

 bortfaldet.
Der er dog fortsat adgang til at foretage lysning ved kundgørelse  

 fra prædikestolen, såfremt det ønskes af parterne.
Det er ligeledes overladt  

 til parterne at træffe bestemmelse om, i hvilken kirke lysning i givet fald  

 skal foretages.
En præst kan dog som hidtil nægte at foretage lysning i  

 tilfælde, hvor han ikke har pligt til at foretage vielse.
 Lysningen bør indeholde oplysning om parternes fulde navn, stilling, bopæl  

 og fødested samt om, at indsigelse mod ægteskabets indgåelse skal fremsættes  

 over for den borgerlige myndighed, jfr. afsnit II.
Om lysning foretages tilførsel til ministerialbøgerne.
Af lysningsattesten  

 skal det fremgå, hvor, hvornår og for hvem, der er lyst.
II.
Vielse.
 Grundlaget for vielse.
Der skal som hidtil af de borgerlige myndigheder foretages en prøvelse af,  

 at ægteskabsbetingelserne er opfyldt, forinden ægteskab indgås.
Prøvelse af  

 ægteskabsbetingelserne foretages fremtidig af kommunalbestyrelsens formand, i  

 København af borgmesteren for magistratens 1. afdeling.
 Den hidtil gældende bestemmelse, hvorefter parterne i visse tilfælde  

 skulle afgive erklæring om, i hvilken tro børnene af ægteskabet skal  

 opdrages, er bortfaldet.
Vielse må normalt ikke foretages, forinden den af den borgerlige myndighed  

 udstedte attest om, at ægteskabsbetingelserne er opfyldt (prøvelsesattest),  

 er forelagt den for vielsen ansvarlige præst.
I visse tilfælde kan en attest  

 fra en myndighed i et af de andre nordiske lande træde i stedet for  

 prøvelsesattesten, jfr. bekendtgørelsens § 2, stk. 2.
I modsætning til tidligere er der efter bestemmelsen i lovens § 19, stk.  

 2, nu adgang til at foretage vielse, selvom prøvelsesattest ikke foreligger,  

 såfremt der på grund af en af parternes sygdom er alvorlig fare for, at en  

 udsættelse af vielsen vil medføre, at denne ikke kan finde sted, hvilket så  

 vidt muligt skal godtgøres ved lægeerklæring.
Præsten skal i så fald i det  

 omfang, det efter forholdene må anses for forsvarligt, foretage prøvelse af  

 ægteskabsbetingelserne.
Umiddelbart efter vielsen skal han sende indberetning  

 om denne til vedkommende borgerlige myndighed, jfr. bekendtgørelsens § 2,  

 stk. 3. Indberetningen bør indeholde oplysning om, hvorvidt og i hvilket  

 omfang der er foretaget prøvelse af ægteskabsbetingelserne, herunder at  

 parterne har afgivet erklæring om, at der ikke efter lovens §§ 6 og 9 er  

 noget til hinder for ægteskabet.
 Vielse må aldrig foretages, såfremt det er præsten bekendt, at  

 ægteskabsbetingelserne ikke er opfyldt.
Indsigelse mod indgåelse af et ægteskab skal fremsættes over for den  

 borgerlige myndighed, der har prøvet ægteskabsbestingelserne.
I tilfælde,  

 hvor der over for prøvelsesmyndigheden fremsættes indsigelse mod indgåelse af  

 et ægteskab, efter at prøvelsesattest er udstedt, er det pålagt  

 prøvelsesmyndigheden - såfremt indsigelsen ikke straks kan afvises - omgående  

 at give meddelelse om indsigelsen til den præst, der ifølge det for  

 prøvelsesmyndigheden oplyste skal foretage vielsen.
Er det præsten bekendt,  

 at der er fremsat indsigelse over for prøvelsesmyndigheden, må vielse ikke  

 finde sted, før der af prøvelsesmyndigheden er truffet afgørelse med hensyn  

 til indsigelsen.
 Bestemmelserne i lovens § 16, stk. 1, nr. 1, om adgangen til vielse inden  

 for folkekirken og i bekendtgørelsens § 2, stk. 5, om præsters pligt til at  

 foretage vielse svarer til de hidtil gældende regler.
 Ønskes vielsen foretaget af en præst, til hvis menighed ingen af parterne  

 hører, må de over for præsten godtgøre, at betingelserne for vielse inden for  

 folkekirken er til stede.
 Fremgangsmåden ved vielse.
Vielse skal som hidtil normalt foretages i kirken.
Undtagelse herfra  

 gælder i tilfælde, hvor en af parterne på grund af livsfarlig sygdom anmoder  

 om at blive viet på sit sygeleje.
I sådant tilfælde skal præsten umiddelbart  

 efter vielsen afgive indberetning om denne til biskoppen, så vidt muligt  

 vedlagt lægeerklæring.
Er vielsen foretaget uden forudgående prøvelse af  

 bevislighederne ved de bevisprøvende myndigheder, skal det af indberetningen  

 til beskoppen fremgå, at den i bekendtgørelsens § 2, stk. 3, foreskrevne  

 indberetning er afgivet til vedkommende borgerlige myndighed.
 De hidtil gældende bestemmelser om bevilling til vielse i hjemmet er  

 bortfaldet, og det er ifølge bestemmelsen i bekendtgørelsens § 3, stk. 2,  

 fremtidig overladt til biskoppen, når særlige grunde taler derfor, at meddele  

 tilladelse til, at vielse foretages brudens hjem eller et andet sted, såfremt  

 parterne og præsten er enige derom.
Endvidere er der ved samme bestemmelse åbnet adgang for biskoppen til at  

 meddele stående tilladelse til, at vielse foretages i et til gudstjentslig  

 brug godkendt lokale.
Sådan tilladelse kan meddeles samtidig med, at der i  

 henhold til kgl. anordning af 18. juni 1953 meddeles tilladelse til lokalets  

 anvendelse til gudstjenstlig brug, gældende for samme tidsrum som denne  

 tilladelse.
Mindst 2 vidner skal overvære vielsen.
Dette gælder også vielser i hjemmet  

 og på sygelejet.
Der er intet til hinder for, at parternes slægtninge er  

 vidner.
Når parterne udtrykkeligt fremsætter ønske derom, kan den medvirkende  

 kirkebetjening - men ikke præsten - antages som vidner.
I dette tilfælde skal  

 vidnerne umiddelbart efter vielsen underskrive i ministerialbogen ved  

 tilførslen om vielsen.
Vielsen foretages i overensstemmelse med et af de autoriserede ritualer  

 for brudevielse.
Biskoppen kan som hidtil tillade mindre afvigelser fra  

 ritualerne.
Vielser skal som hovedregel foregå på dansk.
Om undtagelse herfra henvises  

 til bestemmelsen i lov om kirkers brug, sognebåndsløsning m.m. § 20, jfr.  

 kgl. anordning af 3. marts 1948 angående kirkesproget i de sønderjydske  

 landsdele.
 Dag og tid for vielsen skal så vidt muligt fastsættes efter parternes  

 ønske.
Om vielsen foretages tilførsel til ministerialbøgerne i overensstemmelse  

 med de herom gældende regler.
Derimod skal der fremtidig ikke afgives  

 tilbagemelding til lysningsstedet.
 Efter vielsen udleveres uden gebyr en vielsesattest til parterne.
Vielsesattest udfærdiges i henhold til de herom gældende bestemmelser.
Man  

 henleder særligt opmærksomheden på, at en kvinde, som tidligere har været  

 gift og ikke fører sit pigenavn, på begæring kan få vielsesattesten  

 udfærdiget lydende alene på pigenavnet.
Parternes fødsels- og dåbsattester (navneattester) og andre dem tilhørende  

 dokumenter, som har været forelagt præsten i anledning af vielsen, skal  

 snarest muligt tilbageleveres parterne.
Prøvelsesattesten henlægges i  

 ministerialbogsarkivet.
 Vielsesmyndigheden.
I bekendtgørelsens § 4, stk. 1, er det nærmere fastsat, hvilke præster i  

 folkekirken, der er berettiget til at foretage vielse på eget ansvar.
Som det  

 fremgår heraf, er den tidligere begrænsning i kaldskapellaners og faste  

 hjælpepræsters adgang til på eget ansvar at foretage vielse bortfaldet, og  

 midlertidige hjælpepræster er nu i denne henseende sidestillet med faste  

 præster.
 Bestemmelsen i § 4, stk. 2, hvorefter præster, der kan foretage vielse på  

 eget ansvar, kan bemyndige en i folkekirken præsteviet person til på deres  

 ansvar at foretage en vielse, svarer til den hidtil gældende regel.
III.
Kirkelig velsignelse af ægteskab indgået ved borgerlig vielse.  

 Reglerne i bekendtgørelsens § 5, svarer ganske til de tidligere bestemmelser  

 om kirkelig velsignelse af ægteskab indgået ved borgerlig vielse.
IV.
Vielse i udlandet.
 Efter at der ved lovens § 22 nu er åbnet adgang til, at der kan meddeles  

 danske præster tilladelse til at foretage vielse i udlandet, er der i  

 bekendtgørelse nr. 545 af 13. december 1969 fastsat nærmere bestemmelser om  

 kirkelig vielse i udlandet, af hvilke bestemmelser særligt følgende skal  

 fremhæves:
 1. Lysning.
 Forud for ægteskabs indgåelse kan der foretages lysning her i landet eller  

 i udlandet, såfremt parterne fremsætter begæring derom.
 Lysning foretages i overensstemmelse med de i afsnit I indeholdte  

 bestemmelser.
 2. Vielse.
 Vielse kan foretages af præster for danske evangelisk-lutherske menigheder  

 i udlandet og af præster i folkekirken i henhold til dertil af  

 kirkeministeren meddelt bemyndigelse, der meddeles enten som en stående  

 bemyndigelse eller som gældende for et enkelt tilfælde.
 Sådan bemyndigelse udfærdiges med gyldighed for en stats område og  

 meddeles i almindelighed kun, såfremt vedkommende stat tillægger de i henhold  

 til bemyndigelsen foretagne vielser borgerlig gyldighed.
Bemyndigelsen giver alene adgang til at foretage vielse i tilfælde, hvor  

 mindst en af parterne har dansk statsborgerret og en af dem tilhører  

 folkekirken eller et evangelisk-luthersk trossamfund ude n for folkekirken.
 Vielse må ikke foretages, før der fra en af de i bekendtgørelsens § 4  

 nævnte myndigheder foreligger attest om, at ægteskabsbetingelserne er opfyldt  

 (prøvelsesattest). Attesten skal være udstedt inden for de sidste 4 måneder.
 3. Registrering.
 Er den præst, der foretager vielsen, ansat ved en dansk  

 evangelisk-luthersk menighed i udlandet, for hvilken der føres autoriserede  

 ministerialbøger, foretages tilførsel om vielsen til de pågældende  

 ministerialbøger.
Endvidere skal der i alle tilfælde foretages tilførsel om vielsen til en  

 ved Københavns domkirke ført særlig ministerialbog.
Til føreren af den nævnte  

 ministerialbog skal præsten umiddelbart efter vielsen sende meddelelse om  

 denne på en dertil autoriseret blanket, der underskrives af præsten og  

 vidnerne.
Når tilførsel har fundet sted, sender ministerialbogsføreren på  

 begæring en af ham underskrevet vielsesattest til præsten til udlevering til  

 parterne.
Umiddelbart efter vielsen udleverer præsten en vielsesattest til parterne.  

 Såfremt tilførsel om vielsen alene foretages til den ved Københavns domkirke  

 førte ministerialbog, udleveres en foreløbig vielsesattest, som er forsynet  

 med påtegning om, at dens gyldighed udløber 1 år efter vielsen.
Præsten  

 foranlediger snarest muligt den foreløbige vielsesattest ombyttet med den  

 efter Københavns domkirkes ministerialbog udfærdigede attest.
V.
Overgangsbestemmelser m.v.
Vielser efter den 1. januar 1970 kan også finde sted på grundlag af en  

 prøvelsesattest eller en lysningsattest udstedt efter reglerne i §§ 22 og 25  

 i lov nr. 276 af 30. juni 1922 om ægteskabs indgåelse og opløsning.
Dette  

 gælder dog ikke, hvis der er forløbet mere end 3 uger efter  

 prøvelsesattestens udstedelse eller mere end 3 måneder efter lysningsfristens  

 udløb.
 Fra den 1. januar 1970 ophæves:
 Fra den 1. januar 1970 ophæves ligeledes:
 cirkulære nr. 79 af 31. maj 1954 og cirkulære nr. 130 af 30. juni 1969 om  

 ægteskabs indgåelse ved kirkelig vielse, når begge parter eller en af dem er  

 finsk, islandsk, norsk eller svensk statsborger.
 Et antal eksemplarer af nærværende cirkulære samt af den nye ægteskabslov  

 og de fornævnte bekendtgørelser vedlægges til fordeling blandt stiftets  

 præster.
 Kirkeministeriet, den 15. december 1969.
P.
M.
V.
E.
B.
 Arne Truelsen.
