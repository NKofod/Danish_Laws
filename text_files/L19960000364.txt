 I henhold til kgl. resolution af 16. juni 1995 har Danmark ratificeret en  

 på Den Internationale Arbejdsorganisations 67. samling i Geneve den 22. juni  

 1981 vedtagen konvention nr. 155 om sikkerhed og sundhed på arbejdspladsen og  

 arbejdsmiljø.
 Konventionen har følgende ordlyd:
Oversættelse KONVENTION NR. 155 OM SIKKERHED OG SUNDHED PÅ ARBEJDSPLADSEN OG ARBEJDSMILJØ Den internationale Arbejdsorganisations generalkonference, der er sammenkaldt i Geneve af Det internationale Arbejdsbureaus styrelsesråd, og som den 3. juni 1981 er trådt sammen til sin 67.
samling, og som har besluttet at vedtage visse forslag vedrørende sikkerhed og sundhed  

 og arbejdsmiljø, hvilket spørgsmål er optaget som 6. punkt på samlingens  

 dagsorden, og som har besluttet, at disse forslag skal tage form af en international  

 konvention, vedtager i dag den 22. juni 1981 følgende konvention, der betegnes  

 konvention om sikkerhed og sundhed på arbejdspladsen, 1981.
Anvendelsesområde og definitioner Artikel 1 1. Denne konvention finder anvendelse på enhver form  

 for erhvervsmæssig virksomhed.
 2. Enhver medlemsstat, der ratificerer denne  

 konvention, kan, efter høring på et så tidligt tidspunkt som muligt af de  

 berørte arbejdsgiveres og arbejdstageres repræsentative organisationer, helt  

 eller delvist undtage visse former for erhvervsmæssig virksomhed, som for  

 eksempel søfart og fiskeri, fra konventionens anvendelsesområde, såfremt  

 anvendelsen heraf ville give anledning til særlige problemer af væsentlig  

 art.
 3. Enhver medlemsstat, der ratificerer denne  

 konvention, skal i den første rapport om konventionens gennemførelse, som  

 afgives i henhold til artikel 22 i Den internationale Arbejdsorganisations  

 statut, anføre, hvilke former for erhvervsvirksomhed, der er undtaget i  

 medfør af denne artikels stk. 2, og begrundelserne herfor og endvidere  

 beskrive, hvilke foranstaltninger, der er truffet med henblik på  

 tilstrækkelig beskyttelse af arbejdstagerne i de undtagne sektorer, samt i  

 efterfølgende rapporter oplyse om ethvert fremskridt henimod en videre  

 anvendelse af konventionens bestemmelser.
Artikel 2 1. Denne konvention finder anvendelse på alle  

 arbejdstagere inden for de erhvervssektorer, der er omfattet.
 2. Enhver medlemsstat, der ratificerer denne  

 konvention, kan, efter høring på et så tidligt tidspunkt som muligt af de  

 berørte arbejdsgiveres og arbejdstageres repræsentative organisationer, helt  

 eller delvist undtage begrænsede kategorier af arbejdstagere fra  

 konventionens anvendelsesområde, såfremt anvendelsen heraf over for disse  

 arbejdstagere ville give anledning til særlige problemer.
 3. Enhver medlemsstat, der ratificerer denne  

 konvention, skal i den første rapport om konventionens gennemførelse, som  

 afgives i henhold til artikel 22 i Den internationale Arbejdsorganisations  

 statut, anføre, hvilke begrænsede kategorier af arbejdstagere, der måtte være  

 undtaget i medfør af denne artikels stk. 2 og begrundelserne herfor, samt i  

 efterfølgende rapporter oplyse om ethvert fremskridt henimod en videre  

 anvendelse af konventionens bestemmelser.
Artikel 3 I denne konvention dækker udtrykket:
Principper for den nationale politik Artikel 4 1. Hver enkelt medlemsstat skal, i lyset af nationale  

 forhold og praksis og i samarbejde med de mest repræsentative arbejdstager-  

 og arbejdsgiverorganisationer, udforme, gennemføre og med mellemrum revidere  

 en generel national politik vedrørende sikkerhed og sundhed på arbejdspladsen  

 og arbejdsmiljø.
 2. Målet for denne politik skal være at forebygge  

 ulykker og sundhedsfare, der opstår som følge af, i forbindelse med eller  

 under udførelsen af arbejdet, ved i det omfang, det er rimeligt og muligt, at  

 reducere de risikoelementer, der findes i arbejdsmiljøet, til et minimum.
Artikel 5 Den i denne konventions artikel 4 nævnte politik skal tage hensyn til  

 følgende, vigtige aktionsområder i det omfang de berører sikkerheden og  

 sundheden på arbejdspladsen og arbejdsmiljøet:
Artikel 6 Udformningen af den i denne konventions artikel 4 omhandlede politik bør  

 angive de funktioner og arbejdsopgaver med hensyn til sikkerhed og sundhed på  

 arbejdspladsen og arbejdsmiljø, som påhviler offentlige myndigheder,  

 arbejdsgivere, arbejdstagere og andre, under hensyntagen til både sådanne  

 arbejdsopgavers supplerende karakter og til nationale forhold og praksis.
Artikel 7 Situationen med hensyn til sikkerhed og sundhed på arbejdspladsen og  

 arbejdsmiljø skal tages op til revision med passende mellemrum, enten  

 generelt eller inden for visse områder, med henblik på at kortlægge vigtige  

 problemer, udvikle effektive metoder til løsning af dem og til prioritering  

 af indsatsen samt evaluering af resultaterne.
Indsats på nationalt plan Artikel 8 Hver enkelt medlemsstat skal, gennem lovgivning eller administrative  

 forskrifter eller på enhver anden måde, der er i overensstemmelse med  

 nationale forhold og praksis, og i samråd med de repræsentative arbejdsgiver-  

 og arbejdstagerorganisationer, træffe de foranstaltninger, der er nødvendige  

 for at gennemføre denne konventions artikel 4.
Artikel 9 1. Overholdelsen af love og forskrifter vedrørende  

 sikkerhed og sundhed på arbejdspladsen og arbejdsmiljø skal sikres gennem et  

 passende og tilstrækkeligt tilsynssystem.
 2. Håndhævelsessystemet bør omfatte passende  

 sanktioner i tilfælde af overtrædelse af love og forskrifter.
Artikel 10 Der skal træffes foranstaltninger med henblik på at yde vejledning til  

 arbejdsgivere og arbejdstagere, således at de hjælpes til at overholde deres  

 forpligtelser i henhold til gældende lov.
Artikel 11 Med henblik på at føre den i denne konventions artikel 4 nævnte politik ud  

 i livet, skal den eller de kompetente myndigheder sikre, at følgende  

 funktioner gradvist gennemføres:
Artikel 12 Der skal træffes foranstaltninger, i overensstemmelse med national  

 lovgivning og praksis, med henblik på at sikre at personer, der udformer,  

 fremstiller, importerer, handler med eller overdrager maskiner, udstyr eller  

 stoffer til erhvervsmæssigt brug:
Artikel 13 En arbejdstager, der har forladt en arbejdssituation, som han har rimelig  

 grund til at tro udgør en overhængende og alvorlig fare for hans liv og  

 helbred, skal være beskyttet mod uberettigede følger heraf i overensstemmelse  

 med nationale forhold og praksis.
Artikel 14 Der skal træffes foranstaltninger med henblik på - på en måde, der er  

 afpasset nationale forhold og praksis - at fremme, at spørgsmål vedrørende  

 sikkerhed og sundhed på arbejdspladsen og arbejdsmiljø indføres på alle  

 undervisningsniveauer, herunder videregående tekniske, medicinske og andre  

 fagstudier på en måde, der opfylder alle arbejdstageres uddannelsesbehov.
Artikel 15 1. Med henblik på at sikre sammenhængen i den politik,  

 der er nævnt i denne konventions artikel 4, og  

 gennemførelsesforanstaltningerne skal hver enkelt medlemsstat, efter høring  

 på et så tidligt tidspunkt som muligt af de mest repræsentative arbejdsgiver-  

 og arbejdstagerorganisationer og af andre relevante organer, træffe  

 foranstaltninger, der er afpasset nationale forhold og praksis, for at sikre  

 den nødvendige koordinering mellem de forskellige myndigheder og organer, der  

 er ansvarlige for gennemførelsen af denne konventions kapitel II og III.
 2. I de tilfælde, hvor omstændighederne gør det  

 påkrævet og hvor de nationale forhold og praksis gør det muligt, skal disse  

 foranstaltninger omfatte oprettelse af et centralt organ.
Indsats på virksomhedsplan Artikel 16 1. Arbejdsgiverne skal være forpligtede til, i det  

 omfang det er rimeligt og muligt, at sikre at arbejdssteder, maskiner, udstyr  

 og arbejdsprocesser, som står under deres kontrol, er sikkerheds- og  

 sundhedsmæssigt forsvarlige.
 2. Arbejdsgiverne skal være forpligtede til, i det  

 omfang det er rimeligt og muligt, at sikre at kemiske, fysiske og biologiske  

 stoffer og agenser, som står under deres kontrol, ikke udgør nogen  

 sundhedsfare, når der er truffet passende beskyttelsesforanstaltninger.
 3. Arbejdsgiverne skal være forpligtede til i de  

 tilfælde, hvor det er nødvendigt, at sørge for særligt arbejdstøj og  

 personlige værnemidler med henblik på, i det omfang det er rimeligt og  

 muligt, at forebygge ulykkesrisici eller sundhedsskadelige virkninger.
Artikel 17 I tilfælde af at to eller flere virksomheder på samme tid udfører arbejde  

 på samme arbejdssted, skal de samarbejde med henblik på anvendelsen af denne  

 konventions bestemmelser.
Artikel 18 Arbejdsgiverne skal i de tilfælde, hvor det er nødvendigt, tage initiativ  

 til foranstaltninger til imødegåelse af nødsituationer og ulykker, herunder  

 passende førstehjælpsforanstaltninger.
Artikel 19 Der skal på virksomhedsniveau træffes foranstaltninger i henhold til  

 hvilke:
Artikel 20 Samarbejde mellem ledelse og arbejdstagere og/eller deres repræsentanter i  

 virksomheden skal være et væsentligt element i de organisatoriske og andre  

 foranstaltninger, der træffes i medfør af denne konventions artikel 16-19.
Artikel 21 Foranstaltninger vedrørende sikkerhed og sundhed på arbejdspladsen skal  

 ikke medføre udgifter for arbejdstagerne.
Afsluttende bestemmelser Artikel 22 Denne konvention reviderer ikke nogen eksisterende konvention eller  

 henstilling vedtaget af Den internationale Arbejdsorganisation.
Artikel 23 De officielle ratifikationer af denne konvention skal sendes til Det  

 internationale Arbejdsbureaus generaldirektør til indregistrering.
Artikel 24 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft 1 år efter den dato, da to  

 medlemsstaters ratifikation er blevet indregistreret hos generaldirektøren.
 3. Derefter træder konventionen i kraft for hver  

 enkelt medlemsstat 1 år efter at dens ratifikation er blevet indregistreret.
Artikel 25 1. Enhver medlemsstat, som har ratificeret denne  

 konvention, kan opsige den efter 10 års forløb fra datoen for konventionens  

 første ikrafttræden ved afgivelse af en erklæring, der sendes til Det  

 internationale Arbejdsbureaus generaldirektør til indregistrering.
Opsigelsen  

 får først virkning 1 år efter datoen for indregistreringen.
 2. Enhver medlemsstat, som har ratificeret denne  

 konvention, og som ikke inden 1 år efter forløbet af den i stk. 1 omhandlede  

 10-års-periode gør brug af den i denne artikel hjemlede opsigelsesret, er  

 bundet i yderligere 10 år og kan derefter opsige konventionen ved udløbet af  

 hver 10-års-periode på de i denne artikel fastsatte betingelser.
Artikel 26 1. Det internationale Arbejdsbureaus generaldirektør  

 skal underrette alle medlemmer af Den internationale Arbejdsorganisation om  

 indregistreringen af alle de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
Artikel 27 Det internationale Arbejdsbureaus generaldirektør skal i medfør af artikel  

 102 i De forenede Nationers pagt sende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler til De forenede Nationers  

 generalsekretær til indregistrering.
Artikel 28 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention og overveje ønskeligheden af at sætte  

 spørgsmålet om en hel eller delvis revision af den på konferencens dagsorden.
Artikel 29 1. Dersom konferencen vedtager en ny konvention, der  

 helt eller delvis reviderer denne konvention, skal, med mindre andet måttet  

 være bestemt i den nye konvention, 2. Denne konvention skal under alle omstændigheder  

 forblive i kraft i den foreliggende form og med det foreliggende indhold for  

 de medlemmer, der har ratificeret den, men som ikke har ratificeret den  

 reviderede konvention.
Artikel 30 De engelske og franske versioner af denne konventionstekst er lige  

 autentiske.
 Danmarks ratifikationsinstrument blev deponeret den 10. juli 1995 hos  

 generaldirektøren i ILO, og konventionen træder i kraft for Danmarks  

 vedkommende den 10. juli 1996.
 Ved deponeringen afgav Danmark erklæring om, at konventionen ikke skal  

 finde anvendelse for Færøerne og Grønland.
 Foruden af Danmark er konventionen ratificeret af Bosnien-Herzegovina,  

 Brasilien, Cuba, Cypern, Etiopien, Finland, Island, Kroatien, Letland,  

 Mexico, Nederlandene, Nigeria, Norge, Portugal, Slovakiet, Slovenien,  

 Spanien, Sverige, Tjekkiet, Ungarn, Uruguay, Venezuela og Vietnam.
 Selve konventionen trådte i kraft den 11. august 1983.
