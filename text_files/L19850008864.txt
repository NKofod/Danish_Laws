 Den 21. august 1985 undertegnedes i Harare en overenskomst mellem Danmark  

 og Zimbabwe, i medfør af hvilken den danske regering yder Zimbabwe et  

 statslån på 90 millioner kroner.
Ifølge overenskomsten, som trådte i kraft på datoen for undertegnelsen, er  

 lånet rentefrit og skal, efter en afdragsfri periode på 7 år, tilbagebetales  

 i 36 halvårlige rater a 2.500.000 kroner, første gang den 1. oktober 1992,  

 sidste gang den 1. april 2010. Lånet er aftalt udnyttet i forbindelse med  

 indkøb i Danmark af udstyr og tjenesteydelser til silokomplekser i Norton og  

 Bulawayo, samt til yderligere udstyr og maskiner til fem mejerier.
Endvidere  

 skal lånet anvendes til indkøb af telefonkabler, mønttelefoner samt udstyr  

 til et nyt kølehus i Mutare.
