 Pressenævnet bemærkede, at spørgsmålet om,  

 hvorvidt udtalelser er af injurierende karakter, henhører under domstolene,  

 og Pressenævnet  

 kunne ikke tage stilling hertil.
Pressenævnet havde ikke mulighed for at  

 tage stilling til de faktiske forhold, hvorom parterne var uenige.
Dette  

 gjaldt  

 også, hvorvidt udsagnene om de omtalte kriminalsager var korrekte.
 Pressenævnet fandt imidlertid, at udsagnene  

 vedrørende [K]s forfatter- og foredragsvirksomhed i den påklagede udsendelse  

 kunne være skadelige, krænkende eller virke agtelsesforringende for [K], og  

 Nævnet udtalte sin kritik heraf.
Kendelse  

 fra Pressenævnet i sag 2006-6-336 [K] har klaget til  

 Pressenævnet over en udsendelse den 4. maj 2006 kl. 13.00 i Radio  

 Frederiksberg-Journalen,  

 idet han mener, at god presseskik er tilsidesat.
 Radioudsendelsen er  

 genudsendt den 5. maj 2006.
1. Sagsfremstilling Radio Frederiksberg-Journalen  

 sendte den 4. maj 2006 kl. 13.00 en udsendelse, hvori en pressemeddelelse  

 skrevet af radiovært Ole Hans Jensen og Britt Bartenbach citeres.
Af  

 udsendelsen fremgår blandt andet:
  

  

 Radiovært 1  

  

 :   en pressemeddelelse, jeg ligesom har fabrikeret,  

 skrevet her i morges.
Jeg synes, jeg lige så godt vil læse den op nu.
Det er  

 Britt og mig, der har skrevet den sammen  Bondefangeri: To forfattere  

 rejser  

 rundt og fortæller løgn i dobbeltmord-sagen fra Peter Bangs Vej.
Forfatterne  

[K]  

 og [A] fortæller mod bedre vidende, at ægteparret Jacobsen blev dræbt i  

 dobbeltmordet  

 på Peter Bangs Vej i 1948 - borgmestrene Ritt Bjerregaard og Mads Lebech,  

 Frederiksberg  

 Politi og bibliotekerne lukker øjnene. Jeg kunne sådan set have skrevet  

 den  

 samlede danske presse.
Løgnen har gode kår også  

 indenfor foredragsbranchen, skriver vi [radioværten Ole Hans Jensen og  

 Britt  

 Bartenbach], hvor forfatteren [K] nu er begyndt igen at rejse rundt og  

 holde  

 foredrag om dobbeltmordet på Peter Bangs Vej  hvor han brillerer med, at han  

 har afsløret dobbeltmordet i sin bog Dobbeltmord og edderkopper.  

 Det var en,  

 der kom i 2003. På samme måde, som han i sin tid rejste rundt i landet og  

 fortalte om Jane Horneys sidste rejse, hvor hun ifølge [K]  

 fantastiske historie  

 blev skudt på en fiskerbåd i januar 1945. Dette på trods af, at Jane Horney  

 R.  

 Hamilton, som hendes rigtige navn var, først døde i april 2003, hvor hun  

 vidnefast døde af et hjerteanfald i London efter at have ligget i koma i ca.  

 en  

 måned før  En af de nye indenfor løgnens brigade er den  

 pensionerede  

 bankmand, [A], som DR ophøjede til historiker i de 8-9  

 udsendelser, som  

 Undervisningsafdelingen diskede op med i 2005 om dobbeltmordet på Peter Bangs  

 Vej, hvor man gentog de gamle løgnehistorier fra 1948, hvor man beskrev  

 dobbeltmordet på ægteparret Wilhelm og Inger Margrethe Jacobsen For nylig udvidede vi  

 beviserne ved at bringe to revolutionerende fotos af Vilhelm Jacobsen og hans  

 kone Inger Margrethe Scheel Jacobsen  optaget i 1965   så det er lidt svært  

 for  

 os, dvs.
Britt Bartenbach og undertegnede og for deres datter Helle Scheel  

 Jacobsen at acceptere, at [K] og [A] rejser rundt og fortæller bevislig løgn  

 om  

 dobbeltmordet på Peter Bangs Vej. [K] han tager endda 6.500 kr. + befordring  

 for at fortælle sin historie rundt om i landet.
En historie som sikkert er  

 spændende, men som bare er løgn.
Det er www.foredragsportalen.dk,  

 som markedsfører dette uvederhæftige foredrag, men det ser ikke ud til, at  

 man  

 følger særligt godt med indenfor denne branche, selvom vi godt er klar over,  

 at  

 de enkelte foredragsbureauer  ikke kan tjekke sandhedsværdien af  

 alle  

 foredrag, som man tilbyder.
Men når det decideret er bevisligt løgn, så er  

 det  

 utroligt, at man vil stå bag sådanne foredragsholdere, som [A] og [K].
Det er  

 en skandale  De to foredragsholdere [K] og [A], der rejser rundt i  

 løgnens  

 tjeneste, fornærmer også Helle Scheel Jacobsen.
Og det er utroligt, at  

 løgnen  

 har så gode kår i Danmark, hvor man også i mange år i medierne har undertrykt  

 vor kanonafsløring i Jane Horney-sagen  hvor man så sent som i 2005 har bragt  

 to løgneartikler om sagen i Politiken og i Ekstra Bladet  hvor  

 chefredaktørerne  

 Tøger Seidenfaden, Hans Engell og Bent Falbert  på trods af vore klager  

 og beviser  

 og fotos har tilladt løgnene  Det er for sølle, for disse løgneartikler har  

 intet med ytringsfriheden at gøre, fordi det er ren løgn. Udsendelsen blev genudsendt  

 den 5. maj 2006.
2. Parternes synspunkter [K] har anført, at den  

 oplæste skrivelse er stærkt injurierende mod ham.
[K] har videre anført, at han  

 i Radio Frederiksberg-Journalen er genstand for bagtalelser vedrørende sin  

 forfatter- og foredragsvirksomhed.
Navnlig har [K] anført, at udsagnet om, at  

 han holder foredrag fulde af løgn, er usandt og krænkende.
 [K] har endvidere anført, at  

 ytringsfrihedens grænser må anses for overtrådte.
Radio Frederiksberg-Journalen  

 har anført, at der er dækning for udsagnene i pressemeddelelsen.
Radio  

 Frederiksberg-Journalen har videre anført, at [K] har rejst rundt og holdt  

 foredrag om dobbeltmordet på Peter Bangs Vej i en lang årrække.
 Radio Frederiksberg-Journalen  

 har endelig anført, at der gælder en udvidet ytringsfrihed i Danmark.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Jan  

 Kristensen, Kaare R.
Skou og Ole Askvig.
 Pressenævnet bemærker, at  

 spørgsmålet om, hvorvidt udtalelser er af injurierende karakter, henhører  

 under  

 domstolene, og Pressenævnet kan ikke tage stilling hertil.
Pressenævnet har ikke  

 mulighed for at tage stilling til de faktiske forhold, hvorom parterne er  

 uenige.
Dette gælder også, hvorvidt udsagnene om de omtalte kriminalsager er  

 korrekte.
 Pressenævnet finder  

 imidlertid, at udsagnene vedrørende [K]s forfatter- og foredragsvirksomhed i  

 den påklagede udsendelse kan være skadelige, krænkende eller virke  

 agtelsesforringende for [K], og Nævnet udtaler sin kritik heraf.
 I medfør af medieansvarsloven  

 § 49 pålægger Pressenævnet herefter den ansvarshavende redaktør af Radio  

 Frederiksberg-Journalen at bringe følgende:
 Kendelse fra Pressenævnet  



  

 :
Radio Frederiksberg-Journalen  

 sendte den 4. maj 2006 kl. 13.00 og genudsendt den 5. maj 2006 kl. 11.00 en  

 udsendelse, hvori en pressemeddelelse skrevet af Ole Hans Jensen og Britt  

 Bartenbach blev omtalt.
I radioudsendelsen blev [K]s foredragsvirksomhed  

 vedrørende gamle kriminalsager betegnet som løgn. [K] har klaget til  

 Pressenævnet, idet han mener, at god presseskik er tilsidesat.
 Pressenævnets afgørelse  

 og begrundelse  

 :
Pressenævnet har ikke  

 mulighed for at tage stilling til de faktiske forhold, hvorom parterne er  

 uenige.
Dette gælder også, hvorvidt udsagnene om de omtalte kriminalsager er  

 korrekte.
 Pressenævnet finder  

 imidlertid, at udsagnene vedrørende [K]s forfatter- og foredragsvirksomhed i  

 den påklagede udsendelse kan være skadelige, krænkende eller virke  

 agtelsesforringende for [K], og Nævnet udtaler sin kritik heraf.
København, den 14. juni 2006 Axel Kierkegaard, Jan Kristensen, Kaare R.
Skou og Ole Askvig. Afgjort den 14. juni 2006.
