 Lovgrundlag: Rådets forordning nr. 3699/93 om kriterier og betingelser for  

 EF-strukturinterventioner inden for fiskeri, akvakultur m.m. og  

 bekendtgørelse nr. 1135 af 13. december 1996 om tilskud til investeringer  

 vedrørende forarbejdning, opbevaring og afsætning af fiskerivarer og  

 akvakulturprodukter.
--------------------------------------------------------------------- 1. FORMÅL MED TILSKUDSORDNINGEN Fortsat udvikling og modernisering af forarbejdningsindustrien samt  

 tilpasning til de ændrede forsynings- og afsætningsforhold.
2. MÅLGRUPPE Tilskud kan ydes til forarbejdningsvirksomheder inden for fiskerisektoren.
3. SPECIFIKKE MÅL - Råvareforarbejdning - Forbedret udnyttelse af råvarer - Nye produkter, uudnyttede arter - Højere forædling - Ny produktionsteknologi, herunder renere teknologi - Miljøforbedringer - Kvalitetsstyring 4. TILSKUDSBERETTIGEDE INVESTERINGER Der ydes blandt andet tilskud til investeringer i - opførelse og erhvervelse af bygninger og anlæg - erhvervelse af nyt udstyr og nyt anlæg, der er nødvendige for  

 forarbejdningen og afsætningen af fiskerivarer og akvakulturprodukter mellem  

 landing og færdigvarer (herunder blandt andet udstyr inden for edb og  

 telematik).
 - anvendelse af ny teknik, der navnlig skal forbedre konkurrenceevnen og  

 øge værditilvæksten.
Der ydes ikke tilskud til investeringer, der gælder - fiskerivarer og akvakulturprodukter, som er bestemt til at blive anvendt  

 og forarbejdet til andre formål end konsum, med mindre investeringerne  

 udelukkende gælder behandling, forarbejdning og afsætning af affald fra  

 fiskerivarer og akvakulturprodukter.
 - detailhandelen.
5. IKKE TILSKUDSBERETTIGEDE OMKOSTNINGER - Køb af grund og omkostninger forbundet hermed - Brugt eller renoveret udstyr - Eksternt transportudstyr - Eget arbejde - Visse typer inventar til kantine/kontor - Advokat/revisor - Finansieringsomkostninger - Udsmykningsarbejder mv.
6. MINIMUMSINVESTERING Som udgangspunkt ydes der ikke tilskud til projekter, hvis samlede  

 tilskudsberettigede omkostninger er under 400.000 kr.
7. TILSKUDSSATSER Til godkendte projekter ydes tilskud på 25% fra Europa-Kommissionen og 5%  

 fra Strukturdirektoratet af de tilskudsberettigede omkostninger.
Mindst 50%  

 af de tilskudsberettigede omkostninger skal finansieres af private midler.
8. PÅBEGYNDELSE OG FÆRDIGGØRELSE AF  

 INVESTERINGSPROJEKTET Projektet må først påbegyndes, når Strukturdirektoratet har modtaget  

 ansøgningen og bekræftet modtagelsen.
Visse forberedende foranstaltninger, som f.eks. bestilling af maskiner  

 mv., betragtes dog ikke som påbegyndelse af projektet.
Hvis f.eks. bestilte  

 maskiner leveres før den godkendte påbegyndelsesdato, må de nder ingen  

 omstændigheder installeres/monteres eller ibrugtages før denne dato.
Da  

 ansøgeren har bevisbyrden, anbefales det denne, hvis der i projektet indgår  

 tidligt ankomne maskiner, at få den stedlige fiskerikontrol til skriftligt  

 over for Strukturdirektoratet at bekræfte, at projektet på den godkendte  

 påbegyndelsesdato ikke er påbegyndt.
 Projektet skal afsluttes senest 2 år efter, at Strukturdirektoratet har  

 meddelt tilsagn om tilskud.
9. UDFÆRDIGELSE AF ANSØGNING En ansøgning skal for at være tilstrækkelig omfatte følgende:
a.
Udfyldt ansøgningsformularsæt (ansøgningsformularsættet kan rekvireres  

 i Strukturdirektoratet, Toldbodgade 29, 1253 København K., telefon 33 63 73  

 00).
b.
Beskrivelse af virksomheden.
c.
Generelle oplysninger om virksomhedens produktion og afsætning i de  

 seneste år, herunder vigtigste afsætningskanaler (kunder), forventede  

 afsætningsforhold og markedsudsigter.
d.
Vurdering af råvareforsyningen med udgangspunkt i hidtidige  

 forsyningsforhold.
e.
En opdeling af de i ansøgnigsformularsættets råvareskema B3 anførte  

 mængder for de forskellige fiskearter i de 5 år på mængder med EF-oprindelse  

 og mængder med 3.lands-oprindelse.
f.
Fyldestgørende beskrivelse af investeringsprojektet.
g.
Detailleret investeringsbudget bilagt kopi af leverandørtilbud mv. og  

 således opstillet, at der er sammenhæng mellem dette og investeringsskema B6  

 i ansøgningsformularsættet.
Alle talangivelser for investeringen skal være  

 excl. moms, såfremt denne kan refunderes.
h.
Bygningstegninger, skitser af maskinopstillinger etc.
i.
Vedtægter samt udskrift fra selskabsregistret.
j.
Oplysninger om den beskæftigelsesmæssige virkning af  

 investeringsprojektet beregnet som merbeskæftigelse på årsbasis.
k.
Regnskaber for de 3 sidste regnskabsår.
10. INDSENDELSE AF ANSØGNING Ansøgningen (ansøgningsformularsættet og alle bilag) indsendes til den  

 stedlige fiskerikontrol i 2 eksemplarer (regnskaberne dog kun i 1 eksemplar).
11. UDVÆLGELSESKRITERIER Der vil ved behandlingen af ansøgninger blive taget hensyn til størrelsen  

 af den eksisterende forarbejdningskapacitet på det omhandlede område og  

 behovet for de i en ansøgning skitserede foranstaltninger.
Endvidere vil der  

 blive lagt vægt på investeringens rentabilitet og den ansøgende virksomheds  

 økonomiske forhold og overlevelsesevne.
12. TILSKUDSTILSAGN Strukturdirektoratet giver tilskudstilsagn til projekter to gange årligt  

 (juni og december). Et projekt kan højst deltage i to tilsagnsrunder.
 13. KONTROLFORANSTALTNINGER MV.
 Ansøgere om tilskud skal efter anmodning give Strukturdirektoratet alle  

 oplysninger, dokumenter, regnskaber mv. der er nødvendige for at godtgøre, om  

 de af Strukturdirektoratet eller Europa-Kommissionen fastsatte betingelser  

 for tilsagn om eller udbetaling af tilskud er opfyldt.
 Strukturdirektoratet kan kræve rigtigheden af de nævnte oplysninger mv.,  

 der skal danne grundlag for tilsagn om eller udbetaling af tilskud, bekræftet  

 af en registreret eller statsautoriseret revisor samt uden retskendelse mod  

 behørig legitimation foretage eftersyn af ansøgerens virksomhed og efterse  

 regnskabsbøger og forretningspapirer i det omfang, kontrollen med  

 overholdelse af de af Strukturdirektoratet og Europa-Kommissionen fastsatte  

 betingelser for tilskud gør det nødvendigt.
Strukturdirektoratet og Europa-Kommissionen kan bestemme, at tilsagn om  

 tilskud helt eller delvis skal bortfalde samt at udbetalt tilskud helt eller  

 delvis skal tilbagebetales, 1. hvis ansøgeren har givet urigtige eller vildledende  

 oplysninger eller har fortiet oplysninger af betydning for afgørelsen om  

 tilsagn om tilskud, 2. hvis projektet viser sig at lide af tekniske fejl  

 eller mangler, 3. hvis de som forudsætning for tilsagn om eller  

 udbetaling af tilskud stillede betingelser ikke opfyldes, eller 4. hvis forudsætninger for meddelelse af tilsagn om  

 eller udbetaling af tilskud efter Strukturdirektoratets eller  

 Europa-Kommissionens skøn i øvrigt ikke er opfyldt.
 Opmærksomheden henledes på, at der til støttede projekter knytter sig en  

 generel tilbagebetalingsklausul, ifølge hvilke det tilskudsstøttede ikke må  

 udlejes eller sælges de første 5 år efter udbetaling af tilskuddene.
 Eger gennemførelsen af et projekt skal ansøgeren give de oplysninger, som  

 af Strukturdirektoratet skønnes nødvendige for at vurdere projektets effekt.
14. ÆNDRINGER AF GODKENDTE PROJEKTER Det er en forudsætning for ydelse af tilskud, at projektet er gennemført i  

 overensstemmelse med de forelagte planer.
Såfremt der ønskes foretaget  

 ændringer i projektet, efter at tilskudstilsagn er givet af  

 Strukturdirektoratet, skal de pågældende ændringer forelægges skriftligt og  

 godkendes, inden de iværksættes.
15. UDBETALING AF TILSKUD Der henvises til særskilt vejledning, som af Strukturdirektoratet  

 fremsendes sammen med tilsagn om tilskud fra Strukturdirektoratet og  

 Europa-Kommissionen.
