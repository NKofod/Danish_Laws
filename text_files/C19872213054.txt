 I følge Undervisningsministeriets bekendtgørelse nr. 764 af 5. november  

 1986 om højere handelseksamen skal direktoratet fastsætte regler for  

 udformning af eksamensbeviser, og dokumentation for gennemført undervisning  

 efter 1. skoleår af det 2-årige kursus.
 Som bilag til denne skrivelse er vedlagt to eksempler på eksamensbevis og  

 to eksempler på dokumentation for gennemført undervisning efter 1. skoleår af  

 det 2-årige kursus.
 Man skal i den forbindelse pege på, at eksamenskaraktererne kan kombineres  

 i en kolonne, som vist i eksempel 2.
 Videre skal det i bekendtgørelsens § 18, stk. 5 angivne  

»eksamensresultat« angives tydeligt adskilt fra  

 »gennemsnit af årskarakterer« og »eksamenskarakterer«.
 Direktoratet skal endelig henlede skolernes opmærksomhed på, at det, efter  

 § 19 i bekendtgørelsen, alene er eksamenskarakterernes gennemsnit incl.  

 overførte årskarakterer, der er afgørende for, om højere handelseksamen er  

 bestået.
 Elever der ikke består højere handelseksamen kan alene få udstedt  

 enkeltfagsbeviser efter reglerne herom.
 På attestationen/dokumentationen for gennemført 1. år af det 2-årige  

 kursus - der alene gives til elever, der afbryder kurset efter 1. år - skal  

 der ikke udregnes en gennemsnitskarakter i undervisningsfag, hvor der  

 forekommer karakterer for både skriftlig og mundtlig præstation.
 Hvis en elev afbryder undervisningen efter 1. år af det 2-årige kursus,  

 kan skolen - ud over den tidligere nævnte attestation/dokumentation - udstede  

 enkeltfagsbeviser i de undervisningsfag, hvori eleven har fået karakteren 6  

 eller derover.
Direktoratet fremstiller ikke de i denne skrivelse anførte eksamens- og  

 attestationsbeviser.
Disse må anskaffes af skolen, og kan evt. rekvireres hos  

 »Elev-reg.«.
 P.d.v.
 e.b.
N.H.
Tetzschner .
 underv.insp.
