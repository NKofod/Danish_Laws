 I Recommended International Code of Practice for Salted Fish udarbejdet af  

 Codex Alimentarius Commissionen omtales bl.a., at saltfisk med pink kan  

 vaskes og tørres, og at angreb af brunmid kan forhindres enten ved til  

 saltning af fisk at anvende salt tilsat sorbat, eller ved at dyppe saltfisk i  

 en opløsning af sorbat.
 Det skal yderligere bemærkes, at man i Codex Standard for Dried Salted  

 Fisk (klippfish) of the Gadidae Fish Family betragter klipfisk med synlig  

 pink som defekt, mens klipfisk med brunmidkolonier på mere end en 1/3 af  

 overfladearealet på kødsiden tildeles 24 defektpoints.
 Det maksimale antal tilladelige defektpoints for en prøveenhed på 10 fisk  

 er 60 points.
Pink skyldes en salttolerent bakterie, mens brunmid/sortmid/-gulmåte  

 skyldes forskellige skimmelsvampe.
Smittekilden for rødmid er salt, eller kar  

 og redskaber, som har været brugt til inficeret salt eller fisk, og som ikke  

 er tilstrækkeligt desinficeret.
Brunmid overføres gennem luft, støv og  

 redskaber.
Fremvækst af pink og brunmid hindres effektivt ved konstant at  

 holde temperaturen i saltfisken under 10 grader C.
 Fiskeriministeriets kvalitetsudvalg har drøftet, hvorledes man bør  

 behandle saltfisk med pink og brunmid, og følgende retningslinier gælder  

 herefter indtil videre for danske virksomheder:
1. Salt- og klipfisk med synlige angreb af pink eller  

 brunmid må ikke omsættes.
Det kan tillades, at sådanne fiskevarer behandles  

 ved vask i rent vand eller i en ren saltlage eventuelt efterfulgt af  

 omsaltning og tørring.
Varen skal herefter opbevares ved en temperatur på  

 under 10 grader C.
Da brunmid kan spredes gennem luften, skal vask af  

 saltfisk med brunmid foregå i et område af produktionslokalet, hvor der er  

 effektiv afsugning eller i et separat rum.
 2. Salt- og klipfisk, som efter denne behandling ikke  

 har synlige angreb af pink eller brunmid, kan udføres med sundhedsattest.
3. Salt- og klipfisk, som er hårdt angrebet af pink,  

 skal kasseres.
Det samme gælder salt- og klipfisk, som efter behandling  

 stadig har synlige angreb af pink eller brunmid.
