Fremsat den 5. marts 1999 af Tom Behnke (FP), Kim Behnke  

 (FP), Thorkild B.
Fransgaard (FP) og Christian Jensen (FP) Forslag til Lov om afholdelse af vejledende  

 folkeafstemning om Danmarks udlændingepolitik § 1. Der afholdes en vejledende folkeafstemning torsdag den  

 10. juni 1999 om Danmarks udlændingepolitik.
 Stk. 2. Ved folkeafstemningen stemmes der »ja« eller  

 »nej« til følgende spørgsmål:
1)	Skal valgret og valgbarhed ved kommunale valg for andre udenlandske  

 statsborgere end EU-borgere samt norske og islandske statsborgere afskaffes? 2)	Skal opholdstilladelser til flygtninge være midlertidige og  

 kun tildeles med en klar understregning af, at de pågældende er  

 forpligtet til at vende tilbage til deres hjemland, så snart FN  

 vurderer, at forholdene tillader det? 3)	Skal udenlandske statsborgere, der har afsonet fængselsstraf  

 på mere end 30 dages fængsel i Danmark, udvises straks efter  

 strafafsoningen? 4)	Skal det offentlige ophøre med at finansiere  

 modersmålsundervisning for herboende udlændinge? 5)	Skal betingelserne for opnåelse af dansk statsborgerskab  

 skærpes, herunder ved skærpede krav til ansøgernes  

 straffeattest, skærpede krav til danskkundskaber og skærpede krav  

 til økonomisk uafhængighed af offentlige ydelser? § 2. Berettiget til at deltage i afstemningen er enhver, der  

 på afstemningsdagen opfylder betingelserne for valgret til Folketinget,  

 og som er optaget på de valglister, der er omtalt i stk. 2.
 Stk. 2. Det påhviler kommunalbestyrelsen at  

 udarbejde en valgliste over kommunens vælgere og at udsende valgkort  

 efter reglerne i kapitel 4 i lov om valg til Folketinget.
 Stk. 3. Bekendtgørelse om afstemningen sker i  

 overensstemmelse med reglerne i § 21 i lov om valg til Folketinget.
 § 3. Bestemmelserne i §§ 97-103 og §§ 105-107 i lov om valg  

 til Folketinget finder tilsvarende anvendelse ved folkeafstemningen.
 § 4. Loven træder i kraft ved bekendtgørelsen i  

 Lovtidende.
 Stk. 2. Loven gælder ikke for Grønland og  

 Færøerne.
Bemærkninger til lovforslaget Almindelige bemærkninger Lovforslaget er en revideret genfremsættelse af  

 tidligere af Fremskridtspartiet fremsatte lovforslag, senest lovforslag nr.
L  

 24 fremsat den  9. oktober 1997, folketingsåret 1997-98, 1. samling  

  (Folketingstidende 1997-98, 1. samling, forhandlingerne side 901, 2417 og  

 2620, tillæg A side 629 og 631 samt tillæg B side 129 og  

 130).
Lovforslaget har til formål at sikre, at den danske  

 befolkning aktivt inddrages i beslutninger om udformningen af den fremtidige  

 udlændingepolitik.
Dette opnås ved afholdelse af en vejledende  

 folkeafstemning, der foreslås afholdt i forbindelse med  

 Europa-Parlamentsvalget torsdag den 10. juni 1999.
 De i lovforslagets § 1, stk. 2, anførte  

 afstemningstemaer dækker et bredt spektrum af de problemer, Danmark er  

 blevet påført som følge af en lang årrækkes  

 lovgivning på udlændingeområdet, en årrække,  

 hvor den politiske debat på udlændingeområdet har  

 båret præg af tabuforestillinger og mangel på  

 realitetssans.
Når der i lovforslagets § 1, stk. 2, nr. 3,  

 nævnes fængselsstraf, menes fængsel i straffelovens  

 forstand.
Iflg. denne lovs § 33 idømmes fængsel på livstid  

 eller på tid, ikke under 30 dage og ikke over 16 år.
Den mildere  

 straf, hæfte, som iflg. straffelovens § 44 idømmes fra 7 dage  

 til 6 måneder, anvendes ved lovovertrædelser af mindre alvorlig  

 karakter og er således ikke foreslået anvendt som  

 afstemningstema.
Fremskridtspartiet har talløse gange gjort  

 opmærksom på, at en hovedløs fortsættelse af den  

 hidtidige udlændingepolitik vil føre til en udgiftseksplosion og  

 bidrage til dårlig ressourcestyring inden for så centrale  

 områder som social- og sundhedsvæsen, undervisning m.v.
På  

 den baggrund har Fremskridtspartiet gennem årene gang på gang  

 påpeget, at udlændingepolitikken må ændres og  

 gentagne gange fremsat lovforslag om folkeafstemning om  

 udlændingepolitikken.
Senest i folketingsåret 1997-98, 1.  

 samling, hvor Fremskridtspartiet fremsatte lovforslag nr.
L 24 (forslag til  

 lov om afholdelse af vejledende folkeafstemning om Danmarks  

 udlændingepolitik).
 Baggrunden for, at nærværende lovforslag  

 fremsættes, er:
at det politiske flertal, som har tegnet de sidste mange års  

 udlændinge- og flygtningepolitik, har lagt en tidsindstillet bombe  

 under dansk økonomi, og at en folkeafstemning om politiske områder medfører, at  

 befolkningen deltager aktivt i den demokratiske proces, og dermed bidrager  

 til at vitalisere folkestyret, hvilket i sig selv må være et  

 mål for demokratiet.
Desværre er den kritik, der er rejst af  

 Fremskridtspartiet eller andre, blevet afvist med henvisning til, at  

 kritikken var udtryk for et uacceptabelt »menneskesyn«.
Det til trods har  

 forslagsstillerne valgt at genfremsætte lovforslaget.
Dels er  

 lovforslaget revideret i forhold til de debatter, der har været om de  

 tidligere lovforslag, dels finder forslagsstillerne, at den fortsatte  

 udvikling i bl.a. antallet af udlændinge i Danmark  

 nødvendiggør genfremsættelsen af lovforslaget.
 Der påhviler det politiske flertal et umådelig  

 stort ansvar og et yderst vanskeligt forklaringsproblem i forhold til  

 befolkningen:
 Det gælder i forhold til den enkelte dansker, herunder  

 også ældre og svage grupper, der vil blive nødsaget til at  

 lide meget betydelige afsavn til fordel for flygtninge.
 Det gælder i forhold til kommuner og amter, der løber  

 risiko for, at udgiftseksplosionen vælter den kommunale  

 planlægning og økonomi i årene, der kommer.
» På den baggrund er der næppe tvivl om, at en  

 folkeafstemning om disse centrale emner vil engagere befolkningen og medvirke  

 til en tiltrængt, alvorlig og saglig folkelig debat og stillingtagen.  

 Det så vi eksempelvis ved folkeafstemningerne om Maastricht og  

 Edinburgh, hvor danskerne, i modsætning til mange af de EU-lande, hvor  

 traktatændringer er et rent parlamentsanliggende, rent faktisk ved,  

 hvad det indebærer at tilslutte sig f.eks.
Amsterdamtraktaten.
Og i den  

 sammenhæng skal man ikke glemme, at folketingsflertallet jo rent  

 faktisk var for Maastrichttraktaten, som den lå uden forbehold - mens  

 et flertal af vælgerne var imod.
Det er en klar styrkelse af demokratiet og folkestyret,  

 at befolkningen aktivt følger med og deltager i den offentlige debat,  

 og det kan give regeringen og Folketinget et bedre og mere sikkert  

 beslutningsgrundlag.
Et land med en passiv, uinteresseret befolkning er et  

 land med demokratisk underskud, for ved folkeafstemninger er det folket, der  

 styrer - og ikke regeringen, der styrer folket.
Det er derfor forslagsstillernes opfattelse, at når  

 et emne virkelig optager befolkningen, så skal den også have  

 mulighed for at tage stilling til det via en folkeafstemning.
Det er så  

 selvfølgelig op til Folketinget at få formuleret  

 spørgsmålene så konkret, at det fornuftigt er muligt at  

 sige ja eller nej - og det kan man på alle områder, hvis man vil.
Lovforslagets afstemningstemaer er udvalgt således,  

 at de dækker et bredt spektrum af de problemer, Danmark er blevet  

 påført som følge af skiftende regeringers og  

 folketingsflertals lovgivning på udlændingeområdet.
Gennem  

 sammensætningen af afstemningstemaerne opnås en alsidighed, der  

 vil være fremmende for en saglig og relevant debat om disse yderst  

 væsentlige temaer.
 Det repræsentative demokrati har i øvrigt  

 klart svigtet netop på udlændingepolitikkens område, idet  

 hverken den siddende regering eller de tidligere regeringspartier nogen sinde  

 er gået til valg på grundlag af den udlændingepolitik,  

 disse partier faktisk har ført.
Et repræsentativt demokrati kan kun virke  

 hensigtsmæssigt, hvis politikerne har evne og vilje til effektivt at  

 varetage befolkningens interesser og i meget vidt omfang repræsentere  

 befolkningens fælles interesser.
En vejledende folkeafstemning letter i  

 høj grad politikernes muligheder herfor.
Det vil være et  

 værdigt og helt naturligt skridt at spørge befolkningen til  

 råds om så centrale emner.
Ved at gennemføre en  

 folkeafstemning med en forudgående oplysningskampagne sikres, at alle  

 væsentlige synspunkter inddrages i debatten.
Desuden vil afstemning og  

 debat op til Europa-Parlamentsvalget være et værdifuldt fingerpeg  

 til europaparlamentarikerne, der blandt andet skal forvalte Danmarks  

 interesser på flygtninge- og udlændingeområdet.
 Vedtagelsen af dette lovforslag vil fungere som vitaminer  

 for folkestyret og være et vigtigt demokratisk tiltag  på  

 lovgivningsområder, der alt for længe har været domineret  

 af manglende realisme, mangel på konsekvensberegninger og mangel  

 på ressourcestyring.
 Forslagsstillerne er parat til under udvalgsarbejdet at  

 drøfte, om der er behov for at udvide kredsen af afstemningstemaer  

 eller foretage andre ændringer i lovforslaget.
Skriftlig fremsættelse Tom Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til lov om afholdelse af vejledende  

 folkeafstemning om Danmarks udlændingepolitik.
(Lovforslag nr.
L 194).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
