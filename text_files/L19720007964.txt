Ved noteveksling af 29. marts 1972 er der i Brasilia indgået en aftale  

 mellem Danmark og Brasilien om indførelse af en samrådsordning om  

 skibsfartsspørgsmål.
De udvekslede noter har følgende ordlyd:
Deres Excellence, Jeg har den ære at henvise til de drøftelser om søfartspolitiske  

 spørgsmål, som har fundet sted mellem udenrigsministeriet og den danske  

 ambassade, og at bekræfte følgende, hvorom der er opnået enighed under disse  

 drøftelser:
2. Det er aftalt at indføre en samrådsordning mellem  

 de danske og brasilianske myndigheder, som direkte er interesserede i  

 international søtransport.
Disse myndigheder er for Brasiliens vedkommende  

 Superintendencia Nacional de Marinha Mercante under transportministeriet og  

 Secretaria-Geral Adjunta para Assuntos Economicos under udenrigsministeriet  

 og for Danmarks vedkommende handelsministeriet, søfartsafdelingen.
 3. De kompetente brasilianske og danske myndigheder  

 holder samråd, når som helst det aftales, for at undersøge ethvert spørgsmål  

 i forbindelse med søfart, der er af særlig interesse for nogen af dem.
 4. Der er enighed om, at disse samråd, medmindre andet  

 aftales, skal foregå i Danmark, når de kompetente brasilianske myndigheder  

 anmoder om mødet, og i Brasilien, når en sådan anmodning fremsættes af de  

 kompetente danske myndigheder.
 5. De kompetente myndigheder kan også træde direkte i  

 forbindelse med hinanden, enten ved brevveksling eller ad diplomatisk vej,  

 for at drøfte spørgsmål, som ikke kræver formelt samråd.
 6. Anmodninger om samråd, som forudset ovenfor under  

 pkt. 3, kan også fremsættes gennem de nævnte kanaler, således at de  

 kompetente myndigheder kan benytte sig af de muligheder, som de to  

 regeringers diplomatiske tjenester frembyder.
 Jeg vil sætte pris på en bekræftelse fra Dem af, at denne note korrekt  

 gengiver den aftale, som er blevet opnået, og at den brasilianske regering er  

 enig i den ovennævnte ordning.
 Jeg benytter denne lejlighed til på ny at forsikre Deres Excellence om min  

 mest udmærkede højagtelse.
J.A.W.
Paludan Danmarks ambassadør Hans Excellence Ambassadør Mario Gibson Barbosa, Udenrigsminister, Brasilia.
UDENRIGSMINISTERIET Hr. ambassadør, Jeg har den ære at anerkende modtagelsen af Deres Excellences sålydende  

 note af 29. d.m.:
(her følger teksten til ovenstående note) I besvarelse heraf medeler jeg Deres Excellence den brasilianske regerings  

 indforståelse med den danske note, som nøjagtigt gengiver de indgåede  

 aftaler.
 Jeg benytter denne lejlighed til på ny at forsikre Deres Excellence om min  

 mest udmærkede højagtelse.
Mario Gibson Barbosa Hans Excellence hr.
Janus August Worm Paludan, Danmarks ambassadør.
Verbalnote Den kongelige danske ambassade har den ære at henvise til notevekslingen  

 af dags dato om indførelse af en samrådsordning om skibsfartsspørgsmål mellem  

 de danske og de brasilianske regeringsmyndigheder.
I denne forbindelse er  

 ambassaden blevet instrueret om at udtale følgende:
 Den danske regering støtter og er internationalt forpligtet til at føre en  

 skibsfartspolitik, som giver afskibere frit valg mellem skibe uanset flag.  

 Den danske regering går desuden ind for en ikke-indblandingspolitik fra  

 regeringsside i international skibsfart, og den har ingen hjemmel til at  

 intervenere i rederiers kommercielle aftaler og i deres virksomhed på  

 internationale fragtmarkeder.
 Den kongelige danske ambassade benytter denne lejlighed til på ny at  

 forsikre udenrigsministeriet om sin mest udmærkede højagtelse.
 Brasilia den 29. marts 1972.
UDENRIGSMINISTERIET Udenrigsministeriet hilser den danske ambassade og har den ære at  

 anerkende modtagelsen af verbalnoten af 29. d.m. om den danske regerings  

 skibsfartspolitik.
 2. I denne anledning ønsker udenrigsministeriet at  

 understrege, at den brasilianske regerings skibsfartspolitik er den, at  

 ethvert land bør sikre sin egen handelsflåde en stigende og væsentlig andel  

 af befragtningen af gods hidrørende fra dets udenrigshandel, samt at det  

 påhviler de pågældende skibsfartsmyndigheder at tage de nødvendige  

 lovgivningsmæssige skridt med henblik herpå.
 Brasilia, den 29. marts 1972.
 Aftalen trådte i kraft den 29. marts  

 1972.
 Udenrigsministeriet, den 3. oktober  

 1972.
 Ivar Nørgaard.
