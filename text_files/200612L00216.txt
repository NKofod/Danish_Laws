Fremsat den 25. april 2007 af fødevareministeren (Hans  

 Christian Schmidt) Forslag til Lov om ændring af lov om landbrugsejendomme (Ændrede  

 regler om bopælspligt) § 1 I lov om landbrugsejendomme, jf. lovbekendtgørelse nr.  

 60 af 19. januar 2007, foretages følgende ændringer:
 1.  


  

 § 8  


  

 ophæves og i stedet indsættes:
»§ 8.  

  

 Pligten til fast bopæl ved erhvervelse af en landbrugsejendom, jf. §§ 12-16,  

 skal opfyldes af en erhverver i 8 år.
Pligten skal opfyldes ved, at  

 erhververen  

 tager fast bopæl enten på den pågældende landbrugsejendom eller på en anden  

 landbrugsejendom, som den pågældende eller den pågældendes ægtefælle eller  

 samlever er ejer eller medejer af.
Boligen skal være hovedbopæl i  

 skattemæssig  

 forstand.
Stk. 2.  

  

 Hvis det samlede  

 areal af de efter erhvervelsen ejede eller  

 medejede  

 landbrugsejendomme er under 30 ha, kan erhververen endvidere opfylde  

 bopælspligten efter stk. 1 ved, at en anden person end erhververen tager fast  

 bopæl på ejendommen eller en anden landbrugsejendom, som erhververen er ejer  

 eller medejer af.
Erhververen kan i så fald kun opholde sig på ejendommen,  

 når  

 dette sker i naturlig tilknytning til ejendommens drift.
 Stk. 3.  

  

 Ministeren for  

 fødevarer, landbrug og fiskeri kan fastsætte regler om kravet om fast bopæl  

 og  

 om, hvornår en person kan betragtes som samlever.
Stk. 4.  

  

 Ministeren kan  

 dispensere fra stk. 1 og 2, når særlige forhold taler for det.
Medmindre  

 særlige  

 grunde taler imod det, skal det ved dispensationen stilles som betingelse, at  

 erhververen kun opholder sig på ejendommen, når dette sker i naturlig  

 tilknytning til ejendommens drift.
 § 8 a.  

  

 Den, der som ejer eller forpagter driver en landbrugsbedrift, hvor det  

 samlede  

 areal er 30 ha eller derover, skal tage fast bopæl inden for sin eller sin  

 ægtefælles  

 eller samlevers landbrugsbedrift, jf. § 2, stk. 3.
 Stk. 2.  

  

 Den, der som  

 bestyrer forestår driften af en landbrugsbedrift, hvor det samlede areal er  

 30  

 ha eller derover, skal tage fast bopæl inden for ejerens landbrugsbedrift,  

 jf.  

 § 2, stk. 3.
Stk. 3.  

  

 Ministeren for  

 fødevarer, landbrug og fiskeri kan dispensere fra stk. 1 og 2, når særlige  

 forhold  

 taler for det.« 2.  

  

 I  

  

 § 12, stk. 3, nr. 5  

  

 , ændres »hvor ejeren  

 bor eller tager fast bopæl« til: »hvor ejeren har eller tager fast bopæl  

 eller  

 på anden måde opfylder bopælspligten, jf. § 8«.
 3.  

  

 I  

  

 § 17, stk. 1  

  

 , ændres »2-7« til: »2-6«,  

 og  

  

 stk. 2  

  

 ophæves.
 Stk. 3-7 bliver herefter stk. 2-6.
 4.  

  

 I  

  

 § 28, stk. 3,  

  

 ændres »når boligen ønskes  

 anvendt til opfyldelse af bopælskravet ved erhvervelse af ejendommen« til:  

 »når  

 en erhverver skal eller vil opfylde bopælspligten ved selv at tage bopæl på  

 ejendommen«.
 5.  

  

 I  

  

 § 50, stk. 1, nr. 1,  

  

 ændres »§ 8, stk.  

 1-3« til: »§ 8, stk. 1 og stk. 2, 2. pkt., § 8 a, stk. 1 og 2«.
§ 2 Stk. 1.  

  

 Loven  

 træder i kraft den 1. juli 2007.
 Stk. 2.  

  

 Hvis en  

 landbrugsejendom er erhvervet før lovens ikrafttræden, medregnes det tidsrum,  

 hvor bopælspligten har været opfyldt efter de hidtil gældende regler, i  

 opfyldelsen af bopælspligten efter § 8, stk. 1, i lov om landbrugsejendomme,  

 som affattet ved denne lovs § 1, nr. 1.
Bemærkninger til lovforslaget Almindelige bemærkninger 1. Indledning Lovforslaget fremsættes med henblik på ændring af lov om  

 landbrugsejendomme, jf. lovbekendtgørelse nr. 60 af 19. januar 2007 (L 2004  

 435): Folketingstidende 2003-04,  

 sp. 4552,  

 10472, 10975, A 3946, A 4011, B 1380, C 685, L 2005 535: Folketingstidende  

 2004-2005 (2. samling),  

 sp. 349, 3058, 3779, 4202, A  

 114, A 142, B 222, B 509, C 375. L 2005 542: Folketingstidende 2004-2005 (2.  

 samling),  

 sp. 680, 4391, 4848, A 3012, A 3063, B 994, C 615 og  

 L 2006 533: Folketingstidende 2005-2006,  

 sp. 4825,  

 6812, 8198, A 5093, A 5110, B 1115, B 1634, C 821).
2. Baggrunden for lovforslaget I 1998 købte en tysk statsborger en mindre landbrugsejendom på  

 ca. 3 ha i Sønderjylland.
Da den pågældende ikke opfyldte kravet i lov om  

 landbrugsejendomme om at tage fast bopæl på ejendommen, meddelte  

 jordbrugskommissionen vedkommende påbud om at afhænde ejendommen inden en  

 nærmere angiven frist.
I august 2003 blev den tyske statsborger idømt en bøde  

 ved byretten.
Vedkommende ankede sagen til Vestre Landsret, som spurgte  

 EF-Domstolen, bl.a. om traktatbestemmelsen om de frie  

 kapitalbevægelser (artikel 56) er til hinder for, at en medlemsstat som  

 betingelse for erhvervelse af en landbrugsejendom stiller krav om, at  

 erhververen tager fast bopæl på ejendommen.
 Den 25. januar 2007 afsagde  

 EF-Domstolen  

 dom i sagen, sag C-370/05 (  

 Festersen-dommen  

 ), hvor Domstolen  

 fandt, at det danske krav om bopælspligt i lov om landbrugsejendomme udgør en  

 begrænsning i de frie kapitalbevægelser, der er uforenelig med artikel 56 EF.
 Fødevareministeriet nedsatte på den baggrund en arbejdsgruppe  

 med henblik på udarbejdelse af en juridisk vurdering af dommen og dens  

 konsekvenser for mulighederne for at opretholde dansk lovgivning.
 Arbejdsgruppen, der bestod af medarbejdere fra  

 Justitsministeriet, Udenrigsministeriet, Kammeradvokaten og  

 Fødevareministeriet, har udarbejdet et notat af 22. februar 2007 om  

 EF-Domstolens  

 dom i  

 Festersen-sagen.  

 Notatet er oversendt til Europaudvalget (Alm.  

 Del-Bilag  

 218). I notatet under punkt 6 Konklusion er anført følgende:
Domstolen har med  

 Festersen-dommen  

 underkendt bopælspligten, for så vidt angår landbrugsejendomme under 30 ha,  

 således som den er udformet i den gældende landbrugslovgivning, idet den  

 strider mod  

 EF-Traktatens  

 regler om kapitalens frie  

 bevægelighed.
Domstolen fandt, at den danske lovgivning om bopælspligten ikke  

 er i overensstemmelse med proportionalitetsprincippet.
Domstolen lagde vægt  

 på,  

 at bopælspligten ikke er egnet til at indfri to af de formål, loven forfølger  

 (bevaringen af selvejet og opretholdelsen af en fast bosiddende befolkning på  

 landet) og på, at den går videre, end hvad der er nødvendigt for at opnå det  

 tredje formål (at hindre jordspekulation).
 Det er imidlertid vigtigt at fastslå,  

 at Domstolen anerkender de ovennævnte tre centrale hensyn, der ligger til  

 grund  

 for den danske lovgivning om bopælspligt, idet Domstolen giver udtryk for, at  

 der er tale om alment tvingende hensyn.
 Det bemærkes, at artikel 56 om  

 kapitalens frie bevægelighed alene omfatter samhandelsforhold, idet  

 bestemmelsen  

 ikke kan påberåbes af egne borgere i rent interne sager, dvs. sager, hvor der  

 ikke er et grænseoverskridende element.
 Det bemærkes endvidere, at Domstolen i  

 sin dom ikke tager stilling til, hvorvidt bopælspligten, for så vidt angår  

 ejendomme over 30 ha, er i overensstemmelse med proportionalitetsprincippet.
Det må på den baggrund nu nøje  

 overvejes, hvorledes man kan udforme en ændring af landbrugslovgivningen, der  

 i  

 videst muligt omfang tilgodeser fortsat varetagelse af de nævnte alment  

 tvingende  

 hensyn inden for EU-rettens rammer. Det er derfor nødvendigt at foretage en tilpasning af  

 bopælskravet, som det findes i den gældende landbrugslov, således at loven  

 imødekommer  

 EF-Domstolens  

 afgørelse.
3. Gældende ret Den gældende lov om landbrugsejendomme, der afløste  

 landbrugsloven fra 1999, trådte i kraft den 1. september 2004, jf.  

 lovbekendtgørelse nr. 60 af 19. januar 2007.
 Loven har til formål at 1) sikre en forsvarlig og flersidig  

 anvendelse af landbrugsejendomme under hensyn til jordbrugsproduktionen,  

 natur,  

 miljø og landskabelige værdier, 2) sikre en bæredygtig udvikling af  

 jordbrugserhvervene  

 og en forbedret konkurrenceevne i disse erhverv, 3) tilgodese bosætning og  

 udvikling i landdistrikterne og 4) bevare selvejet som den overvejende  

 besiddelses- og driftsform i landbruget samt sikre det fornødne  

 produktionsgrundlag  

 for jordbrugserhvervene.
Ved erhvervelse af en landbrugsejendom gælder der et  

 bopælskrav.
Bopælskravet gælder ikke blot ved personers erhvervelse af  

 landbrugsejendomme, men også ved anparts- og selskabserhvervelser, hvor det  

 er  

 ankermanden/landmanden i selskabet, der skal opfylde bopælskravet.
 Formålene med bopælskravet er:
  

 	  

 at bevare selvejet  

 som den overvejende besiddelses- og driftsform i dansk landbrug, der  

 tilsigter,  

 at landbrugsejendomme overvejende bebos og drives af ejerne,   

 	  

 at bidrage til at opretholde  

 en fast bosiddende befolkning i landdistrikterne, og   

 	  

 at sikre det fornødne  

 produktionsgrundlag for jordbrugserhvervene ved bekæmpelse af prispresset på  

 jordarealerne  

 (hindre jordspekulation).
De eksisterende regler om bopælspligt findes i lovens § 8, jf.  

 §§ 12-16, hvoraf det fremgår, at en person, der erhverver en  

 landbrugsejendom,  

 inden en vis frist skal opfylde et krav om fast og varig bopæl på den  

 erhvervede  

 ejendom.
Kravet skal ifølge lovens § 8, stk. 1, opfyldes i mindst 8 år, og  

 løber fra det tidspunkt, hvor erhververen efter erhvervelsesreglerne tager  

 bopæl på ejendommen.
Samme krav stilles til landmanden i forbindelse med  

 selskabers erhvervelse af landbrugsejendomme, jf. lovens § 20, stk. 1, nr. 1,  

 litra b.
For landbrugsejendomme på 30 ha eller derover er det endvidere et  

 krav, at erhververen har en vis jordbrugsuddannelse og selv driver  

 ejendommen,  

 jf. § 12, stk. 2. Landbrugsejendomme under 30 ha adskiller sig fra de større  

 ejendomme ved, at de som udgangspunkt ikke kan udgøre et erhvervsgrundlag,  

 som  

 svarer til fuldtidsbeskæftigelse for en person.
Landbrugsejendomme på 30 ha  

 eller derover, for hvilke bopælspligten også gælder, udgør oftere et  

 tilstrækkeligt  

 erhvervsgrundlag for fuldtidsbeskæftigelse for en person.
Kravet om egen  

 drift  

 og særlige uddannelseskrav for erhververen er begrænset til sådanne  

 ejendomme.  

 Den naturlige sammenhæng mellem kravet om personlig bopælspligt og kravet om  

 egen drift af landbrugsejendomme på 30 ha eller derover bidrager dermed bl.a.  

 til at bevare selvejet som den overvejende besiddelses- og driftsform i  

 landbruget.
Ifølge lovens § 8, stk. 2, gælder desuden en permanent  

 bopælspligt for den, der som ejer eller forpagter driver en landbrugsbedrift,  

 hvori der indgår en eller flere landbrugsejendomme (driftsbopælspligten).  

 Denne  

 bopælspligt er således - i modsætning til kravet i stk. 1 - tidsubegrænset,  

 men  

 ejeren af en ejendom kan frigøre sig fra bopælspligten ved bortforpagtning  

 til  

 en forpagter, der opfylder bopælspligten og varetager driften for egen  

 regning  

 og risiko, eller ved at lade en bestyrer varetage driften for ejerens regning  

 og risiko.
I så fald er det forpagteren henholdsvis bestyreren, der driver  

 ejendommen, og dermed skal opfylde bopælspligten.
Det er herved en  

 forudsætning, at den 8-årige periode, der følger fra erhvervelsen af  

 ejendommen, er udløbet.
 Ministeren har i medfør af lovens § 17, stk. 1, en generel  

 hjemmel til at dispensere fra reglerne om personers erhvervelse af  

 landbrugsejendomme  

 i lovens §§ 12-16, når særlige forhold taler for det.
I § 17, stk. 2, er udtrykkeligt omtalt nogle situationer, hvor  

 dispensation fra bopælskravet særligt kan blive aktuel, men opregningen er  

 ikke  

 udtømmende.
Der kan således f.eks. meddeles tidsbegrænset dispensation, når  

 erhververen af hensyn til istandsættelse af boligen eller på grund af  

 uddannelse er midlertidigt forhindret i at opfylde kravet.
Endvidere kan der  

 i  

 særlige tilfælde meddeles en tidsubegrænset dispensation fra bopælspligten,  

 jf.  

 § 28, stk. 4, § 29 og § 32 i cirkulære nr. 36 af 3. juni 2005 om lov om  

 landbrugsejendomme, således f.eks.
  

 	  

 hvis det på grund af  

 beliggenhedsforholdene er umuligt at opfylde bopælspligten en stor del af  

 året,   

 	  

 når en landbrugsejendom  

 har været i slægtens eje i mindst 3 generationer eller i 75 år,   

 	  

 når erhververen vil  

 have den pågældende ejendom som sin eneste bopæl, men hvor vedkommende på  

 grund  

 af sit erhverv mv. er forhindret i at bo på ejendommen hele året (en  

 handelsrejsende, sømand eller lignende), eller   

 	  

 når erhververen  

 varetager et offentligt hverv som minister eller medlem af Folketinget eller  

 Europaparlamentet.
 Af § 12, stk. 3, i loven følger, at den erhverver, der i  

 forvejen er ejer eller medejer af en eller flere landbrugsejendomme, kan  

 erhverve adkomst på yderligere en landbrugsejendom, hvis en række betingelser  

 er opfyldt, herunder bl.a. krav om fast bopæl, jordbrugsuddannelse, egen  

 drift  

 og afstand mellem de erhvervede ejendomme.
 Endelig fremgår det af lovens § 28, stk. 3, at lejemål  

 vedrørende landbrugsejendommes beboelsesbygninger uanset bestemmelserne i  

 lejelovgivningen og uanset, om der i lejeforholdet er fastsat længere varsel,  

 kan opsiges med 6 måneders varsel, når boligen ønskes anvendt til opfyldelse  

 af  

 bopælskravet ved erhvervelse af ejendommen.
4. Lovforslagets indhold Formålet med lovforslaget er at foretage en tilpasning af  

 bopælskravet, som det findes i den nugældende landbrugslov, således at loven  

 imødekommer  

 EF-Domstolens  

 afgørelse.
Der var den 1. januar 2007 i alt 133.712 landbrugsejendomme,  

 heraf er ca. 100.000 (75 %) under 30 ha og ca. 34.000 (25 %) over 30 ha.  

 Ejendommene under 30 ha udgør ca. 30 % af det samlede landbrugsareal, og  

 ejendommene  

 over 30 ha udgør således ca. 70 % af det samlede landbrugsareal.
En  

 landbrugsbedrift kan dog efter loven bestå af flere landbrugsejendomme.
Der  

 var  

 i 2005 ca. 46.000 bedrifter.
EF-Domstolen  

 har i  

 Festersen-sagen  

 udtalt sig om reglerne for landbrugsejendomme  

 på under  

 30 ha, da  

 den ejendom, retssagen handlede om, var en mindre ejendom på godt  

 3 ha.
Det foreslås derfor, at lovændringen  

 kommer til at gælde for landbrugsejendomme, hvor det samlede areal af  

 erhververens  

 ejendomme er under 30 ha.
For at bringe loven  

 i overensstemmelse med EF-domstolens afgørelse foreslås det, at den 8-årige  

 bopælspligt, der gælder som betingelse for at erhverve en landbrugsejendom  

 under 30 ha, gøres upersonlig.
Det betyder, at bopælspligten kan opfyldes  

 ikke  

 blot af erhververen selv, men også af en person, der anvender ejendommen som  

 helårsbeboelse.  

 Formålet med forslaget om en upersonlig bopælspligt for landbrugsejendomme  

 under 30 ha er så vidt muligt fortsat at varetage lovens hensyn til at sikre  

 bosætningen på landet og undgå jordspekulation.
Endvidere foreslås der en regel, der sikrer, at erhververen  

 ikke benytter en del af landbrugsejendommen til sekundærbolig i den periode,  

 hvor bopælspligten gælder.
Det foreslås således, at den erhverver, der ikke  

 selv tager fast bopæl på ejendommen, kun må opholde sig på ejendommen, når  

 dette sker i naturlig tilknytning til ejendommens drift i de 8 år, hvor  

 bopælspligten gælder.
EF-Traktatens  

 artikel 56 om  

 kapitalens frie bevægelighed omfatter alene samhandelsforhold, og kan derfor  

 ikke påberåbes af egne borgere i rent interne sager, dvs. i sager, hvor der  

 ikke er et grænseoverskridende element.
For at give borgere bosiddende i  

 Danmark de samme rettigheder som borgere bosiddende i de andre EU- og  

 EØS-lande  

 til at erhverve landbrugsejendomme i Danmark, foreslås  

 det imidlertid, at de nye regler ikke blot skal gælde for borgere bosiddende  

 i  

 de andre EU- og  

 EØS-lande, men også for borgere  

 bosiddende i Danmark.
5. Økonomiske og administrative konsekvenser for  

 stat, regioner og kommuner I det omfang, der måtte blive fastsat regler i medfør af loven,  

 der pålægger erhververen af en landbrugsejendom at indberette ændring i  

 opfyldelsen af bopælspligten, f.eks. fordi erhververen i forbindelse med  

 fraflytning indgår en forpagtningsaftale, eller fordi et lejemål er ophørt,  

 og  

 der indgås en ny forpagtnings- eller lejekontrakt, vil det medføre et  

 begrænset  

 øget ressourceforbrug hos Ministeriet for Fødevarer, Landbrug og Fiskeri.  

 Endvidere må kontrollen med overholdelsen af bopælspligten for ejendomme  

 under  

 30 ha, hvor bopælspligten nu kan opfyldes af andre end erhververen, forventes  

 at blive mere omfattende og dermed også mere tidskrævende end tidligere,  

 hvilket også vil betyde et begrænset øget ressourceforbrug hos de statslige  

 jordbrugskommissioner.  

 Lovforslaget forventes ikke at ville få økonomiske konsekvenser for regioner  

 og  

 kommuner.
Der forventes begrænsede administrative konsekvenser for staten  

 som følge af, at der nu kan søges om dispensation fra bopælskravet, hvis  

 erhververen kan dokumentere, at det ikke har været muligt at udleje  

 ejendommen  

 på markedsvilkår.
Der forventes ikke administrative konsekvenser for regioner  

 og kommuner.
6. Økonomiske og administrative konsekvenser for  

 erhvervslivet Landmandens indberetningspligt udvides i det omfang, der i  

 medfør af loven fastsættes regler, der pålægger erhververen af en  

 landbrugsejendom at indberette ændring i opfyldelsen af bopælspligten.  

 Endvidere  

 vil der blive tale om yderligere krav til den landmand, der søger om  

 dispensation fra bopælskravet som følge af, at det ikke har været muligt at  

 udleje  

 ejendommen på markedsvilkår.
De administrative konsekvenser forventes at  

 blive  

 af begrænset omfang.
 Lovforslaget har været forelagt Erhvervs- og Selskabsstyrelsen  

 Center for Kvalitet i  

 ErhvervsRegulering, der har  

 vurderet, at forslaget kun vil medføre begrænset nye administrative  

 omkostninger for erhvervslivet.
7. Miljømæssige konsekvenser Lovforslaget har ingen miljømæssige konsekvenser.
8. Administrative konsekvenser for borgerne Borgerens indberetningspligt udvides i det omfang, der i  

 medfør af loven fastsættes regler, der pålægger erhververen af en  

 landbrugsejendom at indberette ændring i opfyldelsen af bopælspligten.  

 Endvidere vil der blive tale om yderligere krav til den borger, der søger om  

 dispensation fra bopælskravet som følge af, at det ikke har været muligt at  

 udleje  

 ejendommen på markedsvilkår.
De administrative konsekvenser forventes at  

 blive  

 af begrænset omfang.
9. Forholdet til EU-retten Med ændringen af bopælspligten, således at bopælspligten for  

 landbrugsejendomme under 30 ha kan opfyldes af erhververen selv eller en  

 anden  

 person, der benytter ejendommen som helårsbeboelse, vurderes lovforslaget at  

 imødekomme  

 EF-Domstolens  

 dom i sagen C-370/05 (  

 Festersen-dommen  

 ).
Det bemærkes samtidig, at en personlig bopælspligt ved  

 erhvervelse af landbrugsejendomme på 30 ha eller derover opretholdes ved  

 lovforslaget.
Baggrunden er for det første, at  

 EF-Domstolen  

 ikke har forholdt sig til lovligheden af bopælspligten for ejendomme på 30 ha  

 eller derover.
For det andet kan den naturlige sammenhæng, der er nævnt under  

 pkt. 3, mellem personlig bopælspligt og krav om egen drift med henblik på at  

 bevare selvejedriften, som anerkendt af  

 EF-Domstolen,  

 anføres til støtte for, at det er i overensstemmelse med EU-retten for  

 ejendomme på 30 ha eller derover at opretholde bopælspligten.
 10. Hørte myndigheder og organisationer mv.
 Lovforslaget er sendt i høring hos Advokatsamfundet, Arbejdsbevægelsens  

 Erhvervsråd, Danmarks Naturfredningsforening, Dansk Ejendomsmæglerforening,  

 Dansk Gartneri, Dansk Juletræsdyrkerforening, Dansk Kvæg, Dansk Landbrug,  

 Dansk  

 Ornitologisk Forening, Dansk Pelsdyravlerforening, Danske Regioner, Dansk  

 Skovforening, Dansk Vand- og Spildevandsforening, Danske Slagterier, Den  

 Danske  

 Dommerforening, Den Danske Landinspektørforening, Den Danske  

 Skovdyrkerforening, Det  

 Biovidenskabelige  

 Fakultet, Det  

 Danske  

 Fjerkræraad,  

 Hedeselskabet,  

 Det Økologiske Råd, Fagligt Fælles Forbund, Foreningen af Biodynamisk  

 Jordbrug,  

 Foreningen af Hegnssyn, Foreningen af Vandværker i  

 Danmark,  

 Frie  

 Bønder - Levende Land,  

 Friluftsrådet, Kommunernes Landsforening, Kødbranchens  

 Fællesråd,  

 LandboUngdom, Landbrugets  

 Rådgivningscenter,  

 Landbrugsrådet,  

 Landdistrikternes Fællesråd, Landsforeningen af Danske Maskinstationer,  

 Landsforeningen  

 af Danske Mælkeproducenter, Danske Svineproducenter, Lejernes  

 Landsorganisation i Danmark, Mejeriforeningen,  

 Naturrådet,  

 Parcelhusejernes Landsforening, Politimesterforeningen,  

 Realkreditrådet,  

 Sammenslutningen af Danske Småøer, Skovdyrkerforeningen,  

 Økologisk Landsforening  

 og samtlige jordbrugskommissioner.
 Lovforslaget er endvidere offentliggjort på Høringsportalen på  

  

 www.danmark.dk  

  

 og på Direktoratet for  

 FødevareErhvervs  

 hjemmeside på  

  

 www.dffe.dk  

.
11. Skematisk oversigt over konsekvenser af  

 forslaget Positive konsekvenser/  

 -mindreudgifter Negative konsekvenser/-merudgifter Økonomiske konsekvenser for  

 stat,  

 regioner  

 og kommuner Ingen Begrænset øget ressourceforbrug for staten Administrative konsekvenser for  

 stat,  

 regioner  

 og kommuner Ingen Begrænset  

 meradministration  

 for staten Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Evt. indberetningspligt for landmænd med ændret  

 opfyldelse af  

 bopælspligten.Yderligere  

 krav ved dispensation fra bopælskravet.
Miljømæssige konsekvenser Ingen Ingen Administrative konsekvenser for borgerne Ingen Evt. indberetningspligt for borgere med ændret opfyldelse  

 af bopælspligten.
Yderligere krav ved dispensation fra bopælskravet.
Forholdet til EU-retten Lovforslaget har til formål at imødekomme  

 EF-Domstolens  

 dom i sagen C-370/05 (  

 Festersen-dommen  

 ).
Bemærkninger til lovforslagets enkelte bestemmelser Til § 1 Til nr. 1 I § 8, stk. 1, opretholdes kravet om fast bopæl ved erhvervelse  

 af en landbrugsejendom, der skal opfyldes af en erhverver i mindst 8 år.
Ved erhvervelse af en landbrugsejendom på 30 ha eller derover  

 opfyldes bopælspligten som hidtil ved, at erhververen tager fast bopæl på  

 ejendommen.
Kravene om egen drift og uddannelse bevares ligeledes uændrede.
Ved erhvervelse af en landbrugsejendom på under 30 ha foreslås  

 det, at bopælspligten som hidtil skal kunne opfyldes ved, at erhververen  

 tager  

 fast bopæl på ejendommen.
Herudover foreslås det, at  

 erhververens  

 bopælspligt også skal kunne opfyldes ved, at en anden person end erhververen  

 tager fast bopæl på ejendommen.
Disse regler gælder også ved erhvervelse ved  

 arv eller familiehandel efter lovens §§ 14-15.
 Bopælspligten ændres herved fra at være en personlig  

 bopælspligt til at være en upersonlig bopælspligt for landbrugsejendomme  

 under  

 30 ha.
De foreslåede bestemmelser tænkes administreret således, at  

 hvis erhververen opfylder bopælskravet og de øvrige erhvervelsesbetingelser i  

 loven, kan erhvervelsen af ejendommen gennemføres uden tilladelse fra  

 jordbrugskommissionen.
Erhververen skal da udfylde et erklæringsskema om, at  

 erhvervelsen er i overensstemmelse med lovens regler.
Den pågældende skal i den forbindelse angive, hvorledes  

 bopælspligten vil blive opfyldt. Ønsker erhververen ikke selv at tage fast  

 bopæl på ejendommen, men ønskes ejendommen udlejet, skal kopi af den  

 underskrevne  

 lejekontrakt - herunder evt. en underskreven forpagtnings- eller  

 bestyrerkontrakt, der indebærer, at forpagteren eller bestyreren lejer en  

 bolig  

 på ejendommen - vedlægges erklæringsskemaet.
Det vil på sigt blive muligt at  

 indsende oplysninger samt bilag, f.eks. underskrevet lejekontrakt, ved at  

 benytte digital signatur ved indsendelse af skema.
 Ophører lejemålet inden udløbet af det tidsrum på 8 år,  

 hvor bopælspligten skal være opfyldt, skal erhververen indgå en ny aftale om  

 udlejning  

 af ejendommen eller eventuelt selv tage fast bopæl på ejendommen, jf. dog  

 bemærkningerne  

 nedenfor om dispensationsadgangen.
 Meddelelse om, at lejeaftalen er ophørt, og at der er  

 indgået ny aftale, eller at erhververen selv har taget fast bopæl på  

 ejendommen, skal indgives til Ministeriet for Fødevarer, Landbrug og Fiskeri.
På samme måde skal den  

 erhverver,  

 der selv har taget fast bopæl på ejendommen, men som inden udløbet af de 8 år  

 ønsker at fraflytte og i den forbindelse udlejer ejendommen til  

 helårsbeboelse,  

 meddele dette til ministeriet.
Bestemmelsen i stk. 2, 2. pkt., skal sikre, at  

 erhververen ikke benytter en del af beboelsesbygningen til sekundærbolig i  

 den  

 periode, hvor bopælspligten gælder.
Erhververen kan således kun opholde sig  

 på  

 ejendommen, når dette sker i naturlig tilknytning til ejendommens drift.
 De nærmere regler for, hvornår og hvorledes indberetning af  

 den ændrede opfyldelse af bopælspligten skal ske, vil blive fastsat i en  

 bekendtgørelse udstedt med hjemmel i lovforslagets § 8, stk. 3.
I forslaget til § 8, stk. 4, foreslås det, at ministeren  

 kan dispensere fra bopælspligten i stk. 1 og 2, når særlige forhold taler for  

 det.
Medmindre særlige grunde taler imod det, skal det ved dispensationen  

 stilles som betingelse, at erhververen kun opholder sig på ejendommen, når  

 dette sker i naturlig tilknytning til ejendommens drift.
Den foreslåede  

 bestemmelse skal ses i sammenhæng med forslaget om at ophæve den gældende  

 dispensationsbestemmelse i lovens § 17, stk. 2. Denne ændring er systematisk  

 begrundet, og det forudsættes, at der med hjemmel i den foreslåede § 8, stk.  

 4,  

 dispenseres fra bopælspligten i samme udstrækning som hidtil efter den  

 gældende  

 bestemmelse i § 17, stk. 2. Der vil således for disse dispensationers  

 vedkommende  

 ikke skulle knyttes yderligere betingelse om, at erhververen kun kan opholde  

 sig på ejendommen, når dette sker i naturlig tilknytning til ejendommens  

 drift.  

 Ophævelsen af den personlige bopælspligt nødvendiggør, at der i fremtiden i  

 tilfælde, hvor erhververen ikke ønsker at bosætte sig på ejendommen og heller  

 ikke kan udleje den på markedsvilkår, meddeles dispensation.
Baggrunden  

 herfor  

 er, at ejeren ville være forpligtet til selv at flytte ind på ejendommen,  

 hvis  

 den ikke kan lejes ud, og at der således fortsat ville bestå en (subsidiær)  

 personlig bopælspligt for mindre landbrugsejendomme, hvilket på baggrund af  

 Festersen-dommen  

 må antages at være i strid med EU-retten.
Sådanne  

 dispensationer forudsættes givet på vilkår om, at erhververen kun opholder  

 sig  

 på ejendommen, når dette sker i naturlig tilknytning til ejendommens drift.  

 Herved forstås bl.a., at ejeren kan opholde sig og overnatte på ejendommen i  

 perioder, hvor der foretages reparationer og tilsyn af ejendommen,  

 vedligeholdelse af ejendommen, drift af landbrugsjorden og andre gøremål, der  

 er et naturligt led i, at ejeren kan varetage sine driftsmæssige interesser  

 af  

 ejendommen.
Ejeren vil derimod f.eks. ikke kunne opholde sig på ejendommen i  

 det omfang, det alene tjener til varetagelse af ferie- og fritidsformål.
Ordningen påtænkes administreret således, at  

 dispensationsansøgningen skal vedlægges dokumentation for, at ansøgeren inden  

 for en nærmere angiven periode f.eks. via annoncering i dagspressen forgæves  

 har forsøgt at udleje ejendommen til anden side på markedsvilkår, og at det  

 på  

 grundlag heraf må antages, at fortsatte rimelige udlejningsbestræbelser ville  

 være udsigtsløse.
De nærmere krav, der skal stilles til dokumentationen  

 herfor,  

 vil blive fastsat i en bekendtgørelse.
Dispensationen bør i disse tilfælde  

 kun  

 gives for en begrænset periode, således at det med rimelige mellemrum bliver  

 efterprøvet, om det fortsat må anses for umuligt at få ejendommen lejet ud på  

 markedsvilkår.
 De nærmere regler for, hvornår og hvorledes indberetning af  

 den ændrede opfyldelse af bopælspligten skal ske, vil blive fastsat i en  

 bekendtgørelse udstedt med hjemmel i lovforslagets § 8, stk. 4.
 Den foreslåede bestemmelse i § 8 a viderefører den hidtil  

 gældende driftsbopælspligt for så vidt angår ejendomme på 30 ha eller  

 derover.
Til nr. 2 Ændringen er bl.a. en konsekvens af den foreslåede ændring af §  

 8, jf. lovforslagets § 1, nr. 1, hvor det bl.a. foreslås, at hvis  

 erhvervelsen  

 af en landbrugsejendom ikke bringer det samlede areal af  

 erhververens  

 landbrugsejendomme op på 30 ha eller derover, kan bopælspligten opfyldes ved,  

 at en anden person end erhververen tager fast bopæl på ejendommen.
Det  

 foreslås  

 derfor, at afstandsgrænsen på 10 km også kan måles fra den beboelsesbygning,  

 hvor denne anden person, der opfylder bopælspligten for erhververen, har fast  

 bopæl.
Til nr. 3 Det foreslås, at den gældende bestemmelse i § 17, stk. 2,  

 ophæves.
Forslaget skal ses i lyset af, at der med forslagets § 1, nr. 1  

 foreslås en ny dispensationsbestemmelse i lovens § 8, stk. 4. Dette sker af  

 systematiske grunde, og det forudsættes, at den hidtil gældende  

 dispensationspraksis videreføres, nu med hjemmel i den foreslåede bestemmelse  

 i  

 § 8, stk. 4. Der henvises i øvrigt til bemærkningerne hertil, jf. ovenfor.
Til nr. 4 Ændringen er en konsekvens af, at det foreslås, at  

 bopælspligten for ejendomme under 30 ha, nu tillige kan opfyldes af en lejer,  

 jf. lovforslagets § 1, nr. 1. Hvis erhververen ønsker selv at opfylde  

 bopælspligten i en ejendom, der er lejet ud, skal dette lejemål kunne opsiges  

 med 6 måneders varsel med henblik herpå.
Til nr. 5 Ændringen er en konsekvens af, at det foreslås, at den  

 personlige bopælspligt erstattes af en upersonlig, og at der i den  

 forbindelse  

 indføres et krav om, at erhververen, når ejendommen udlejes til anden side,  

 kun  

 må opholde sig på ejendommen, når dette sker i naturlig tilknytning til  

 ejendommens drift. Ændringen er endvidere en konsekvens af, at  

 driftsbopælspligten, der tidligere fremgik af § 8, stk. 2, nu udskilles til  

 en  

 særskilt bestemmelse i § 8 a, hvorefter driftsbopælspligten gælder for  

 ejendomme på 30 ha og derover.
Til § 2 Loven foreslås at  

 træde i kraft den 1. juli 2007. Som en overgangsregel foreslås, at hvis en  

 landbrugsejendom er erhvervet før lovens ikrafttræden, medregnes det tidsrum,  

 hvor bopælspligten har været opfyldt efter de hidtil gældende regler, i  

 opfyldelsen af bopælspligten efter den foreslåede § 8, stk. 1. Hvis en  

 landbrugsejendom  

 under 30 ha f.eks. er erhvervet den 1. juli 2003, hvor der gjaldt en 8-årig  

 personlig  

 bopælspligt, vil erhververen kun skulle opfylde de resterende 4 år og nu kun  

 som en upersonlig bopælspligt.
Erhververen vil således for de resterende 4  

 års  

 vedkommende kunne vælge at opfylde bopælspligten ved at udleje ejendommen som  

 helårsbeboelse til en anden.
Lovændringen indebærer ikke, at gældende  

 dispensationer meddelt efter den hidtil gældende lov bortfalder.
Disse  

 dispensationer vil således fortsat gælde, indtil de efter lovændringens  

 ikrafttræden  

 måtte udløbe, blive tilbagekaldt eller blive ændret.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om  

 landbrugsejendomme, jf. lovbekendtgørelse nr. 60 af 19. januar 2007,  

 foretages følgende ændringer:
 1.  


  

 § 8  


  

 ophæves og i stedet indsættes:
 § 8.  

  

 Kravet om fast bopæl ved erhvervelse af en landbrugsejendom,  

 jf. §§ 12-16, skal opfyldes af en erhverver i mindst 8 år.
»§ 8.  

  

 Pligten til fast bopæl ved erhvervelse af en  

 landbrugsejendom, jf. §§ 12-16, skal opfyldes af en erhverver i mindst 8 år.  

 Pligten skal opfyldes ved, at erhververen tager fast bopæl enten på den  

 pågældende landbrugsejendom eller på en anden landbrugsejendom, som den  

 pågældende eller den pågældendes ægtefælle eller samlever er ejer eller  

 medejer af.
Boligen skal være hovedbopæl i skattemæssig forstand.
 Stk. 3. Den, der har bopælspligt på en landbrugsejendom efter  

 loven, skal have fast og varig bopæl på den pågældende ejendom eller på en  

 anden landbrugsejendom, som den pågældende er ejer eller medejer af.  

 Bopælspligten kan også opfyldes ved at have fast bopæl på en  

 landbrugsejendom, der ejes af den pågældendes ægtefælle eller samlever.  

 Boligen skal desuden tjene som hovedbopæl i skattemæssig forstand.
Stk. 2.  

  

 Hvis det  

 samlede areal af de efter erhvervelsen ejede eller  

 medejede  

 landbrugsejendomme er under 30 ha, kan erhververen endvidere opfylde  

 bopælspligten  

 efter stk. 1 ved, at en anden person end erhververen tager fast bopæl på  

 ejendommen eller en anden landbrugsejendom, som erhververen er ejer eller  

 medejer  

 af.
Erhververen kan i så fald kun opholde sig på ejendommen, når dette sker i  

 naturlig tilknytning til ejendommens drift.
 Stk. 4.  

  

 Ministeren for fødevarer, landbrug og fiskeri kan  

 fastsætte nærmere regler om kravet til fast og varig bopæl samt regler om,  

 hvornår en person kan betragtes som en samlever, jf. stk. 3.
 Stk. 3.  

  

 Ministeren for  

 fødevarer, landbrug og fiskeri kan fastsætte regler om kravet om fast bopæl  

 og om, hvornår en person kan betragtes som samlever.
 Stk. 5.  

  

 Ministeren kan dispensere fra bestemmelsen i stk. 1-3,  

 når særlige forhold taler for det.
Stk. 4.  

  

 Ministeren kan  

 dispensere fra stk. 1 og 2, når særlige forhold taler for det.
Medmindre  

 særlige  

 grunde taler imod det, skal det ved dispensationen stilles som betingelse, at  

 erhververen kun opholder sig på ejendommen, når dette sker i naturlig  

 tilknytning til ejendommens drift.
 Stk. 2.  

  

 Den, der som ejer eller forpagter driver en  

 landbrugsbedrift, hvori der indgår en eller flere landbrugsejendomme, eller  

 som bestyrer varetager driften for ejerens eller forpagterens regning, skal  

 have fast bopæl på en landbrugsejendom inden for bedriften, jf. § 2, stk. 3.
 § 8 a.  

  

 Den, der som ejer eller forpagter driver en landbrugsbedrift, hvor det  

 samlede areal er 30 ha eller derover, skal tage fast bopæl inden for sin  

 eller sin ægtefælles eller samlevers landbrugsbedrift, jf. § 2, stk. 3.
Stk. 2.  

  

 Den, der som  

 bestyrer forestår driften af en landbrugsbedrift, hvor det samlede areal er  

 30 ha eller derover, skal tage fast bopæl inden for  

 ejerens  

 landbrugsbedrift, jf. § 2, stk. 3.« Stk. 3.  

  

 Ministeren for  

 fødevarer, landbrug og fiskeri kan dispensere fra stk. 1 og 2, når særlige  

 forhold taler for det.« Stk.  

 3.  

  

 Er erhververen eller dennes børn under 18 år i forvejen ejer eller medejer  

 af en eller flere landbrugsejendomme, kan den pågældende erhverve adkomst på  

 yderligere en landbrugsejendom i landzone, hvis 1)  

 	  

 erhververen er  

 fyldt 18 år, 2)  

 	  

 erhververen har  

 eller inden 6 måneder efter erhvervelsen opfylder kravet om fast bopæl, jf. §  

 8, 3)  

 	  

 erhververen  

 opfylder kravet i stk. 2, nr. 1, om en jordbrugsuddannelse, hvis det samlede  

 areal af de efter erhvervelsen ejede eller  

 medejede  

 landbrugsejendomme er 30 ha eller derover, 4)  

 	  

 erhververen selv  

 driver ejendommen, hvis det samlede areal af de efter erhvervelsen ejede  

 eller  

 medejede  

 landbrugsejendomme er 30 ha eller  

 derover, 5)  

 	  

 alle de efter  

 erhvervelsen ejede eller  

 medejede  

 landbrugsejendomme  

 ligger inden for en  

 luftlinjeafstand  

 på  

 10 km fra beboelsesbygningen på  

 den ejendom, hvor erhververen bor eller tager fast bopæl, jf. dog stk. 4, 6)  

 	  

 erhververen ikke  

 efter erhvervelsen vil være ejer af et samlet areal på mere end 400 ha, idet  

 arealgrænsen dog ikke gælder, hvis erhververen højst vil blive ejer af 4  

 landbrugsejendomme, jf. stk. 6 og 7, og 7)  

 	  

 reglerne om  

 fortrinsstilling til suppleringsjord, jf. §§ 31-33, er opfyldt, når  

 erhververen efter erhvervelsen vil være ejer eller medejer af et areal på  

 mere end 100 ha.
 2.  


  

 I § 12, stk. 3, nr. 5  

  

 , ændres »hvor  

 ejeren har eller tager fast bopæl« til: »hvor ejeren har eller tager fast  

 bopæl eller på anden måde opfylder bopælspligten jf. § 8«.
 § 17.  

  

 Ministeren for fødevarer, landbrug og fiskeri kan dispensere fra  

 bestemmelserne  

 i §§ 12-16, når særlige forhold taler for det, herunder i de i stk. 2-7  

 nævnte  

 tilfælde.
 3.  

  

 I  

  

 § 17, stk. 1  

  

 , ændres »2-7« til: »2-6«,  

 og  

  

 stk. 2  

  

 ophæves.
 Stk. 3-7 bliver herefter stk. 2-6.
 Stk. 2.  

  

 Ministeren kan dispensere fra bopælskravet i særlige  

 tilfælde, hvor erhververen af hensyn til istandsættelse af boligen eller på  

 grund af uddannelse er midlertidigt forhindret i at opfylde bopælskravet,  

 eller hvor ejendommen i længere tid har været i slægtens eje og ønskes  

 overdraget til en slægtning.
 Stk. 3. Lejemål vedrørende landbrugsejendommes  

 beboelsesbygninger kan uanset bestemmelserne i lejelovgivningen og uanset, om  

 der i lejeforholdet er fastsat længere varsel, opsiges med 6 måneders varsel,  

 når boligen ønskes anvendt til opfyldelse af bopælskravet ved erhvervelse af  

 ejendommen.
 4.  

  

 I  

  

 § 28, stk. 3,  

  

 ændres » når boligen ønskes  

 anvendt til opfyldelse af bopælskravet ved erhvervelse af ejendommen« til:  

 »når  

 en erhverver skal eller vil opfylde bopælspligten ved selv at tage bopæl på  

 ejendommen«.
§ 50.  

  

 Medmindre højere straf er forskyldt efter anden lovgivning, straffes med bøde  

 den, der 1)  

 	  

 overtræder § 6,  

 stk. 1 og 2, § 8, stk. 1-3, § 9, stk.1 og 3, § 10, stk. 1-4, § 11, § 12, stk.  

 1-3, §§ 13-16, § 20 stk. 1-6, § 23, stk. 1-3, § 24, stk. 1 og 2, § 26, stk.1,  

 § 27, stk. 1-3, § 28, stk. 1, § 29, stk. 1, § 40 stk. 1 og 2, eller § 42, 2)  

 	  

 tilsidesætter  

 vilkår knyttet til en tilladelse eller dispensation efter § 7, stk. 2-5, § 8,  

 stk. 4, § 9, stk. 5, § 10, stk. 5, § 17, § 20, stk. 10, § 21, § 23, stk. 4, §  

 24, stk. 5 og 6, § 27, stk. 5, § 28, stk. 2, § 29, stk. 4, eller § 30, stk. 2  

 og 3, eller 3)  

 	  

 undlader at  

 efterkomme påbud efter § 9, stk. 4 og 6, eller § 41.
 5.  

  

 I  

  

 § 50, stk. 1, nr. 1,  

  

 ændres »§ 8, stk.  

 1-3« til: »§ 8, stk. 1 og stk. 2, 2. pkt., 8 a, stk. 1 og 2«.
