Teknisk forskrift  

  

 Miljøverifikation (EMAS) (TF21) I medfør af § 10 og § 16, stk. 3, i lov om erhvervsfremme,  

 jf. lovbekendtgørelse nr. 992 af 8. december 2003, og i tilslutning til  

 bekendtgørelse nr. 1136 af 15. december 2003 om akkreditering af virksomheder  

 til certificering af personer, produkter og systemer, samt til inspektion og  

 til miljøverifikation (EMAS) samt i tilslutning til Europaparlamentets og  

 Rådets forordning (EF) nr. 761/2001 af 19. marts 2001 om organisationers  

 frivillige deltagelse i en fællesskabsordning for miljøledelse og  

 miljørevision  

 (EMAS) fastsættes:
Kapitel 1 Afgrænsning og generelle krav Afgrænsning § 1.  

  

 Denne tekniske forskrift finder anvendelse på virksomheder, dvs. private og  

 offentlige selskaber, institutioner, institutter, organisationer, m.v., der  

 ansøger om eller er akkrediteret til at foretage miljøverifikation af DANAK,  

 Den Danske Akkrediterings- og Metrologifond, herefter DANAK.
Disse  

 virksomheder  

 benævnes herefter miljøverifikatorer.
 Stk. 2.  

  

 Hertil kommer  

 bestemmelser, der retter sig til miljøverifikatorer, der er akkrediteret i  

 udlandet, og som vil foretage miljøverifikation af anlægsområder i Danmark.
Generelle krav § 2.  

  

 For  

 at blive akkrediteret og opretholde akkrediteringen skal miljøverifikatorer  

 opfylde Europaparlamentets og Rådets forordning (EF) nr. 761/2001 af 19.  

 marts  

 2001 om organisationers frivillige deltagelse i en fællesskabsordning for  

 miljøledelse og miljørevision (EMAS), med fortolkning af krav til kompetence  

 som anført i DANAKs Retningslinie RL 13.
 § 3.  

  

 En  

 akkrediteret miljøverifikator må kun erklære at være akkrediteret til de  

 aktiviteter, der er dækket af akkrediteringsområdet.
 § 4.  

  

 En  

 miljøverifikator må ikke bruge akkrediteringen på en sådan måde, at det  

 bringer  

 DANAK i miskredit, eller udtale sig misvisende og ukorrekt om  

 akkrediteringen.
 Stk. 2.  

  

 Akkrediteringen  

 må ikke anvendes på en sådan måde, at det kan opfattes, som om DANAK har  

 verificeret miljøredegørelsen.
 Stk. 3.  

  

 Miljøverifikatoren skal sikre, at akkrediteringsdokumentet, DANAK-logo og  

 DANAK-rapporter m.v. eller dele deraf ikke anvendes på en misvisende måde.
 § 5.  

  

 En  

 akkrediteret miljøverifikator er forpligtet til efter meddelelse fra DANAK og  

 inden for en af DANAK fastsat frist at foretage ændringer i de forhold, der  

 ligger til grund for akkrediteringen som følge af ændringer af  

 akkrediteringskriterierne.
 § 6.  

  

 Miljøverifikatoren skal løbende fremsende materiale til ajourføring af det  

 dokumentationsmateriale for miljøverifikatorens forhold, som DANAK har  

 modtaget  

 som grundlag for akkrediteringen.
 Stk. 2.  

  

 Ved ændringer i  

 det i stk. 1 nævnte materiale, der kan have betydning for akkrediteringens  

 opretholdelse, skal miljøverifikatoren henlede DANAK's opmærksomhed herpå.
 Stk. 3.  

  

 Ved anvendelse  

 af et elektronisk dokumentationssystem skal DANAK have adgang til dette i en  

 udgave med tilsvarende funktionalitet, som den der anvendes af den  

 akkrediterede miljøverifikator.
 § 7.  

  

 Miljøverifikatorens ledelse skal være kompetent til at fastlægge og bedømme  

 den  

 faglige kompetence, der kræves for at gennemføre verifikation inden for hver  

 af  

 de erhvervssektorer, akkrediteringsområdet omfatter.
 Stk. 2.  

  

 Ledelsen skal  

 være fagligt kompetent til at vurdere, om miljøverifikatoren råder over  

 faglige  

 ressourcer, der er tilstrækkelige til at udføre en konkret opgave, omfattet  

 af  

 akkrediteringsområdet, og skal kunne sammensætte det til opgaven nødvendige  

 bedømmelseshold.
 Stk. 3.  

  

 Den  

 akkrediterede miljøverifikator må ikke påtage sig en opgave, hvortil  

 miljøverifikatoren ikke har den fornødne faglige kompetence.
 Stk. 4.  

  

 Procedurerne for  

 tilbudsgivning og kontraktgennemgang skal omfatte analyse af den konkrete  

 opgaves faglige kompleksitet og faglige niveau, af kapabilitet for opgavens  

 opfyldelse og for sammensætning af bedømmelseshold, anvendelse af eksperter  

 og  

 for særlig instruktion af bedømmelsesholdet.
 Stk. 5.  

  

 Det skal  

 dokumenteres, at den faglige kompetence vedligeholdes og ajourføres med  

 udviklingen inden for området.
 Stk. 6.  

  

 Miljøverifikatoren skal opretholde og løbende ajourføre dokumentation over  

 bedømmelsespersonalets kvalifikationer, uddannelse og erfaring, herunder  

 hvilke  

 verifikationer og eventuelle certificeringer, de enkelte medarbejdere har  

 deltaget i.
Dokumentstyring § 8.  

  

 Hvor en miljøverifikator anvender et kvalitetsstyringssystem, som dækker  

 flere  

 aktiviteter, skal det tydeligt fremgå (af oversigt eller lignende), hvilke  

 dele  

 af systemet der er gældende for miljøverifikation.
 § 9.  

  

 Udgåede dele af metoder og procedurer for miljøverifikation (papir- eller  

 elektronisk form) skal opbevares i mindst 5 år.
 § 10.  

  

 For metoder og procedurer, der foreligger i elektronisk form, skal det  

 sikres,  

 at kun de, der har autoritet til at godkende de enkelte dele af systemet, har  

 adgang til at ændre disse.
§ 11.  

  

 Ved ændringer i metoder og procedurer skal det tydeligt fremgå af f.eks. en  

 meddelelse eller markering i teksten, hvad der er ændret.
Brugere af systemet  

 skal desuden orienteres om, at der er foretaget ændringer.
Kapitel 2 Miljøredegørelse og verifikationsrapport § 12.  

  

 Attestation af miljøredegørelsen foretages på miljøverifikatorens  

 attestationsdokument for vedføjelse til miljøredegørelsen.
Stk. 2.  

  

 Attestationsdokumentet skal forsynes med miljøverifikatorens navn, adresse,  

 evt. logo, samt DANAK-logo med registreringsnummer, jf.
Teknisk Forskrift TF  

 1.
 Stk. 3.  

  

 Attestationsdokumentet  

 skal enten vedføjes miljøredegørelsens originaludgave, således at disse ikke  

 kan adskilles, uden at det kan ses, eller have en så entydig identifikation  

 af  

 den originale udgave af miljøredegørelsen, at attestationsdokumentet ikke kan  

 misbruges som attestation for en anden udgave af miljøredegørelsen.
 § 13.  

  

 Attestationsdokumentet skal anføre, hvilket sprog attestationen af  

 miljøredegørelsen gælder for.
 Stk. 2.  

  

 Attestationsdokumentet skal indeholde en note om, at miljøverifikatorens  

 attestation ikke gælder oversættelse af miljøredegørelsen til andre sprog  

 eller  

 mangfoldiggørelse af originaludgaven.
 § 14.  

  

 Miljøverifikatorens rapport til virksomheden skal identificere den  

 dokumentation, besøgt anlægsområde og samtaler med medarbejdere, som  

 miljøverifikationen har omfattet.
Kapitel 3 Tilsyn med miljøverifikatorer § 15.  

  

 En  

 akkrediteret miljøverifikator skal muliggøre, at DANAK ved overvågning af  

 miljøverifikation får adgang til den dokumentation, miljøverifikatoren skal  

 gennemgå, inden anlægsområdet besøges.
Dokumentationen skal være DANAK i  

 hænde  

 senest 14 dage, før anlægsområdet besøges.
Kapitel 4 Miljøverifikatorer akkrediteret i udlandet § 16.  

  

 En  

 udenlandsk miljøverifikator skal mindst 30 dage før miljøverifikation på en  

 virksomhed i Danmark informere DANAK om:
-  

 	  

    

 virksomhedens navn og  

 adresse, -  

 	  

    

 anlægsområdets  

 adresse, -  

 	  

    

 dato og plan for  

 besøg, -  

 	  

    

 omfang af  

 miljøverifikationen, og desuden fremsende:
-  

 	  

    

 kopi af det originale  

 akkrediteringsdokument, -  

 	  

    

 beskrivelse af,  

 hvorledes krav om kompetence inden for dansk miljølovgivning og  

 miljøretningslinjer m.v. imødekommes.
 Stk. 2.  

  

 DANAK giver  

 miljøverifikatoren meddelelse om omfanget af DANAKs tilsyn med  

 gennemførelsen  

 af miljøverifikationen, herunder om det vil omfatte overvågning af  

 miljøverifikationen på virksomheden.
Kapitel 5 Ikrafttræden § 17.  

  

 Forskriften træder i kraft den 24. marts 2004.
 Stk. 2.  

  

 Teknisk  

 Forskrift TF 20 af 25. august 1997 Faglig kompetence,  

 miljøcertificering og  

 miljøverifikation og Teknisk Forskrift TF 21 af 25. august 1997  

 Miljøverifikatorer  

 ophæves.
