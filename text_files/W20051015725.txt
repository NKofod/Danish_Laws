Klage  

 over tvangsbehandling med et andet præparat end det, der var motiveret for Sundhedsvæsenets Patientklagenævn ændrede afgørelsen  

 fra Det Psykiatriske Patientklagenævn vedrørende tvangsmedicineringen af  

 patienten.
 Sundhedsvæsenets Patientklagenævn fandt efter en samlet  

 vurdering, at patienten var sindssyg, og at det ville være uforsvarligt ikke  

 at  

 tvangsbehandle ham, da udsigten til hans helbredelse eller en betydelig og  

 afgørende bedring i tilstanden ellers ville blive væsentligt forringet.  

 Nævnet  

 lagde herved vægt på, at patienten befandt sig i en psykotisk tilstand,  

 præget  

 af især vrangforestillinger af forfølgelseskarakter.
 Sundhedsvæsenets Patientklagenævn fandt dog, at  

 tvangsbehandlingen ikke opfyldte kravet om mindst indgribende foranstaltning.
 Af journalen den 10. maj 2004 fremgik det således, at  

 patienten blev tilbudt tablet Cisordinol.
Af tvangsprotokollen den 17. maj 2004 fremgår det, at  

 der blev truffet beslutning om tvangsbehandling med  

 tablet/smeltetablet/mixtur  

 Risperdal 2 mg dagligt stigende til max 8 mg afhængig af tilsigtet eventuelt  

 utilsigtet effekt alternativt injektion med Zyprexa 10 mg.
Max 20 mg dagligt.
 Der blev således truffet beslutning om tvangsbehandling  

 med et andet præparat, nemlig Zyprexa, hvorimod patienten blot en dag, nemlig  

 den 10. maj 2004 blev motiveret for behandling med Cisordinol.
 Det er Sundhedsvæsenets Patientklagenævns opfattelse,  

 at motivationstiden i forbindelse med tvangsbehandling regnes fra det  

 tidspunkt,  

 hvor patienten er blevet gjort bekendt med, at lægerne anbefaler et konkret  

 behandlingstilbud, og at motivationen for en konkret behandling endvidere  

 skal  

 foretages løbende.
 Ved et konkret behandlingstilbud kan patienten således  

 forholde sig til eksempelvis, hvilket præparat og hvilken dosis, som vil  

 finde  

 anvendelse ved en eventuel beslutning om tvangsbehandling.
 I det patienten ikke var blevet motiveret for et  

 konkret behandlingstilbud fandt Sundhedsvæsenets Patientklagenævnet, at  

 beslutningen om tvangsbehandlingen ikke opfyldt kravet om mindst indgribende  

 foranstaltninger.
 Sundhedsvæsenets Patientklagenævnet ændrede på denne  

 baggrund den afgørelse, der var blevet truffetaf det Psykiatriske  

 Patientklagenævnet.
