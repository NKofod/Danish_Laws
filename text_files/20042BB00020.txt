Fremsat den 15. marts 2005 af Per Clausen (EL),  

 Jørgen Arbo‑Bæhr (EL), Line Barfod (EL),  

 Rune Lund (EL),  

 Pernille Rosenkrantz‑Theil (EL) og Frank&nbsp  

 ;Aaen (EL) Forslag til folketingsbeslutning om  

 sprøjtefrie beskyttelseszoner omkring almene vandforsyningsanlæg Folketinget opfordrer regeringen til inden udgangen af dette  

 folketingsår at fremsætte lovforslag om beskyttelseszoner omkring alle  

 vandboringer, der tilhører almene vandforsyninger.
Inden for denne  

 beskyttelseszone må der ikke anvendes pesticider.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 84 fra folketingsåret 2004-05, 1. samling (se Folketingstidende  

 2004-05,  

 1. samling, tillæg A side 4184 og 4186). Dette beslutningsforslag var en  

 delvis  

 genfremsættelse af beslutningsforslag nr.
B 131 fra folketingsåret 2002-03  

 (se  

 Folketingstidende 2002-03, forhandlingerne side 9094 og tillæg A side 6338 og  

 6344) og beslutningsforslag nr.
B 69 fra folketingsåret 2003-04 (se  

 Folketingstidende 2003-04, forhandlingerne side 4706 og tillæg A side 2987 og  

 2994) om forbud mod anvendelse af pesticider inden for en beskyttelseszone  

 omkring alle almene vandforsyningsanlæg.
Vandboringer er særlig sårbare over for nedsivning af  

 sprøjtemidler fra marken rundt om boringen.
Driften af marken lige over et  

 grundvandsmagasin er mest afgørende for kvaliteten af vandet i magasinet.
 Selv om vandrette vandstrømninger i diverse sprækker kan gøre  

 det svært at afgøre, hvor på jordoverfladen en forurening i grundvandet  

 kommer  

 fra, så er det trods alt den lodrette tyngdekraft, der bringer vandet ned, og  

 derfor er arealet lige over vandreservoiret det allervigtigste, når det  

 gælder  

 beskyttelse mod pesticider, der potentielt kan sive ned.
Der er i dag en  

 10 m  

 fysisk sikringszone rundt om vandboringerne, hvor der ikke må anvendes eller  

 forefindes sprøjtemidler eller gødning.
Dette er imidlertid ikke nok.
Der opereres allerede i dag med en kildepladszone på  

 300 m  

 i radius, som kan angives i regionplanens  

 kortmateriale, inden for hvilken amterne kan nedlægge forbud mod forhold, som  

 kræver tilladelse efter miljøbeskyttelseslovens § 19. Kildepladszonen er  

 bl.a.  

 begrundet i den korte afstand og transporttid til indvindingsboringerne, der  

 medfører muligheder for at udføre eventuelle afværgeforanstaltninger.
Derfor  

 bør kildepladszonen også gennem regionplanlægningen så vidt muligt friholdes  

 for aktiviteter, der kan indebære en risiko for grundvandet.  

 I det omfang vandreservoiret til en  

 vandboring er kendt og beskrevet, bør forbuddet mod anvendelse af pesticider  

 omfatte hele det område, hvorfra der fra overfladen siver vand til  

 reservoiret.  

 I rapporten »Notat fra  

 arbejdsgruppe til vurdering af større sprøjtefrie zoner omkring  

 vandindvindingsboringer« fra december 2003, jf. alm. del  bilag 460  

 (folketingsåret  

 2003-04), redegøres der for, at 300-meter-zoner omkring vandboringer ikke i  

 alle tilfælde vil være tilstrækkelige til at beskytte indvindingsområdet mod  

 pesticidforurening.
Derfor skal der foretages en konkret vurdering for de  

 enkelte vandforsyningsanlæg med henblik på at definere det yderligere område,  

 der skal omfattes af forbud mod anvendelse af pesticider.
I de økonomiske vismænds rapport offentliggjort den 1. december  

 2004 konkluderes det, at sprøjtefrie zoner omkring vandboringer også rent  

 økonomisk  

 er en god idé, og at alene økonomiske argumenter er en tilstrækkelig  

 begrundelse for at indføre sprøjtefrie randzoner.
Man kan være meget uenig i  

 de  

 økonomiske vismænds måde at prissætte biodiversitet og værdien af rent  

 grundvand  

 på.  

 Enhedslisten er bestemt ikke enig i,  

 at biodiversitet og rent grundvand er noget, der skal begrundes økonomisk.  

 Både biodiversitet og rent grundvand hører  

 til de kritiske naturværdier, der under alle omstændigheder skal bevares,  

 forbedres og beskyttes, uanset om økonomiske kalkyler er positive eller  

 negative.
Vi er opmærksomme på, at der er partier, der er gået imod vores  

 tidligere beslutningsforslag af frygt for omkostningerne, men nu fjerner de  

 økonomiske vismænds beregninger denne frygt.
Deres beregninger er derfor en  

 væsentlig årsag til, at Enhedslisten nu forventer, at alle Folketingets  

 partier  

 kan støtte beslutningsforslaget.
 Etablering af sprøjtefrie zoner omkring vandindvindingsanlæg vil  

 ifølge ovennævnte notat til miljøministeren omfatte lidt over 1.000  

 km2  

 eller omkring 2 pct. af  

 landets areal og formodentlig lidt over 1,5 pct. af landbrugsarealet.
 Enhedslisten mener ikke, at retten til at forurene er omfattet  

 af ejendomsretten, og derfor skal der ikke ydes erstatning for tabet af  

 retten  

 til at sprøjte med pesticider på et areal.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sprøjtefrie beskyttelseszoner omkring almene  

 vandforsyningsanlæg.
(Beslutningsforslag nr.
B 20).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
