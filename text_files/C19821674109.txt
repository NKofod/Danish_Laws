(Til alle amtsråd, kommunalbestyrelser,  

 skolekommissioner, ungdomsskolenævn, ungdomsskoler og  

 kommunale beskæftigelsesudvalg.) I.
Den 4. juni 1980 vedtog folketinget en beslutning om  

 ungdomsuddannelserne.
 I folketingsbeslutningens punkt 3 anføres:
 »Der bør udøves en aktiv indsats over for de unge, der ikke  

 umiddelbart er motiveret for at modtage en fortsat uddannelse efter  

 grundskolen, eller som ikke gennemfører grundskolen.
 Indsatsen bør blandt andet ske ved etablering af kortvarige kurser, der  

 dels kan motivere eleverne til at gå ind i en af de eksisterende  

 ungdomsuddannelser, dels kan give dem forbedrede muligheder på  

 arbejdsmarkedet.
 Endvidere bør der etableres korterevarende uddannelsesforløb inden for  

 erhvervsuddannelserne.
II.
Disse korterevarende uddannelsesforløb inden for erhvervsuddannelserne  

 vil sammen med de øvrige uddannelsestilbud, der er nævnt i  

 folketingsbeslutningen, indsnævre den gruppe unge, der ikke gennemgår en  

 kompetencegivende uddannelse.
 Tilbuddene vil dog være utilstrækkelige til at inddrage alle unge i  

 fortsat uddannelse, og der bør derfor gives undervisningstilbud, der dels  

 motiverer til at gå ind i eksisterende uddannelser og dels giver forbedrede  

 muligheder på arbejdsmarkedet.
III.
Den kommunale ungdomsskoles formål er:
 »at give unge mellem 14 og 18 år en undervisning, som fæstner og  

 uddyber deres kundskaber, giver dem forståelse af og dygtiggør dem til  

 samfundslivet, og bidrager til at give deres tilværelse forøget  

 indhold«.
 I overensstemmelse hermed er der inden for den kommunale ungdomsskoles  

 rammer mulighed for følgende initiativer over for den nævnte gruppe af unge:
A.
Heltidsundervisning.
B.
Supplerende undervisning af elever under erhvervsmæssig uddannelse  

 eller beskæftigelse.
C.
Erhvervsmæssige introduktionskurser.
D.
Uddannelsesaktiviteter for unge arbejdsløse.
E.
Vejledning.
A.
Heltidsundervisning.
 Efter folkeskolelovens § 33, stk. 3, kan undervisningspligten efter det 7.  

 klassetrin opfyldes ved heltidsundervisning i ungdomsskolen.
Eleverne kan forblive i heltidsundervisningen efter undervisningspligtens  

 ophør i et »10.« eller »11.« skoleår.
Fra ungdomsskolens  

 side forsøges eleverne fastholdt, indtil de kan udskrives til fortsat  

 uddannelse eller varigt erhvervsarbejde.
 Efter afsluttende 9. eller 10. skoleår i folkeskolen kan eleverne  

 ligeledes deltage i ungdomsskolens heltidsundervisning.
 Der henvises til undervisningsministeriets cirkulære af 1. maj 1979  

 vedrørende heltidsundervisning i ungdomsskolen.
B.
Supplerende undervisning af elever under erhvervsmæssig  uddannelse  

 eller beskæftigelse.
 Efter folkeskolelovens § 33, stk. 4, kan en elev efter syv års  

 undervisning få skolenævnets tilladelse til helt eller delvis at opfylde  

 undervisningspligten ved at deltage i erhvervsmæssig uddannelse eller  

 beskæftigelse, når særlige grunde taler for, at det er til elevens bedste.  

 Tilladelsen kan gøres betinget af, at eleven deltager i supplerende  

 undervisning i ungdomsskolen.
 Ungdomsskolens supplerende undervisning kan være dele af den under A.  

 nævnte heltidsundervisning, eller perioder med f.eks. erhvervsmæssige  

 introduktionskurser, jfr. punkt C.
 Hvis en kommune har etableret heltidsundervisning, bør der ved  

 vejledningen af elev og forældre henvises hertil, inden eventuel tilladelse i  

 henhold til § 33, stk. 4, gives.
C.
Erhvervsmæssige introduktionskurser .
 I flere ungdomsskoler er der etableret særlige erhvervsmæssige  

 introduktionskurser i samarbejde mellem folkeskolen, specialarbejderskolerne,  

 faglige skoler og private virksomheder.
 Formålet med disse kurser er at motivere eleverne for relevant uddannelse  

 og fortsat undervisning.
De erhvervsmæssige introduktionskurser kan betragtes som en naturlig  

 ungdomsskoleopgave.
Undervisningen bør i det omfang, der lokalt er behov og  

 mulighed herfor, iværksættes efter følgende retningslinier:
 1. Kursernes opbygning.
 Kurserne bør ud fra de stedlige forhold tilrettelægges i et samlet tidsrum  

 med en varighed fra 2 - 5 uger.
 2. Kursernes indhold.
 Udgangspunktet bør tages i det lokale erhvervslivs beskæftigelses- og  

 uddannelsesmuligheder.
 Undervisningen kan sammenfattes af:
 a. praktiske elementer.
b.
Fagteoretiske elementer, der er motiveret af den praktiske  

 undervisning.
c.
Ungdomsorienterende emner indeholdende tværgående erhvervs- og  

 brancheorientering.
 Hjemmene og de stedlige vejledningsmuligheder bør inddrages i det omfang,  

 det er muligt.
 3. Undervisningssteder.
 Undervisningen tilrettelægges i samarbejde med lokale  

 uddannelsesinstitutioner, lokale private virksomheder eller i egne lokaler.
 4. Lærerne.
 Lærerne ved den praktiske og fagteoretiske del af undervisningen bør have  

 en introduktion om de særlige pædagogiske opgaver, der er forbundet med denne  

 undervisning.
For så vidt angår de ungdomsorienterende emner kan peges på lærere, der i  

 øvrigt benyttes inden for ungdomsskolen.
Disse lærere bør have kendskab til  

 elevgruppen samt uddannelses- og beskæftigelsesmuligheder i det lokale  

 erhvervsliv.
 5. Administration.
 Undervisningen etableres i henhold til lov om fritidsundervisning m.v. i  

 ungdomsskolens regie, eventuelt i et tværkommunalt samarbejde, og med den  

 stedlige ungdomsskoleinspektør som ansvarlig leder.
D.
Uddannelsesaktiviteter for unge arbejdsløse .
 Lov om ekstraordinære beskæftigelsesfremmende foranstaltninger i kommuner  

 og amtskommuner samt undervisningsministeriets cirkulære af 1. oktober 1980  

 om uddannelsesmæssige foranstaltninger mod ungdomsarbejdsløsheden i kommuner  

 og amtskommuner har skabt mulighed for, at den kommunale ungdomsskole kan  

 indgå i de kommunale foranstaltninger mod ungdomsarbejdsløshed for unge op  

 til 25 år.
 Ungdomsskolen kan tilbyde uddannelsesmæssige aktiviteter, der styrker den  

 unges personlige habilitet, hvori indgår begreber som selvtillid, identitet,  

 medansvarlighed for sig selv, for sine nærmeste og for samfundet.
 Det kan være:
 a. »Brobygningskurser », der bygger bro mellem det, den unge kan  

 formelt og reelt, og det den unge skal kunne formelt og reelt, for at indgå i  

 en fortsat uddannelse eller få varigt arbejde.
b.
Støttende og supplerende undervisning for unge, der er begyndt en  

 fortsat uddannelse, men med risiko for »drop-out«, fordi de  

 uddannelsesmæssigt er svagt funderede.
 c. »Jobsøgningskurser », der har til formål dels at udstyre de  

 unge med konkrete færdigheder i at søge ledige jobs dels at gøre de unge  

 bevidste på egen situation og erkendelse af egne muligheder.
 d. »jobtræning », som har til formål at motivere til varigt  

 arbejde og give evne til at fastholde et arbejdsforhold.
 e. »Kombinerede undervisnings- og produktionsprogrammer », jfr.  

 undervisningsministeriets cirkulære af 1. oktober 1980, punkt 5.
 f. »Kontakt- og informationsordninger » i ungdomsskolen eller i  

 tilknytning til ungdomsskolen, som sikrer, at man får kontakt med unge ledige  

 og kan motivere dem til at indgå i uddannelses- og beskæftigelsesmæssige  

 aktiviteter.
 Der kan i tilknytning hertil, som ved anden ungdomsskoleundervisning,  

 tilbydes fritidsvirksomhed.
 Udformningen af ungdomsskolens tilbud på dette område bør finde sted i  

 nært samarbejde med arbejdsformidlingen, arbejdsmarkedets lokale  

 organisationer, de sociale myndigheder og eventuelle beskæftigelsesudvalg.
 Der er mulighed for tværkommunalt samarbejde, jfr. arbejdsdirektoratets  

 cirkulære nr. 65 af 1. april 1980 om beskæftigelsesudvalg.
E.
Vejledning .
 For at lette overgangen mellem skole og fortsat uddannelse har  

 skolevejlederne til opgave at yde elever og lærere bistand.
 Opmærksomheden henledes på den udvidede skolevejledning, der er indført i  

 en række kommuner, kuratorordninger og de kontakt- og informationsordninger,  

 der kan oprettes i henhold til punkt 4 i det under punkt D nævnte cirkulære.
IV.
Det henstilles til de kommunale myndigheder at overveje, hvorledes den  

 kommunale ungdomsskole kan inddrages i opfølgning af folketingsbeslutningen  

 om ungdomsuddannelserne.
 Af den kommunale ungdomsskoleplan skal det fremgå, hvorvidt kommunen agter  

 at iværksætte foranstaltninger i overensstemmelse med dette cirkulære.
 Direktoratet for folkeskolen, folkeoplysning, seminarier m.v. vil følge  

 denne henstilling op gennem erfaringsudveksling omkring de nævnte  

 aktiviteter.
UNDERVISNINGSMINISTERIET Direktoratet for folkeskolen, folkeoplysning, seminarier m.v., den 5.  

 marts 1982.
Ninna Wurtzen fg.
