Skriftlig fremsættelse  

 (27. oktober 2004) Økonomi- og  

 erhvervsminister  

  

 (Bendt Bendtsen) :
 Herved tillader jeg mig for  

 Folketinget at fremsætte:
 Forslag til lov om ændring af sømandsloven og lov om skibes besætning  

 (Justering af reglerne om tidsbegrænset ansættelse for søfarende samt  

 tilpasning af nationalitetskrav til førere af handelsskibe og fiskeskibe).
(Lovforslag nr.
L 65).
Hensigten med forslaget er at  

 justere sømandslovens regler om tidsbegrænsede ansættelser.
Denne del af  

 forslaget er en opfølgning på et EU-direktiv om tidsbegrænsede  

 ansættelsesforhold samt ændringer, der er gennemført i funktionærloven og ved  

 lov om tidsbegrænsede ansættelser.
EU direktivet har til formål at modvirke,  

 at  

 midlertidigt ansatte diskrimineres i forhold til fastansatte.
De nye regler  

 sikrer navnlig midlertidigt ansatte i situationer, hvor ansættelsen  

 forlænges,  

 eller den pågældende ansættes på ny i endnu en midlertidig ansættelse,  

 hvorved  

 den pågældende afskæres fra rettigheder, som fastansatte har.
Der indføres  

 endvidere nye regler om opsigelsesvarsel for midlertidigt ansatte  

 skibsofficerer, ligesom den hidtidige adgang til at afskedige disse ved  

 sygdom  

 ophæves.
 Derudover skaber forslaget  

 hjemmel til, at der kan fastsættes regler, som undtager fra besætningslovens  

 krav om, at førere af danske skibe skal have dansk indfødsret, for personer,  

 som er omfattet af EU- og EØS reglerne om etableringsret, arbejdskraftens fri  

 bevægelighed samt retten til fri udveksling af tjenesteydelser.  

 Derved skabes mulighed for, at dansk ret kan bringes i overensstemmelse  

 med to nyligt afsagte domme fra EF-Domstolen.
 Dommene fastslår, at  

 medlemsstater kun kan opretholde et statsborgerskabskrav for skibsførere,  

 hvis  

 de myndighedsbeføjelser, der er tillagt de pågældende, faktisk udøves  

 regelmæssigt  

 og ikke kun udgør en begrænset del af det daglige arbejde om bord.
 Jeg henviser i øvrigt til de  

 bemærkninger, der ledsager lovforslaget, og anbefaler det til Tingets  

 velvillige behandling.
