I henhold til § 45, stk. 2, i lov om tjenestemænd i staten, folkeskolen og  

 folkekirken har kirkeministeriet den 18. april 1985 indgået aftale med Den  

 Danske Præsteforening om befordringsgodtgørelse til sognepræster.
I henhold  

 til denne aftale, der ophæver aftale af 28. februar 1974 om  

 befordringsgodtgørelse til folkekirkens præster med ændringer (senest af 18.  

 august 1983) fastsættes følgende:
 Godtgørelse for benyttelse af eget befordringsmiddel.
Ministeriet bemyndiger sognepræster, der ønsker det, til at benytte eget  

 befordringsmiddel til tjenstlig befordring i pastoratet og under tjeneste  

 iøvrigt.
Under tjenesterejser over længere afstande skal dog benyttes  

 offentlige befordringsmidler, såfremt rejsetiden ikke derved forlænges  

 væsentligt.
 Godtgørelse ydes efter reglerne i finanasministerens aftale af 23. marts  

 1983 med tjenestemændenes centralorganisationer om godtgørelse for benyttelse  

 af eget befordringsmiddel på tjenesterejser (bilag 1).
 Godtgørelsen beregnes på grundlag af månedsopgørelser, der udarbejdes af  

 sognepræsten.
Opgørelsen skal indeholde oplysning om alle tjenstlige kørslers dato og  

 mål (navnet på kirken, plejehjemmet, sygehuset m.v. - ved husbesøg fornøden  

 adresseangivelse af hensyn til afstandskontrol) samt angivelse af rejsens  

 formål (gudstjeneste, kirkelig handling, husbesøg osv.) og kørt  

 kilo-meterantal.
De af kirkeministeriet udarbejdet opgørelsesblanketter  

 anvendes.
På bagsiden af disse er anført indsendelsesvejledning og  

 anvisningsfrister.
 Opgørelserne, der skal omfatte såvel sognepræstens befording i pastoratet  

 som kørsel i forbindelse med rådighedsordningen samt anden tjenstlig kørsel,  

 attesteres af provsten og videresendes til stiftøvrigheden.
 Opmærksomheden henledes på, at en sognepræst, der har bopæl uden for sit  

 pastorat, ikke er berettiget til godtgørelse for kørsel fra hjemmet til  

 pastoratet.
 Fast befordringsgodtgørelse.
Til sognepræster, der ikke benytter eget befordringsmiddel til tjenstlig  

 kørsel, ydes en fast befordringsgodtgørelse.
Denne fastsættes efter  

 tabellerne i bilag 2-4 og reguleres af stiftsøvrigheden hvert års 1. januar  

 på grundlag af registerfolketallene den forudgående 1. januar.
I pastorater  

 med flere præster fastsættes godtgørelserne for hver af disse præster på  

 grundlag af folketallet i pastoratet divideret med antallet af præster. (Er  

 en af disse en deltidsbeskæftiget hjælpepræst medregnes den pågældende med en  

 til kvoten svarende brøkdel). Har præsterne delt pastoratet imellem sig ved  

 distriktsdeling, fastsættes godtgørelserne for hver præst efter folketal og  

 areal i præstens distrikt.
 For rådighedskørsel uden for pastoratet omfattende:
 Godkendt turnustjeneste på sygehus, plejehjem m.v.
 Vikartjeneste for anden præst.
 Pålagt bistandstjeneste i andet pastorat ydes særskilt godtgørelse efter  

 regning.
 Ved forrettelse af begravelseshandlinger i anden kommune for medlemmer af  

 præstens sognemenighed ydes ligeledes særskilt befordringsgodtgørelse.
 Midlertidige hjælpepræster.
 Cirkulærets regler om godtgørelse for benyttelse af eget befordringsmiddel  

 til tjenstlig befordring finder tilsvarende anvendelse på hjælpepræster, jfr.  

 hjælpepræsteoverenskomstens § 16 - hvadenten hjælpepræsten er heltids- eller  

 deltidsbeskæftiget.
Derimod finder reglerne om fast befordringsgodtgørelse kun anvendelse på  

 heltidsbeskæftigede hjælpepræster.
Såfremt en deltidsbeskæftiget hjælpepræst  

 ikke benytter eget befordringsmiddel til tjenstlig befordring, må derfor  

 anmodning indsendes hertil om fastsættelse (eller nyfastsættelse) af  

 befordringsgodtgørelse.
 Administration og ikrafttræden.
Stiftsøvrighederne bedes snarest fra præsterne indhente oplysning om,  

 hvorvidt eget befordringsmiddel ønskes anvendt til tjenstlig kørsel.
I  

 benægtende fald bedes stiftsøvrighederne nyfastsætte den faste  

 befordringsgodtgørelse efter de foran omtalte regler.
Nyfastsættelsen sker  

 med virkning fra den 1. juli 1985. Medfører nyfastsættelsen en nedsættelse af  

 godtgørelsen, gives der denne virkning fra den 1. oktober 1985. For  

 hjælpepræster gennemføres nedsættelsen dog med det i ansættelsesforholdet  

 gældende opsigelsesvarsel, jfr. overenskomstens § 21.
 Varsel gives ikke ved de senere årsreguleringer.
 Stiftsøvrigheden bedes foranledige, at udbetaling af den hidtidige faste  

 befordringsgodtgørelse til sognepræster, der ønsker at benytte eget  

 befordringsmiddel til tjenstlig kørsel, standses fra udgangen af juni 1985.
 En sognepræst, der på et senere tidspunkt ønsker at overgå fra den ene til  

 den anden godtgørelsesmåde, er berettiget hertil fra udgangen af den efter  

 begæringens fremsættelse følgende måned.
 Om nyfastsættelse af faste godtgørelser og om bortfald af faste  

 godtgørelser udbeder ministeriet sig indberetning.
 Aftalen omfatter præster, der har ønsket at bevare stillingsbetegnelsen  

 kapellan, og provster i deres egenskab af sognepræster.
 Udgifter i henhold til aftalen afholdes af fællesfonden.
 Færøerne.
På grund af de særlige geografiske forhold på Færøerne finder aftalen ikke  

 anvendelse på de på Færøerne ansatte præster, der derfor fortsat oppebærer  

 befordringsgodtgørelse efter hidtidige regler.
Der skal ikke på nuværende  

 tidspunkt foretages regulering af de fastsatte godtgørelser.
 Cirkulæret bedes omdelt til provster og præster.
Kirkeministeriet, den 1.maj 1985 P.M.V.
M.
Topp /K.
Bagger Bilag 1 Aftale I henhold til § 45, stk. 1, i lov om tjenestemænd i staten, folkeskolen og  

 folkekirken aftales følgende:
 § 1. Benyttelse af eget befordringsmiddel på tjenesterejser kan kun finde  

 sted, såfremt der foreligger forudgående godkendelse heraf.
Biler § 2.  Såfremt der med en stilling er forbundet  

 regelmæssig kørsel i egen bil, kan der udfærdiges skriftlig bemyndigelse til  

 tjenestemanden med afgrænsning af de rejser samt den kørselsmængde, som vil  

 kunne foretages i henhold til bemyndigelsen.
 Stk. 2.  Såfremt tjenestemanden oppebærer  

 kørselsgodtgørelse fra flere statslige eller andre offentlige myndigheder,  

 kan godtgørelse med 182 øre pr. km højst oppebæres for i alt 12.000 km i et  

 finansår.
 § 4. Anvendes egen bil på tjenesterejser til udlandet, udgør godtgørelsen  

 105 øre pr. km, uanset om der er udfærdiget skriftlig bemyndigelse i henhold  

 til § 2 til tjenstlig kørsel i indlandet.
 § 5. Såfremt der gives en tjenestemand tilladelse til at leje bil uden  

 fører til benyttelse på tjenesterejser, godtgøres udgifterne i forbindelse  

 med lejemålet.
Motorcykler og kabinescootere § 6. Der ydes en godtgørelse på 105 øre pr. km.
Knallerter og cykler § 7. Der ydes en godtgørelse på 20 øre pr. km.
 Stk.2.  Cykelgodtgørelse kan ikke overstige 280 kr. pr.  

 finansår.
Ikrafttrædelse § 8. Denne aftale har virkning for kørsel foretaget efter den 1. januar  

 1983.
 Stk. 2.  Samtidig ophæves aftale af 24. august 1982 om  

 tjenestemænds godtgørelse for benyttelse af eget befordringsmiddel på  

 tjenesterejser.
København, den 23. marts 1983 Tjenestemændenes Centralorganisation Finansministeriet VEJLEDNING Ved udfyldelse af nærværende blanket henledes opmærksomheden  

 på kirkeministeriets cirkulære af 1. maj 1985 om Blanketten udfyldes, underskrives og indsendes til provsten hurtigst  

 muligt efter månedens udgang.
 Såfremt det i blanketten anførte ikke giver provsten anledning til  

 bemærkninger, attesterer han den og videresender den straks til  

 stiftsøvrigheden.
 Efter at stiftsøvrigheden har gennemgået den attesterede blanket, gives  

 der udbetalingsordre til vedkommende stiftskasserer, som derefter  

 foranlediger, at det sognepræsten tilkommende beløb anvises sognepræsten  

 direkte fra stiftskassererkontoret.
++FIGUR++ (* 1)Bilag 2-4 er bortfaldet.
