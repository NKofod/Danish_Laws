Folketinget har den 23. juni 1993 vedtaget en ændring af lov om  

 statstilskud til forbedringsarbejder m.v. i helårsboliger og fritidsboliger  

 med ikrafttræden den 1. september 1993, jf.
Bygge- og Boligstyrelsens  

 bekendtgørelse nr. 780 af 23. september 1993 om tilskud til  

 forbedringsarbejder m.v. i helårsboliger og fritidsboliger, der træder i  

 kraft den 4. oktober 1993.
I.
Lovens indhold generelt Den hidtil gældende lov gjorde det muligt for ejere, lejere, andelshavere  

 at få et årligt tilskud til forbedringer på bolig eller sommerhus på 50% af  

 udgiften til løn og avance til håndværkere, maksimalt 10.000 kr.
 Ændringen af loven udvider den maksimale støttemulighed til fredede eller  

 bevaringsværdige bygninger til 50.000 kr. årligt efter nærmere fastlagte  

 vilkår.
For de fredede bygninger og bygninger med en given bevaringsværdi  

 er der nu ikke mere kun tale om boliger, men også om bygninger, der tjener  

 andet formål.
Der vil her kunne opnås et årligt tilskud på max. 50.000 kr.  

 pr. påbegyndt 200 m2 bruttoetageareal pr. år, dog max. 250.000 kr. pr.  

 bygning pr. år.
Da et af formålene med den udvidede ordning er at opretholde landets  

 bygningskulturelle arv, ligger det i sagens natur, at de arbejder, hvortil  

 der ydes tilskud, skal fremme dette formål.
For de bevaringsværdige bygninger  

 er det kommunernes opgave at påse, at dette formål tilgodeses ved  

 administrationen af ordningen herunder at bygningens bevaringsværdi ikke  

 forringes.
II.
Hvilke bygninger kan opnå tilskud efter den udvidede ordning? A.
Fredede bygninger Statstilskud til forbedringsarbejder m.v. kan ydes til alle fredede  

 bygninger med undtagelse af offentligt ejede fredede bygninger, som ikke  

 anvendes til beboelse.
Tilskud kan gives under samme betingelser og til samme  

 typer arbejder, som er gældende for tilskud på 10.000 kr.
 Det er en betingelse for udbetaling af tilskud, at ansøgeren overfor  

 kommunalbestyrelsen dokumenterer, at arbejder udført på fredede bygninger har  

 de nødvendige godkendelser i henhold til bygningsfredningslovens § 10, stk.  

 1. Kommunalbestyrelsen skal derfor ved tilsagnsskrivelsen om tilskud til  

 fredede bygninger overfor ansøgeren oplyse, at udbetaling af tilskud  

 forudsætter, at arbejderne er godkendt af Skov- og Naturstyrelsen.
Bygningsfredningsloven Fredede bygninger er en særlig kategori af bygninger, som er beskyttet  

 gennem fredning efter bygningsfredningsloven.
Fredning gennemføres for at  

 sikre opretholdelsen af de mest værdifulde arkitektoniske og kulturhistoriske  

 bygninger i Danmark.
Ca. 9000 bygninger eller under 0,5% af landets bygninger  

 er fredet.
At en bygning er fredet, betyder bl.a., at der skal indhentes tilladelse  

 fra Skov- og Naturstyrelsen til alle ændringer af det fredede.
Det fremgår af  

 bygningsfredningslovens § 10, som fastslår, at alle bygningsarbejder der går  

 ud over almindelig vedligeholdelse kræver tilladelse.
Denne tilladelse kan  

 gøres betinget af gennemførelse af foranstaltninger, som ikke er omfattet af  

 ansøgningen.
Til de arbejder, der kræver tilladelse efter bygningsfredningslovens § 10,  

 må kommunen ikke give byggetilladelse, før § 10-tilladelsen foreligger.
For  

 de fredede bygninger skal der også indhentes en godkendelse hos Skov- og  

 Naturstyrelsen til de byggearbejder, der efter småhusreglementet ikke længere  

 kræver byggetilladelse.
Egentlige byggearbejder eller arbejder, hvor bygningens karakter og  

 udseende ændres, forudsætter således indhentning af tilladelse, f.eks.  

 ændring af vinduer, vinduesudskiftning, afbankning af facadepuds, nypudsning  

 af facader (også gårdfacader), maling af facader, tagomlægning, nedrivning af  

 del af en fredet bygning eller genoprettelse efter skader.
Også indvendige  

 byggearbejder kræver en forudgående tilladelse, f.eks. flytning af døre og  

 skillevægge, udskiftning af svampe- og rådangrebne bjælker og spær, fjernelse  

 eller etablering af trapper eller ændring af lofters udseende, herunder  

 etablering af nedsænkede lofter.
 Det kræver derimod ikke tilladelse at gennemføre almindelig  

 vedligeholdelse af en fredet bygning, f.eks. løbende vedligeholdelse  

 med maling af samme farve og type, reparation af vinduer, udskiftning af  

 enkelte tagsten, pudsreparationer eller almindelig indvendig vedligeholdelse  

 med maling og tapet.
Rådgivning og vejledning Det kan være af stor værdi for ejeren/brugeren af en fredet bygning  

 at drøfte planlægningen og udførelsen af arbejderne med personer, der er  

 særligt sagkyndige inden for restaurering.
Ejere/brugere af en fredet bygning  

 med planer om istandsættelse, ombygning eller almindelig vedligeholdelse kan  

 hente råd og vejledning i Skov og Naturstyrelsen.
B.
Bygninger med en nærmere fastlagt bevaringsværdi Formålet med at forhøje tilskudsrammen for bygninger med en given  

 bevaringsværdi er at tilskynde til, at disse istandsættes med materialer og  

 efter metoder i overensstemmelse med bygningernes oprindelige karakter.
For  

 bygninger med en given bevaringsværdi ydes der kun tilskud til arbejder, der  

 vedrører bygningens ydre forhold.
Det fastslås derfor i bekendtgørelsen, at  

 kommunalbestyrelsen stiller de nødvendige betingelser og godkendelseskrav med  

 henblik på en sikring af bevaringsinteresserne.
Dette kan ske efter den samme  

 praksis som ved administrationen af en bevarende lokalplan.
Fastsættelse af en bygnings bevaringsværdi Følgende bygninger er omfattet af den udvidede tilskudsordning:
 1. Bygninger, der efter gældende lokalplaner og  

 byplanvedtægter skal bevares og derfor ikke må nedrives uden  

 kommunalbestyrelsens samtykke.
 2. Bygninger, der er omfattet af tinglyste  

 bestemmelser i medfør af den tidligere landsbyggelovs § 43, stk. 1, litra c,  

 om bevaring af bebyggelsens ydre fremtræden.
3. Bygninger, der har fået en bevaringsværdi fra 1 til  

 og med 4 i SAVE-registreringen i forbindelse med kommunernes og  

 Miljøministeriets udarbejdelse af kommuneatlas.
Disse registreringer er  

 indtastet til Kommunedata og kan indhentes herfra.
 4. Bygninger, som kommunalbestyrelsen i øvrigt efter  

 en konkret vurdering finder er bevaringsværdige, med en bevaringsværdi fra 1  

 til og med 4 fastsat efter kriterierne i SAVE-systemet.
Vurdering af de sidstnævnte bygningers bevaringsværdi udføres ved  

 besigtigelse og registreringer efter de samme kriterier og samme  

 fremgangsmåde, som anvendes ved SAVE-systemet (jvf.
Fortegnelse over  

 registranter og kommuneatlas, Vejledning i SAVE-metoden og Kodeliste til  

 vurderingsskema.
Dette kan ske ved vurdering af den enkelte bygning i forbindelse med  

 ansøgning om tilskud.
Det anbefales imidlertid, at kommunen så vidt muligt  

 under hensyn til ansøgerens ønske om hurtig behandling ikke registrerer  

 enkelte eller få bygninger ad gangen, men puljer registreringsarbejdet i  

 delområder.
Derved kan kommunen bedre skaffe sig et overblik over de  

 arkitektoniske og kulturhistoriske værdier i lokalområdet, herunder om der  

 forekommer en lokal byggeskik, der bør bevares (Vejledning i SAVE-metoden  

 samt Kodeliste til vurderingsskema).
Registreringen skal gennemføres på vurderingsskemaer, som fås enten  

 direkte fra Kommunedata med udprintede BBR-oplysninger for udvalgte  

 delområder eller som blanke skemaer, til brug for vurderinger af få, spredte  

 bygninger, hvortil der er indsendt ansøgninger.
Vurderingerne udføres efter  

 de retningslinier, som er indeholdt i Vejledning i SAVE-metoden samt  

 Kodeliste til vurderingsskema.
 Den gennemførte registrering skal indtastes til tilskudssytemet for alle  

 de bygninger kommunen vurderer med henblik på at afgøre tilskudsmuligheden.  

 Det er på baggrund af denne indtastning til Kommunedata, kommunen modtager  

 refusion fra Boligministeriet for registreringsarbejdet.
Ejeren har forskellige muligheder for allerede i ansøgningen om tilskud at  

 sandsynliggøre, at hans ejendom har en bevaringsværdi, der berettiger et  

 tilskud.
Ejeren kan med henblik herpå fremlægge dokumentation i form af  

 historiske oplysninger og billedmateriale til kommunens vurdering.
På  

 ansøgningsskemaet er der afsat rubrikker til ovenstående begrundelser, som  

 ejeren skal udfylde.
Det vil f.eks. være nærliggende, hvor der ikke findes et  

 kommuneatlas, at henvise til de såkaldte registranter udarbejdet af  

 Nationalmuseet, Fredningsstyrelsen, Planstyrelsen m.fl., idet man dog her  

 skal være opmærksom på, at ikke alle registranter indeholder en eksakt  

 karaktergivning af det enkelte hus.
En mulighed vil det også være, at ejeren  

 henviser til en udtalelse fra Det Særlige Bygningssyn, der i en række  

 tilfælde har erklæret enkeltbygninger for bevaringsværdige.
Samme vægt må  

 tillægges en eventuel tidligere tilskudsgivning fra Statens  

 Bygningsfredningsfond, der i givet fald vil have affødt bevarende  

 bestemmelser tinglyst på ejendommen.
III.
Følgende typer bygningerarbejder kan opnå støtte:
 Når en bygning er omfattet af en af de 4 ovennævnte kategorier, skal  

 kommunen tage stilling til, om de foreslåede arbejder falder inden for  

 rammerne af, hvad der er tilskudsberettiget.
 Som udgangspunkt vil alle udvendige arbejder, der omfatter istandsættelse  

 og udbedring, eventuelt retablering af forhold, der opretholder eller  

 forbedrer bygningens bevaringsværdi efter de krav kommunen fastsætter, være  

 tilskudsberettigede.
 Det skal understreges, at der til nedennævnte arbejder kun ydes støtte  

 til arbejdsløn og avance.
 Dette kan udtrykkes i følgende positivliste (jvf.: Information om  

 bygningsbevaring):
Bemærkning: Eksisterende stråtage, tegltage og naturskifertage bør  

 omlægges med henholdsvis strå, tegl og naturskifer og ikke udskiftes til  

 f.eks. bølgeplader.
Tage, der er blevet udskiftet til nyt, uhistorisk  

 materiale, kan med støtte fra ordningen omlægges med oprindeligt  

 tagmateriale.
Der kan gives tilskud til istandsættelse af eksisterende, gamle kviste  

 eller til retablering af oprindelige, men senere nedtagne kviste.
Tilsvarende  

 gælder for f.eks. tårne.
 Informationsblade nr. 090691-4, 050690-6, 070589-10, 080589-10, 09958910,  

 100589-10, 191189-10, 201189-10, 050690-10, 211190-10, 221190-10, 060691-10,  

 211190-8, 050690-16, 211190-16, 100589-21.
 Bemærkning: Ydervægge af mur og bindingsværk kan istandsættes i  

 oprindelige materialer, ligesom der kan gives tilskud til retablering af  

 ydervægge, der senere er fornyet i uhistoriske materialer, f.eks. gasbeton.
Der kan gives tilskud til istandsættelse af f.eks. stuk- eller  

 sandstensornamenter, af søjlebårne indgangspartier og facadepilastre.
Også  

 til retablering af oprindelige, men senere forsvundne facadeudsmykninger og  

 -detaljer.
 Informationsblade nr. 221190-3, 090691-4, 050690-6, 100589-8, 100589-14,  

 201189-15, 191189-16, 050690-17, 090589-18, 241191-18, 251191-18.
Bemærkning: Ofte kan gamle vinduer med fordel repareres ved udskiftning af  

 enkelte dele af rammer og karme.
Ved udskiftning af vinduer skal de nye  

 vinduer udføres i samme materiale som de oprindelige, normalt træ, helst med  

 de gamle vinduers profiler.
I mange tilfælde er de oprindelige vinduer blevet udskiftet til nyere  

 vinduer af uhistorisk form, f.eks. helrudede vippevinduer med thermoglas.
Der  

 vil kunne gives tilskud til retablering af den oprindelige vinduesform: Det  

 er vigtigt, at de gamle beslag overføres til de nye vinduer, eller at  

 tilsvarende nye anskaffes.
 Ved såvel istandsættelse som udskiftning kan der tilføjes et ekstra  

 isolerende glaslag i form af enten forsatsrammer eller koblede rammer.  

 Vinduer i ældre huse bør males.
 Informationsblade nr. 050690-6, 090589-11, 100589-11, 050690-11,  

 070690-17, 251191-18, 281191-18.
 Bemærkning: Som for vinduers vedkommende kan gamle yderdøre og porte ofte  

 med fordel repareres ved udskiftning af f.eks. bundstykker, idet de gamle  

 døre som regel er udført af træ af høj kvalitet, vellagret og tæt i vedet.
Ved udskiftning bør den nye dør eller port udføres i samme konstruktion  

 som den gamle, f.eks. som revledør eller fyldingsdør.
Det er vigtigt, at  

 beslagene enten overføres fra den gamle dør, eller at tilsvarende nye  

 anskaffes.
Yderdøre og porte i ældre huse vil normalt skulle males.
 Informationsblade nr. 050690-6, 080589-11, 191189-11, 060690-17,  

 251191-18, 281191-18.
Bemærkning: Ældre huse kan fra opførelsen have haft veranda, lysthus eller  

 lignende, som da vil udgøre en del af den oprindelige bygnings arkitektur.
I  

 mange tilfælde er der i ældre tid tilbygget sådanne bygningsdele, som også  

 vil kunne opfattes som en naturlig del af den bevaringsværdige bygning.
I  

 disse tilfælde kan der gives tilskud til reparation, udskiftning eller  

 retablering.
De bør normalt fremtræde oliemalet.
I ny tid er der ofte tilføjet udestuer o.l., som ikke underordner sig den  

 oprindelige bygnings karakter og proportioner.
I disse tilfælde må det  

 frarådes, at der gives tilskud til deres opretholdelse.
 Informationsblad nr. 050690-17.
Bemærkning: Ved opretning af sunkne eller på anden måde beskadigede  

 fundamenter bør der så vidt muligt anvendes oprindelige materialer.
Der kan  

 dog være tale om skader, der mest hensigtsmæssigt lader sig udbedre ved  

 f.eks. udstøbning i beton.
 Informationsblade nr. 090691-4, 090691-7, 100691-7, 191189-8.
 Bemærkning: Brolagte arealer i tilknytning til den bevaringsværdige  

 bygning kan repareres eller evt. omlægges med tilskud.
 Informationsblade nr. 110691-5, 050690-6, 191189-15.
 Udover at fremme beskæftigelsen er det som nævnt et hovedformål med den  

 udvidede tilskudsordning at fastholde eller forbedre bygningernes  

 bevaringsværdier.
Det er derfor i bekendtgørelsens § 23, stk. 3 fastsat, at kommunen ved  

 vurdering af den enkelte ansøgning stiller de nødvendige vilkår til arbejdets  

 karakter og udførelse med henblik på sikring af, at bygningens bevaringsværdi  

 ikke forringes.
Kommunalbestyrelsen kan nægte tilskud efter 50.000 kr.'s  

 ordningen til arbejder, den finder, vil forringe bygningens bevaringsværdi.
 Derfor skal ejeren begrunde sin ansøgning ved udfyldelse af  

 ansøgningsskemaets rubrikker om hvorfor, hvordan og med hvilke materialer det  

 pågældende arbejde udføres.
 Disse oplysninger skal senere bruges af kommunen som i overensstemmelse  

 med bekendtgørelsens § 7 påser, at vilkårene er overholdt.
 Når en given bygnings bevaringsværdi er fastslået, og de ansøgte arbejder  

 er godkendt som tilskudsberettigede, meddeler kommunalbestyrelsen den  

 pågældende ejer tilsagn om støtte efter de regler, der er beskrevet i  

 bekendtgørelsen.
IV.
Arbejdets udførelse og kommunens kontrol heraf Der er ikke pålagt kommunerne nogen formaliseret kontrol på stedet af de  

 udførte arbejder.
Ved anmodning om udbetaling af tilskud skriver modtageren  

 under på, at arbejdet er udført i overensstemmelse med det ansøgte og med de  

 eventuelle supplerende krav, kommunen har stillet til arbejdet.
Det er  

 kommunens opgave at kontrollere, at regningsmaterialet samt de underliggende  

 bilag er i overensstemmelse med de oplysninger, ejeren har anført på  

 ansøgningsskemaet eller de eventuelle supplerende vilkår, kommunalbestyrelsen  

 har stillet for arbejdets udførelse, samt at arbejderne ikke reducerer  

 bevaringsværdierne.
Dette kan eksempelvis ske ved gennemgang af  

 håndværkerrregningernes specificering af det udførte arbejde eller ved  

 besigtigelse på stedet.
Yderligere vejledning Vedrørende fredede bygninger og vurdering af bevaringsværdier, kan  

 yderligere vejledning fås ved henvendelse til Skov- og Naturstyrelsen,  

 Haraldsgade 53, 2100 København Ø.
Tlf. 39 27 20 00. Bygnings- frednings- og  

 restaureringskontoret samt By- og bygningsbevaringskontoret.
Vedrørende administrationen af ordningen kan der henvises til  

 Boligministeriets vejledning i tilskudsystemet og i øvrigt kan yderligere  

 vejledning fås ved henvendelse til Bygge- og Boligstyrelsen, Stormgade 10,  

 1470 København K.
Tlf. 33 92 61 00. Byfornyelseskontoret.
