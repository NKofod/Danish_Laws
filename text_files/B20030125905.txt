Bekendtgørelse om fordeling og forrentning af beløb,  

  

 der forskudsvis er udlagt af Arbejdsskadestyrelsen efter lov  

  

 om arbejdsskadesikring og lov om sikring mod følger  

  

 af arbejdsskade I medfør af § 48, stk. 6, § 51, stk. 1,  

 § 60 og § 88 i lov nr. 422 af 10. juni 2003 om arbejdsskadesikring  

 samt § 5, stk. 6, § 46,§ 53B og § 74 i lov om  

 sikring  

 mod følger af arbejdsskade, jf. lovbekendtgørelse nr. 943 af 16. oktober  

 2000,  

 og efter forhandling med Finanstilsynet fastsættes:
§ 1.  

  

 De  

 beløb, Arbejdsskadestyrelsen forskudsvis har udbetalt efter § 48,  

 stk. 6, § 52 og § 54, stk. 2, i lov om  

 arbejdsskadesikring  

 fordeles og forrentes efter reglerne i denne bekendtgørelse.
Det samme gælder  

 de beløb, Arbejdsskadestyrelsen forskudsvis har udbetalt efter § 5,  

 stk. 6, § 53B og § 74 i lov om sikring mod følger af  

 arbejdsskade.
Når der i denne bekendtgørelse henvises til § 48,  

 stk. 6, § 52 og § 54, stk. 2, i lov om  

 arbejdsskadesikring  

 gælder henvisningen tilsvarende til § 5, stk. 6, § 53B og  

 § 74 i lov om sikring mod følger af arbejdsskade.
Stk. 2.  

  

 En  

 arbejdsgiver, som efter § 88, 2. punktum, i lov om arbejdsskadesikring  

 er  

 fritaget for at afgive risikoen efter loven til et forsikringsselskab, der er  

 meddelt koncession til at drive arbejdsulykkesforsikringsvirksomhed,  

 sidestilles  

 i denne bekendtgørelse med et sådant forsikringsselskab.
Det samme gælder  

 arbejdsgivere, der er fritaget efter § 74, 2. punktum i lov om sikring  

 mod  

 følger af arbejdsskade.
 § 2.  

  

 Forskudsvis  

 udlagte beløb efter lovens § 48, stk. 6, § 52 og § 54,  

 stk. 2, fordeles for hvert kalenderår efter reglerne i § 3 på de  

 forsikringsselskaber som tegner arbejdsulykkesforsikringer.
§ 3.  

  

 Udbetalingerne vedrørende ulykkestilfælde fordeles på de  

 forsikringsselskaber,  

 som dækker disse risici.
Det enkelte forsikringsselskabs andel af udgifterne  

 i  

 et kalenderår opgøres som forsikringsselskabets andel af udgifterne i  

 kalenderåret til méngodtgørelse og erhvervsevnetabserstatning.
 Stk. 2.  

  

 Ved  

 beregningen af udgifterne efter stk. 1, ses der bort fra den andel, der  

 hidrører fra de efter arbejdsskadesikringslovens § 48, stk. 5, ikke  

 forsikringspligtige.
 Stk. 3.  

  

 Ved  

 opgørelsen af erstatningsudgifterne ses der bort fra udgifter efter  

 arbejdsskadesikringslovens § 48, stk. 6, § 52 og § 54,  

 stk. 2. Udgifterne opgøres som summen af godtgørelser for mén og  

 engangserstatninger samt hensættelser til dækning af fremtidige løbende  

 erstatninger for erhvervsevnetab, som Arbejdsskadestyrelsen har tilkendt i  

 kalenderåret.
 § 4.  

  

 I  

 marts måned beregner Arbejdsskadestyrelsen et endeligt bidrag svarende til  

 styrelsens samlede forskudsvis udlagte beløb i det foregående kalenderår.  

 Bidraget fordeles efter reglerne i § 3, stk. 1.
Stk. 2.  

  

 Bidragene  

 tillægges et rentebeløb, beregnet på grundlag af den af Nationalbanken  

 opgjorte  

 dag-til-dag pengemarkedsrente.
Renten beregnes som halvdelen af den  

 gennemsnitlige rente i det foregående år.
Stk. 3.  

  

 Meddelelse  

 om de forskudsvis udlagte beløb, det samlede endelige bidrag og den enkeltes  

 andel heraf samt det tillagte rentebeløb udsendes inden udgangen af marts  

 måned.
Bidraget skal indbetales senest 14 dage efter meddelelsens dato.
 § 5.  

  

 Denne  

 bekendtgørelse træder i kraft den 16. januar 2004.
 Stk. 2.  

  

 Bekendtgørelse nr. 937 af 15. december 1998 om fordeling og forrentning af  

 beløb, der forskudsvis er udlagt af Arbejdsskadestyrelsen efter lov om  

 sikring  

 mod følger af arbejdsskade ophæves.
