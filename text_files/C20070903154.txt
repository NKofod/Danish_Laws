Genoptagelse af den skattepligtige indkomst  

 vedrørende aktiesalg tiludstedende selskab 1. Et selskabs gevinst ved salg af aktier er  

 skattepligtig efter aktieavancebeskatningslovens § 8, stk. 1, når selskabet  

 sælger aktierne på et tidspunkt, der ligger mindre end tre år efter købet.
 2. I henhold til ligningslovens § 16 B, stk.  

 1 er salgssummen imidlertid skattepligtig som udbytte, hvis selskabet  

 sælger aktierne til det udstedende selskab.
 Da selskaber i medfør af selskabsskattelovens §  

 13, stk. 1, nr. 2 er skattefri af udbytter, hvis de ejer mindst 15 % af  

 aktiekapitalen (i år 2007) i det udloddende selskab i mindst et år, inden for  

 hvilket udbytteudlodningen skal ligge, har nogle selskaber valgt at sælge  

 deres  

 aktier til det udstedende selskab og herefter i medfør af  

 selskabsskattelovens  

 § 13, stk. 1, nr. 2 modtage salgssummen som skattefrit udbytte.
 Kombineret med den indtrædende aktionærs  

 samtidige indskud af et tilsvarende beløb ved kapitalforhøjelse i det  

 udstedende selskab, er aktieoverdragelser således blevet gennemført uden  

 beskatning  

 for det sælgende selskab.
3. SKAT har underkendt overdragelsesmodellen med  

 henvisning til, at der reelt var tale om et skattepligtigt salg til den  

 indtrædende aktionær 4. Højesteret godkendte imidlertid  

 overdragelsesmodellen ved dom af 7. december 2006.
 Af Højesterets præmisser fremgår:
"Udbyttebegrebet i selskabsskattelovens §  

 13, stk. 1, nr. 2, omfatter også de afståelsessummer, der efter  

 ligningslovens  

 § 16 B, stk. 1, behandles som udbytte, jf.
Meddelelser fra  

 Skattedepartementet  

 1982, afgørelse nr. 2. Det følger derfor af ordlyden af bestemmelserne, at H1  

 ApS, der på afståelsestidspunktet den 9. april 1999 havde ejet 25 % af  

 aktiekapitalen i H2 A/S i over et år, var berettiget til skattefrit at sælge  

 alle sine aktier i H2 til dette selskab.
 Spørgsmålet i sagen er, om salget er skattefrit  

 også i den foreliggende situation, hvor H2 ikke finansierede tilbagekøbet med  

 frie reserver, der var opsparet i selskabet, men hvor tilbagekøbet - som led  

 i  

 en udskiftning af selskabets aktionærkreds - blev finansieret med et  

 samtidigt  

 kapitalindskud, der fremkom ved, at G1 Miljø og Energi A/S som indtrædende  

 aktionær tegnede nye aktier i selskabet.
Ændring af ejerforholdene i et aktieselskab kan  

 gennemføres ved, at en aktionær sælger aktier direkte til en anden eller en  

 ny  

 aktionær.
Det følger imidlertid af aktieselskabslovens §  

 44 a, stk. 1, nr. 2, og § 48 b, nr. 1, at ændring af  

 ejerforholdene også kan gennemføres ved en kapitalnedsættelse, der kan  

 kombineres med en samtidig kapitalforhøjelse, jf. lovens § 46. Det må lægges  

 til grund, at de dispositioner, der er foretaget i forbindelse med H1s  

 udtræden  

 som aktionær og G1 Miljø og Energis indtræden, er sket i overensstemmelse med  

 aktieselskabslovens regler.
Det fremgår af forarbejderne til ligningslovens  

 § 16 B, at bestemmelsen er affattet i overensstemmelse med §  

 16 A, og at dette er sket ud fra et ønske om, at der ikke  

 skal være forskel på den skattemæssige behandling af de tilfælde, hvor en  

 aktionær sælger aktier til det udstedende selskab, og de tilfælde, hvor et  

 selskab indløser en del af aktiekapitalen ved udlodning til aktionærerne, jf.  

 Folketingstidende 1960-61, tillæg B, sp. 852. Efter forarbejderne til §  

 16 A  

 omfatter denne bestemmelse enhver udlodning fra  

 selskabet, uanset om denne hidrører fra indtjent overskud, indkomstskattefri  

 formueforøgelser eller fra den kapital, der er indskudt i selskabet, jf.  

 Folketingstidende 1960-61, tillæg A, sp. 833. Vi finder, at det må følge  

 heraf,  

 at § 16 B på samme måde må omfatte enhver afståelsessum fra selskabet, uanset  

 om den hidrører fra indtjent overskud, indkomstskattefri formueforøgelser  

 eller  

 - som her - fra den kapital, som er indskudt i selskabet.
Sådanne  

 afståelsessummer er derfor skattefri, når betingelserne i  

 selskabsskattelovens  

 § 13, stk. 1, nr. 2, er opfyldt.
 På denne baggrund finder vi, at det forhold, at  

 det udstedende selskab, H2, finansierede tilbagekøbet af aktierne fra H1 med  

 den kapital, som G1 Miljø og Energi samtidig indskød i H2, ikke kan føre til,  

 at afståelsessummen ikke er omfattet af ligningslovens § 16 B, stk. 1, med  

 deraf følgende mulighed for skattefrihed efter selskabsskattelovens § 13,  

 stk.  

 1, nr. 2.
 Det kan efter vores opfattelse ikke føre til et  

 andet resultat, at H2 ikke forud for kapitalforhøjelsen rådede over  

 tilstrækkelige  

 midler til at finansiere tilbagekøbet, idet det må lægges til grund, at G1  

 Miljø og Energis tegning af nye aktier for et beløb på 17.460.000 kr.  

 modsvaredes  

 af reelle værdier i H2.
Vi finder herefter, at der ikke er grundlag for  

 at nægte at anerkende, at afståelsessummen ved H1s aktieoverdragelse til H2  

 er  

 udbytte omfattet af ligningslovens § 16 B, stk. 1, og dermed skattefrit efter  

 selskabsskattelovens § 13, stk. 1, nr. 2. Som følge af det anførte stemmer vi  

 for at tage H1s påstand til følge." 5. Som følge af dommen vil der efter anmodning  

 kunne tillades genoptagelse af skatteansættelser om salg af aktier til  

 udstedende selskab, hvor SKAT har underkendt overdragelsesmodellen med  

 henvisning til, at der reelt var tale om et skattepligtigt salg til køberen.
 6. I henhold til skatteforvaltningslovens § 26,  

 stk. 2 kan der ske genoptagelse af skatteansættelser, hvis anmodning herom  

 fremsættes senest den 1. maj i det 4. år efter udløbet af de pågældende  

 indkomstår.  

 Er den skattepligtiges indkomstår ikke sammenfaldende med kalenderåret,  

 regnes  

 fristen fra udløbet af det år, som indkomståret træder i stedet for, jf.  

 skatteforvaltningslovens § 26, stk. 6.
 7. Hvis fristen i skatteforvaltningslovens § 26,  

 stk. 2, er udløbet, kan der i henhold til skatteforvaltningslovens § 27, stk.  

 1, nr. 7, endvidere efter anmodning ske ekstraordinær genoptagelse fra og med  

 det indkomstår, der har været til prøvelse, eller fra og med det indkomstår,  

 der er påbegyndt, men endnu ikke udløbet 5 år forud for underkendelsen af  

 praksis.
 8. Dommen har taget stilling til indkomståret  

 1999. Der vil derfor kunne ske genoptagelse af skatteansættelser fra og med  

 indkomståret 1999.
 9. Efter skatteforvaltningslovens § 27, stk. 2,  

 skal anmodning om genoptagelse efter skattestyrelseslovens § 27, stk. 1, nr.  

 7,  

 fremsættes senest 6 måneder efter, at den skattepligtige er kommet til  

 kundskab  

 om det forhold, der begrunder fravigelse af fristen i § 26.
 Fristen regnes fra offentliggørelsen af denne  

 SKAT-meddelelse på SKATs hjemmeside.
10. Genoptagelse kan ske efter anmodning fra en  

 skattepligtig.
Anmodning indgives til SKAT (et skattecenter), jf.  

 skatteforvaltningslovens § 27, stk. 3. Hvis et skattecenter umiddelbart har  

 kendskab  

 til sager, der ikke er afgjort i overensstemmelse med Højesterets dom af 7.  

 december  

 2006, skal skattecentret af egen drift iværksætte genoptagelse af sagen.
 11. Denne SKAT-meddelelse bortfalder den 1.  

 august 2007.
