Bekendtgørelse om fastsættelse af  

 det statsgaranterede udskrivningsgrundlag og den statsgaranterede  

 ejendomsværdiskat for kommuner og amtskommuner for 2000 I medfør af § 7, stk. 2, i lov om kommunal indkomstskat,  

 jf. lovbekendtgørelse nr. 803 af 6. oktober 1995, som ændret ved  

 § 2 i lov nr. 476 af 1. juli 1998, fastsættes:
§ 1. Det statsgaranterede udskrivningsgrundlag for  

 2000 beregnes med udgangspunkt i den enkelte kommunes og amtskommunes  

 udskrivningsgrundlag for de selvangivne indkomster for 1997, korrigeret for  

 overskud af egen bolig.
Ved beregning af det statsgaranterede  

 udskrivningsgrundlag for 2000 fremskrives det korrigerede  

 udskrivningsgrundlag for 1997 med 13,0 procent.
§ 2. Det statsgaranterede udskrivningsgrundlag  

 vedrørende kirkeskat for 2000 beregnes med udgangspunkt i den enkelte  

 kommunes udskrivningsgrundlag vedrørende kirkeskat for de selvangivne  

 indkomster for 1997, korrigeret for overskud af egen bolig.
Ved beregning af  

 det statsgaranterede udskrivningsgrundlag vedrørende kirkeskat for  

 2000 fremskrives det korrigerede udskrivningsgrundlag vedrørende  

 kirkeskat for 1997 med 13,0 procent.
 § 3. Den statsgaranterede ejendomværdiskat  

 for 2000 beregnes med udgangspunkt i et skøn over det beløb en  

 kommune eller amtskommune ville have modtaget i ejendomsværdiskat,  

 såfremt loven om kommunal og amtskommunal ejendomsværdiskat havde  

 haft virkning for 1998. Ved beregning af den statsgaranterede  

 ejendomværdiskat for 2000 fremskrives skønnet for 1998 med 17,54  

 procent.
 Stk. 2. Grundlaget for beregning af skønnet over  

 ejendomsværdiskatten i 1998 er ejendomsvurderingerne for 1998.
 Stk. 3. På baggrund af grundlaget efter stk. 2  

 beregnes skønnet over ejendomsværdiskatten i 1998 som provenuet  

 efter lov om kommunal og amtskommunal ejendomsværdiskat i henhold til  

 lovens § 5 fratrukket nedslag beregnet efter bestemmelserne i lovens  

 §§ 6,7 og 8, samt reduktion af § 8-nedslag efter § 10.
 § 4. Bekendtgørelsen træder i kraft den 7. juli  

 1999.
