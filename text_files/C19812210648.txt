(De erhvervsfaglige grunduddannelser.  

 Levnedsmiddelområdet) Opbygning og varighed Første skoleophold placeres i starten af 1. uddannelsesår.
 De øvrige 10 og 5 ugers skoleophold fordeles ligeligt i uddannelsestiden,  

 således at det afsluttende skoleophold kan placeres i sidste halvår af  

 uddannelsen.
Adgangsbetingelser Gennemført basisuddannelsen i levnedsmiddelområdet eller anden uddannelse  

 og/eller beskæftigelse, der kan ligestilles hermed i henhold til de af  

 undervisningsministeriet herom fastlagte regler.
Uddannelsens mål Eleverne skal i uddannelsestiden opnå erhvervskompetence som tarmrenser i  

 overensstemmelse med nedenstående regler for uddannelsen.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen på virksomheden tilrettelægges således, at eleven beskæftiges  

 ved og opnår praktiske færdigheder i arbejdsdiscipliner, der er gennemgået  

 under de foregående skoleophold.
Vejledning til brug ved uddannelsens tilrettelægning fås ved henvendelse til:
Uddannelsen under skoleopholdene på uddannelsens 2. del Undervisningen på teknisk skole omfatter den teoretiske og praktiske  

 gennemgang af rensning af svinetarme, kalve- og oksetarme.
Endvidere arbejdsmiljøforhold i forbindelse hermed. pensum er opdelt  

 således 1. skoleophold - 10 uger Teoretisk gennemgang af og praktiske øvelser i rensning af svinemaver,  

 behandling af fedtender, rensning af smaltarme samt rensning og affedtning,  

 snitning og saltning af krusetarme.
I forbindelse hermed kvalitetskontrol,  

 sikkerhed/ergonomi, værktøjslære samt hygiejne.
 Første skoleophold omfatter endvidere obligatorisk undervisning i  

 fællesfag samt undervisning i valgfri fag.
 Hovedemnet for første skoleophold er: social udvikling, individets  

 tilegnelse af normer, holdninger m.v., herunder udvikling af sprog, familiens  

 indflydelse, massemediernes indflydelse, skolens indflydelse, indflydelse via  

 fritidsaktiviteter samt virksomhedens indflydelse.
2. skoleophold - 10 uger Teoretisk gennemgang af og praktiske øvelser i flåning af maver og  

 sortering, opmåling og saltning af smaltarme.
Endvidere behandling af  

 oksetarme, kalibersortering af svinetarme, kvalitetskontrol, værktøjslære og  

 hygiejne.
 Andet skoleophold omfatter obligatorisk undervisning i fællesfag samt  

 undervisning i valgfrie fag.
 Emnerne for andet skoleophold er: erhvervsudviklingen - ejendomsretten -  

 organisationsforhold samt problemer omkring konflikter.
3. skoleophold - 5 uger Teoretisk gennemgang af og praktiske øvelser i færdigbehandling af  

 oksetarme.
 Tredie og fjerde skoleophold omfatter obligatorisk undervisning i  

 fællesfag samt undervisning i valgfrie fag.
 Hovedemnet for disse skoleophold er: arbejdsmiljø, herunder dettes  

 sammenhæng med: - sikkerhed på arbejdspladsen - lønsystemer, tidsplanlægning  

 samt produktionsstyring.
4. skoleophold - 5 uger Under vejledning udfører eleven selvstændige øvelser de i svendeprøven for  

 tarmrenser forekommende discipliner.
 Endvidere omfatter fjerde skoleophold obligatorisk undervisning i  

 fællesfag samt undervisning i valgfrie fag i de under tredie skoleophold  

 nævnte emner.
Brevskole Mellem skoleopholdene modtager eleven et antal faglige breve, som i  

 udfyldt stand sendes til skolen.
 Brevskoleundervisningen tilsigter, at eleven repeterer indlært stof,  

 indlærer nyt stof, holder kontakten med skolen ved lige, lærer at formulere  

 sig skriftligt samt at finde de rigtige oplysninger også uden for  

 skolemiljøet.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelse i praktikvirksomhederne Uddannelse i praktikvirksomheden skal tilrettelægges således, at der opnås  

 rutiner i de discipliner, der har været undervist i på de foregående  

 skoleophold.
Erhvervsuddannelsesudvalget for Levnedsmiddelområdet den 1. juni 1981 Erling L.
Dyrekjær formand Foranstående uddannelsesregler godkendes.
