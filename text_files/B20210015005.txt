Bekendtgørelse om ændring af bekendtgørelse om smitteopsporing, undersøgelse, indlæggelse eller isolation og tvangsmæssig behandling i medfør af lov om foranstaltninger mod smitsomme og andre overførbare sygdomme i forbindelse med håndtering af Coronavirussygdom 2019 (covid-19) § 1 I bekendtgørelse nr. 36 af 13. januar 2021 om smitteopsporing, undersøgelse, indlæggelse eller isolation og tvangsmæssig behandling i medfør af lov om foranstaltninger mod smitsomme og andre overførbare sygdomme i forbindelse med håndtering af Coronavirussygdom 2019 (covid-19) foretages følgende ændring:
 1. I § 1 indsættes som stk. 4:
»Stk. 4. Udbetaling Danmark bistår Styrelsen for Patient-sikkerhed med smitteopsporing, jf. stk. 2. De nærmere vilkår for bistanden aftales mellem parterne.
Udbetaling Danmark leverer bistanden på omkostningsdækket basis.
Udbetaling Danmark udfører bistanden som databehandler for Styrelsen for Patientsikkerhed som dataansvarlig.
Udbetaling Danmarks opgaver i henhold til aftale med Styrelsen for Patientsikkerhed varetages med administrativ og teknisk bistand fra Arbejdsmarkedets Tillægspension.« § 2 Bekendtgørelsen træder i kraft den 3. februar 2021.
