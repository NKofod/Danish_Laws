Meddelt en kommunes borgmesterkontor, at kommunalbestyrelsens valg af  

 medlemmer og ikke-medlemmer af kommunalbestyrelsen til en boligkommission og  

 nærmere angivne nævn inden for den kulturelle sektor foregår under et.  

 Kommunalbestyrelsens grupper har således ret til i den rækkefølge, som  

 mandaterne tilfalder dem, at udpege medlemmer og ikke-medlemmer af  

 kommunalbestyrelsen, indtil den ene eller den anden art af pladserne er  

 besat.
Ved kommunalbestyrelsens valgprocedure skal der bortses fra eventuelle  

 indstillinger, der binder kommunalbestyrelsen.
Endvidere udtalt, at spørgsmålet om, hvorvidt en afgiven indstilling  

 er bindende for kommunalbestyrelsen, må afgøres ved en konkret fortolkning af  

 den givne retsregel.
Hvis en indstilling fra en organisation m.v. alene  

 omfatter det antal medlemmer, der skal vælges efter indstilling fra  

 organisationer m.v., kan det normalt ikke antages, at indstillingen binder  

 kommunalbestyrelsen.
Hvis der er indstillet flere personer, end dem der skal  

 vælges, kan kommunalbestyrelsen være bundet til alene at vælge mellem de  

 indstillede.
 I skrivelse af 23. december 1981 har borgmesterkontoret udbedt sig en  

 vejledende udtalelse fra indenrigsministeriet vedrørende byrådets valg af  

 medlemmer til nærmere angivne kommissioner og nævn m.v.
Det fremgår af sagen, at der i forbindelse med byrådets valg af medlemmer  

 til boligkommissinen, ungdomsskolenævnet, fritidsnævnet og  

 voksenundervisningsnævnet er opstået forskellige spørgsmål i forbindelse med  

 byrådets valg af medlemmer blandt medlemmer og ikke-medlemmer af byrådet.
I  

 forbindelse med nedsættelsen af den nævnte kommission m.v. har der ikke  

 kunnet opnås enighed mellem valggrupperne i byrådet om udpegningen af  

 medlemmerne.
For så vidt angår boligkommissionen fremgår det af boligtilsynslovens § 2,  

 stk. 2, at den består af 11 medlemmer. 3 af medlemmerne skal tillige være  

 medlemmer af kommunalbestyrelsen. 2 medlemmer vælges efter indstilling af  

 henholdsvis de større grundejerforeninger og de større lejerforeninger i  

 kommunen.
Af de øvrige medlemmer skal 2 være læger og 4 besidde sagkundskab i  

 henholdsvis juridisk, bygningsmæssig, brandmæssig og social henseende.
I  

 sager om ejendomme, der tilhører almennyttige boligselskaber, erstattes dog  

 det medlem, der er valgt efter indstiling af grundejerforeningerne, af et  

 medlem, der vælges efter indstilling af de pågældende boligselskaber i  

 kommunen.
I en over sagen indhentet udtalelse af 15. januar 1982 har  

 boligministeriet meddelt, at der efter dets opfattelse ved den egentlige  

 valgprocedure må bortses fra indstillinger fra indstillingsberettigede  

 organisationer m.v., hvor indstillingen er af en sådan beskaffenhed, at den  

 binder byrådet.
Hvor dette ikke er tilfældet, herunder hvor byrådets valg af  

 medlemmer til boligkommissionen ikke sker på grundlag af en indstiling,  

 d.v.s. for så vidt angår de 9 af pladserne i boligkommissionen, foretages  

 valget i overensstemmelse med den i den kommunale styrelseslov foreskrevne  

 valgmetode.
I mangel af forhåndsenighed mellem de valgberettigede grupper  

 bestemmes rækkefølgen af den valggruppe, der efter valgmetoden er berettiget  

 til at foretage det næste valg.
Hvad angår den plads i boligkommissionen, der  

 besættes efter indstilling fra de større grundejerforeninger i kommunen,  

 henholdsvis efter indstiling fra de pågældende boligselskaber i kommunen, er  

 det boligministeriets opfattelse, at den bør besættes af en og samme  

 valggruppe som en plads, omend med 2 alternerende personer.
 I skrivelse af 20. janaur 1982 har undervisningsministeriet afgivet  

 udtalelse for så vidt angår forespørgslen om de 3 nærmere angivne nævn, der  

 nærmere er omtalt i skolestyrelsesloven.
Af ungdomsskolenævnets 5 medlemmer vælges 4 medlemmer af  

 kommunalbestyrelsen, således at 2 af disse skal være medlemmer af  

 kommunalbestyrelsen, medens de 2 andre vælges efter indstilling fra de  

 stedlige organisationer og uddannelsesorganisationer, der har særlig  

 interesse i ungdomsskolevirksomhed. 1 medlem af nævnet vælges af og blandt  

 medlemmerne af skolenævnene.
Efter undervisningsministeriets opfattelse skal  

 valget af de 4 førstnævnte medlemmer foretages som forholdstalsvalg efter  

 reglerne i den kommunale styrelseslov.
Valget af 2 af medlemmerne skal ske  

 blandt de personer, der omfattes af de indstillinger, der er fremkommet fra  

 organisationerne m.v.
Af fritidsnævnets normalt 7 medlemmer vælges 4 medlemmer af  

 kommunalbestyrelsen blandt dens medlemmer, medens 3 medlemmer vælges efter  

 indstiling fra forskellige organisationer m.v., der beskæftiger sig med  

 fritidsvirksomhed for børn og unge.
Hvis der på det dertil indkaldte møde  

 opnås enighed mellem de fremmødte repræsentanter for de  

 indstillingberettigede organisationer m.v. om valget af de 3 medlemmer til  

 nævnet, anses de pågældende for valgt, og kommunalbestyrelsen skal blot  

 udpege de 3 enstemmigt indstillede til medlemmer af nævnet.
Hvis der ikke er  

 opnået enighed om valget af de 3 medlemmer, skal kommunalbestyrelsen vælge  

 disse blandt de personer, der omfattes af de fremkomne indstillinger.
Hvis  

 kommunalbestyrelsen tidligere har valgt 4 medlemmer inden for sin midte,  

 antager undervisningsministeriet, at retten til at udpege de yderligere 3  

 medlemmer tilfalder den eller de grupper i kommunalbestyrelsen, der, såfremt  

 kommunalbestyrelsens valg af alle 7 medlemmer var foregået under et, ville  

 have fået mandat nr. 5, 6, og 7. Hvis kommunalbestyrelsen endnu ikke har  

 valgt sine 4 medlemmer af nævnet, foretages valget af alle 7 medlemmer som et  

 almindeligt forholdstalsvalg, således at grupperne i den rækkefølge, som  

 mandaterne tilfalder dem, kan udpege medlemmer eller ikke-medlemmer af  

 kommunalbestyrelsen, indtil den ene eller den anden art af pladserne er  

 besat.
Hvad endelig angår voksenundervisnngsnævnet, vælges 1 af nævnets 5  

 medlemmer af kommunalbestyrelsen blandt dens medlemmer, medens de 4 andre  

 medlemmer vælges af kommunalbestyrelsen efter indstilling fra de  

 organisationer og stedlige kredse, der i sidste valgperiode har drevet  

 fritidsundervisning for voksne.
Efter undervisningsministeriets opfattelse  

 skal kommunalbestyrelsens valg af nævnets medlemmer foretages som  

 forholdstalsvalg under et, idet dog valget af 4 af medlemmerne skal ske  

 blandt de personer, der omfattes af de indstilinger, der er fremkommet fra  

 organisationerne.
På baggrund af de angivne udtalelser er indenrigsministeriet enigt i, at  

 kommunalbestyrelsens valg af medlemmer og ikke-medlemmer af  

 kommunalbestyrelsen til den nævnte kommission og de nævnte nævn foregår under  

 et, således at grupperne i den rækkefølge, som mandaterne tilfalder dem, har  

 ret til at udpege medlemmer eller ikke-medlemmer af kommunalbestyrelsen,  

 indtil den ene eller den anden art af pladserne er besat.
Særlig for så vidt  

 angår den plads i boligkommissionen, der skal besættes efter indstilling fra  

 de større grundejerforeninger i kommunen, henholdsvis efter indstilling fra  

 de pågældende bolgselskaber i kommunen, er man enig med boligministeriet i,  

 at pladsen bør besættes af en og samme valggruppe som en plads, omend med 2  

 alternerende personer.
Hvad angår spørgsmålet om, hvorvidt en afgiven indstilling er bindende for  

 kommunalbestyrelsen om høringen er imperativ skal man meddele, at dette i  

 overensstemmelse med retspraksis må afgøres ved en konkret fortolkning af den  

 givne lovbestemmelse.
Af betydning vil endvidere være vedkommende  

 ressortministeriums tilkendegivelse af, hvorledes den givne lovbestemmelse  

 opfattes.
Man skal i denne forbindelse henlede opmærksomheden på reglen i §  

 11, stk. 3, nr. 2, i skolestyrelsesloven, hvorefter en enstemmig indstilling  

 fra de indstillingsberettigede organisationer m.v. om valg af medlemmer til  

 fritidsnævnet er bindende for kommunalbestyrelsens udpegning af de  

 pågældende.
Bortset herfra kan det ikke antages, at en indstillig fra  

 organisationer m.v. binder kommunalbestyrelsen, hvis indstilingen alene  

 omfatter det antal medlemmer, der skal vælges efter indstilling fra  

 vedkommende organisationer m.v., medens spørgsmålet kan stille sig  

 anderledes, hvis der er indstillet flere medlemmer end dem, der skal vælges.  

 I sådanne tilfælde kan forholdet være det, at kommunalbestyrelsen alene har  

 valgfrihed mellem de repræsentanter, der er indstillet.
I tilslutning til det  

 af boligministeriet og undervisningsministeriet anførte må  

 indenrigsministeriet være af den opfattelse, at der ved byrådets egentlige  

 valgprocedure skal bortses fra indstilliger fra de indstilingsberettigede  

 organisationer m.v., hvor indstilligen er af en sådan beskaffenhed, at den  

 binder byrådet, idet der ikke finder et egentligt valg af de pågældende sted.  

 Dette gælder således f.eks. den nævnte enstemmige indstilling vedrørende  

 fritidsnævnet.
 P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1982  

 1.2.
