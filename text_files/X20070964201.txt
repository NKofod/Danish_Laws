Moms  ydelser udført for en kommune i  

 form af tilbud til ledige efter lov om en aktiv beskæftigelsesindsats ikke  

 anset for momsfritaget social forsorg og bistand Spørgsmål Er A's ydelser  

 til B Kommune i henhold til vedlagte rammeaftale (indbefattet bilag og senere  

 ændringer  

 og tillæg) om tilbud om for- og revalidering, særligt beskæftigelsesfremmende  

 indsats og beskyttet beskæftigelse, fritaget for moms og lønsumsafgift? Svar Ja, delvist, se  

 nærmere skatterådets afgørelse nedenfor.
Beskrivelse af de faktiske forhold Det fremgår af  

 sagen, at A er en selvejende institution, der har til formål at yde hjælp til  

 selvhjælp til mennesker, der har sociale vanskeligheder, og hvor  

 Socialministeriet fører tilsyn med A's virksomhed.
A har således indgået  

 driftsoverenskomst med Socialministeriet i henhold til lov om social service  

 §  

 132, stk. 1, jf. §§ 94-96 (nugældende lovbkg. nr. 58 af 18/01/2007 med senere  

 ændringer, § 178, stk. 1, jf. § 110). A har til nærmere belysning heraf  

 fremsendt A's resultatkontrakt samt årsrapport.
Disse ydelser leveres uden  

 betaling af moms og lønsumsafgift.
A har udvidet  

 sine aktiviteter til også at omfatte beskæftigelsesrelaterede opgaver, og har  

 i  

 den forbindelse i januar 2005 bedt ToldSkat region C bekræfte, at A var  

 fritaget for moms og lønsumsafgift for ydelser leveret til B Kommune i  

 henhold  

 til en rammeaftale med tilhørende bilag, som A ligeledes har fremlagt i  

 nærværende sag.
ToldSkat region C traf i marts 2005 afgørelse om, at ydelser  

 i  

 henhold til de konkrete tilbud/projekter, som A leverer i medfør af  

 rammeaftalen, var fritaget for moms og lønsumsafgift som social forsorg og  

 bistand eller ydelser leveret i nær tilknytning hertil.
 B Kommune  

 meddelte imidlertid i januar  

 2006 A, at leverancer  

 i henhold til beskæftigelsesindsatsen efter beskæftigelsesloven er  

 momspligtige  

 efter momslovens § 4. Kommunen byggede sin opfattelse på en udtalelse fra  

 SKAT  

 af 18. januar 2006. B Kommune tolkede SKATs udtalelse således, at  

 leverandører  

 såsom A skal lægge 25 % moms på deres regninger fra den 18. januar 2006 med  

 hensyn til ydelser/tilbud ydet i henhold til lov om en aktiv  

 beskæftigelsesindsats, medmindre ydelserne i forhold til de konkrete  

 tilbud/projekter efter en konkret vurdering er momsfritaget som undervisning,  

 jf. momslovens § 13, stk. 1, nr. 3. Tilbud i henhold til § 87 i lov om social  

 service (nugældende lovs § 103) anses dog som fritaget for moms og  

 lønsumsafgift som social forsorg og bistand.
 Baggrunden for  

 A's anmodning om bindende svar er således at få afklaret, om A fremover har  

 pligt til at afregne moms eller lønsumsafgift af de pågældende aktiviteter  

 leveret i henhold til rammeaftalen.
Det fremgår, at  

 A er en selvejende institution, hvis overordnede mål er social integration  

 gennem  

 hjælp til selvhjælp.
A yder en tværgående og helhedsorienteret indsats  

 primært  

 for den middelsvært belastede og vanskeligst stillede gruppe af de ledige og  

 socialt udsatte.
Med udgangspunkt i Socialkommissionens  

 marginaliseringsdefinition er 4% lettere belastede, 9% er middelsvært  

 belastede  

 og 87% af A's brugere er marginaliserede i bred forstand, hvilket vil sige  

 personer, der har været ledige i mere end to år.
I forbindelse hermed udøver  

 A  

 forsøgs- og udviklingsaktiviteter, herunder på landsplan.
Staten yder efter §  

 132, stk. 1 og 2, i lov om social service fuld dækning af nettoudgifterne ved  

 driften af A's aktiviteter, der er omfattet af driftsoverenskomsten mellem  

 Socialministeriet og bestyrelsen for A, herunder undervisning, værksteder,  

 serviceydelser, midlertidige botilbud, hjælpefunktioner samt generel ledelse  

 og  

 administration.
Det fremgår af  

 den fremsendte resultatkontrakt og årsrapport, at A arbejder med undervisning  

 og uddannelse, optræning og resocialisering, støtte til personlig udvikling  

 og  

 netværksforbedring, herunder forebyggelse, beskæftigelse og omsorg, samt akut  

 hjælp og behandling.
A har et antal pladser til rådighed for bl.a. personer  

 med  

 behov for botræning mv.
A udfører forsøgs- og udviklingsaktiviteter med  

 henblik  

 på at kunne imødekomme ændringer i brugernes behov, fx som følge af den  

 stigende  

 etniske diversitet.
Det er A's ønske at brugerne oplever tilbuddene som  

 meningsfulde og brugbare, og at de ud fra en socialfaglig vurdering har et  

 relevant rehabiliteringsperspektiv, som sandsynliggør forbedringer i  

 brugernes  

 livssituation.
 Det fremgår  

 videre, at A årligt finansieres af ca. (  

  

 udeladt  

  

 ) mill. kr., hvoraf ca.  

 2/3 er bevilling på finansloven, og at den øvrige finansiering består i bl.a.  

 opholdsbetaling, donationer, salg af produktion, forskellige tilskud,  

 indtægter  

 efter Folkeoplysningsloven, Den Frie Ungdomsuddannelse, samt indtægter fra et  

 sprogcenter.
Det fremgår af  

 den fremlagte årsrapport bl.a., at A i 2005 har haft et antal (  

  

 udeladt  

  

 ) indskrevne brugere.
Det  

 fremgår, at A som en enkelt af mange andre aktiviteter også har leveret  

 ydelser  

 til B Kommune efter lov om aktiv beskæftigelsesindsats, og at der i den  

 forbindelse er gennemført et antal kontrakter (  

  

 udelad  

  

 t).
 Det fremgår af  

 gældende lov om ansvaret for og styringen af den aktive  

 beskæftigelsesindsats,  

 lov nr. 522 af 24/06/2005 med senere ændringer bl.a., at staten og kommunerne  

 er ansvarlige for beskæftigelsesindsatsen, og samarbejder om opgaven i  

 jobcentre, som kommunerne etablerer pr. 1. januar 2007. Det fremgår endvidere  

 af lovens kapitel 4 om inddragelse af andre aktører, at staten og den enkelte  

 kommune kan overlade det til andre at udføre opgaverne efter lov om aktiv  

 beskæftigelsesindsats, idet ansvaret for indsatsen dog fortsat påhviler  

 staten  

 og kommunalbestyrelsen.
 Det fremgik  

 tilsvarende af den indtil 31. december 2006 gældende lov om ansvaret for og  

 styringen af den aktive beskæftigelsesindsats, lov nr. 416 af 10/06/2003  

 kapitel 5 om inddragelse af andre aktører, at kommunalbestyrelsen skulle  

 fastsætte måltal for, hvor stor en del af indsatsen der skulle varetages af  

 andre end kommunen.
Af den gældende  

 bekendtgørelse om en aktiv beskæftigelsesindsats, bkg. nr. 1676 af 19/12/2006  

 fremgår i § 5, at staten og kommunerne i jobcentrene kan henvise en ledig  

 person til en privat aktør.
Tilsvarende fremgik det af tidligere  

 bekendtgørelse  

 nr. 1099 af 18/11/2005, § 5, at arbejdsformidlingen henholdsvis kommunen  

 kunne  

 henvise en person til en privat aktør.
Der foreligger i  

 sagen bl.a. kopi af brev af 18. januar 2006 fra SKAT til B Kommune, hvoraf  

 det  

 fremgår, at SKAT har afholdt møde med Arbejdsmarkedsstyrelsen med henblik på  

 en  

 afklaring af, hvorvidt ydelser omfattet af lov om aktiv  

 beskæftigelsesindsats,  

 som leveres af private aktører, er momspligtige, eller er momsfritagne som  

 social forsorg og bistand, eller som momsfri undervisning.
Det fremgår, at  

 Arbejdsmarkedsstyrelsen i den forbindelse har oplyst, at det politiske formål  

 med ordningen om brug af private aktører indenfor beskæftigelsesindsatsen er  

 at  

 åbne op for, at andre aktører end kommuner og arbejdsformidlinger kan få folk  

 i  

 arbejde.
Der er tale om individuelle forløb, som passer til den enkelte  

 person,  

 og ikke almindelig aktivering.
Arbejdsmarkedsstyrelsen har videre oplyst, at  

 bestemmelserne i lov om en aktiv beskæftigelsesindsats er rettet mod at få  

 folk  

 i beskæftigelse, og at der ikke er tale om social forsorg og bistand.
Der kan  

 være tale om undervisningsforløb udført af aktøren, eller eventuelt af en  

 underleverandør.
Det er imidlertid efter Arbejdsmarkedsstyrelsens opfattelse  

 begrænset, hvor meget der kan kvalificeres som undervisning, herunder anses  

 individuelle afklarende møder og vejledning eksempelvis ikke som  

 undervisning.  

 En mentorordning, hvor en privat aktør tager en ledig med ud på en  

 arbejdsplads, kan heller ikke karakteriseres som undervisning i gængs  

 forstand.  

 Betaling for undervisningen anses af arbejdsmarkedsstyrelsen som et tilskud  

 til  

 den pågældende person.
Arbejdsmarkedsstyrelsen anser ikke kommunen som  

 aftager  

 af ydelserne, selvom denne betaler for undervisningen.
Hvis en  

 underleverandør  

 leverer en undervisningsydelse kan fakturering ske direkte til kommunen, hvis  

 der eksisterer en rammeaftale.
Underleverandøren kan også fakturere til  

 aktøren, der så afregner med kommunen.
Der er i sagen  

 fremlagt en rammeaftale af 14. oktober 2004 mellem B Kommune og A, vedrørende  

 tilbud om for- og revalidering, særlig beskæftigelsesfremmende indsats, og  

 beskyttet beskæftigelse.
Det fremgår, at aftalen er indgået efter forudgående  

 udbud.
Ifølge aftalen har B Kommune ret, men ikke pligt, til at bestille  

 ydelser omfattet af aftalen, på de vilkår, der fremgår af aftalen.
Det  

 fremgår,  

 at kommunen har indgået lignende rammeaftaler med andre leverandører, og at  

 kommunen ikke giver leverandøren garanti for et bestemt antal konkrete  

 opgaver.  

 Der indgås i hvert tilfælde en enkeltkøbsaftale, hvortil der er fastsat et  

 vederlag.
Det fremgår, at kommunen stiller en række forvaltningsretlige krav  

 til leverandøren, herunder overholdelse af principperne i Forvaltningsloven,  

 Offentlighedsloven  

 og Straffeloven, og behandling af personoplysninger efter Persondataloven.  

 Leverandøren  

 skal foretage sagsoplysning og sagsforberedelse til brug for kommunens  

 myndighedsudøvelse, og har notatpligt, tavshedspligt, samt er pligtig til at  

 iagttage reglerne om inhabilitet.
Det fremgår, at leverandøren under levering  

 af ydelserne skal sikre, at arbejdet overholder kravene i lovgivningen,  

 herunder lov om aktiv beskæftigelsesindsats, lov om social service og lov om  

 ansvaret for og styringen af den aktive beskæftigelsesindsats.
Det fremgår  

 videre af aftalen, at kommunen forestår visitation af borgerne, og har det  

 overordnede ansvar for beskæftigelsesindsatsen.
Leverandøren er ansvarlig for  

 at gennemføre alle de aktiviteter, der er omfattet af de bestilte ydelser.  

 Det  

 fremgår, at de ydelser, der skal leveres af leverandøren, indgår som  

 delelementer i kommunens samlede tilbud til borgerne indenfor områderne  

 særlig  

 beskæftigelsesfremmende indsat, for- og revalidering, samt beskyttet  

 beskæftigelse.
Det fremgår af  

 rammeaftalen, at de ydelser, der konkret er omfattet, og som således har  

 været  

 i udbud hos bl.a.
A, er følgende:
 Ydelser omfattet  

 af lov om aktiv beskæftigelsesindsats:
-  

 Vejledning og opkvalificering, § 32, herunder -  

 Virksomhedspraktik og formidling af ansættelse med løntilskud, § 42 og § 51 - Mentorordning,  

 § 78 Ydelser  

 omfattet af lov om social service:
- Beskyttet  

 beskæftigelse, § 87 (nugældende lovs § 103) Kommunen har  

 nærmere beskrevet ydelserne i en række kravspecifikationer, hvoraf følgende  

 bl.a. fremgår:
Korte vejlednings- og afklaringsforløb,  

 beskæftigelseslovens § 32, stk. 1, nr. 1 Grundydelser Tillægsydelser Typiske mål:
 Afklaring af  

 borgerens ressourcer, herunder opsamling af elementer til borgerens  

 ressourceprofil, afklaring af borgerens ønsker, vurdering af borgerens  

 muligheder i forhold til arbejdsmarkedet og uddannelse, samt levering af  

 baggrundsmateriale til brug for eventuel revision af borgerens jobplan.
Særligt tilrettelagte projekter,  

 uddannelsesforløb og praktik. § 32, stk. 1, nr. 2 Det fremgår, at  

 dette i vidt omfang omfatter begrebet "erhvervsmodnende kurser",  

 som  

 før 1. juli 2003 var reguleret i § 48 i lov om aktiv socialpolitik.
Grundydelser Særlig  

 tilrettelagte projekter og uddannelsesforløb omfattende en eller flere  

 elementer af f.eks.:
Tillægsydelser Typiske  

 mål:
Implementering  

 af de første elementer i en borgers jobplan og skal sætte borgeren i stand  

 til  

 at Mentorordning, §  

 78 Ved en mentorfunktion forstås, jf. lovens § 78, stk. 2, at en medarbejder i  

 virksomheden henholdsvis på uddannelsesinstitutionen eller en ekstern  

 konsulent  

 varetager en særlig opgave med at introducere, vejlede eller oplære personen,  

 der ligger ud over, hvad arbejdsgiveren henholdsvis uddannelsesinstitutionen  

 sædvanligvis forventes at varetage.
Anvendelse af mentorer kan ske med  

 henblik  

 på at styrke introduktionen på en arbejdsplads eller til en uddannelse for  

 personer, der er omfattet af lovens § 2, nr. 1-6 og 8, og som deltager i  

 tilbud  

 efter kapitel 10-12.
Formidling af virksomhedspraktik/job med  

 løntilskud, lovens § 42 og § 51 Grundydelser Tillægsydelser Formål:
Træning/oplæring  

 af faglige, sproglige og sociale kompetencer på en offentlig eller privat  

 arbejdsplads, samt afklaring af beskæftigelsesmål.
Målet er ustøttet arbejde,  

 fleksjob eller påbegyndelse af faglig uddannelse, eksempelvis et  

 lærlingeforløb.
Beskyttet beskæftigelse efter den  

 sociale servicelov Endelig fremgår  

 det af kommunens udbudsmateriale, at ydelsen vedrørende tilbud om beskyttet  

 beskæftigelse i medfør af lov om social service § 87 (nugældende lovs § 103),  

 omfatter tilbud om manuelt arbejde til borgere med synshandicap, psykisk  

 sygdom  

 eller fysiske og/eller sociale forhold, der fordrer anvendelse af beskyttet  

 beskæftigelse.
 Det fremgår, at  

 leverandøren kan tilbyde de nævnte ydelser i kombination med ydelser efter  

 anden lovgivning.
De enkelte typer ydelser leveret af A Der er fremlagt  

 eksempler på karakteren af de ydelser, A leverer til B Kommune, i form af A's  

 konkrete skriftlige tilbud på ydelser til B Kommune:
Ydelsen  

 "Individuelle afklarende samtaler" beskriver A i sit tilbud  

 således,  

 at opgaven gennemføres af socialrådgiver/vejleder efter en struktureret  

 samtalemodel, 1. samtale er af typisk 2 timers varighed.
Resultatet af  

 samtalen  

 samt evt. anbefalinger meddeles skriftligt den henvisende sagsbehandler til  

 accept/afgørelse senest 2 dage efter samtalen.  Der forudses 5 samtaler  

 i  

 løbet af 6 måneder, evt. i forbindelse med og som opfølgning, hvis borgeren  

 optages på et særligt tilrettelagt projekt eller et undervisningsforløb på A.
Det fremgår  

 videre af A's tilbudsmateriale, at "Individuel vejledning til borgeren  

 om  

 arbejdsmarkedet", herunder hjælp til jobsøgning, gennemføres af en  

 jobkonsulent, og at der anvendes en metode som er en blanding af rådgivning,  

 ekspertviden  

 og sparring til borgerens egne ønsker.
Bl.a. vejledes om jobmuligheder i  

 forhold til borgerens kvalifikationer mv. uddannelse, kurser,  

 sprogkundskaber,  

 skrevne og uskrevne regler på det danske arbejdsmarked, forventninger til  

 kvalifikationer og kompetencer, og der samles op på tidligere  

 arbejdserfaringer,  

 uddannelse mv.
Der ydes vejledning til søgning af jobs på internettet,  

 læsning  

 af stillingsopslag, indhentning af oplysninger om virksomheder, udarbejdelse  

 af  

 ansøgninger og CV.
 Der tilbydes  

 endvidere "Undervisningsforløb af kortere varighed omkring  

 arbejdsmarkedsforhold, uddannelsesforhold mv". Der anvendes metoder som  

 vejledning, orientering, interviews, rollespil, og målet er at gøre  

 deltagerne  

 i stand til at lægge en realistisk handleplan/jobplan.
Endvidere  

 fremgår, at borgeren som led i ydelsen "Opklarende træningsforløb af  

 kort  

 varighed" kan optages på individuelt træningsforløb på A's værksteder,  

 af  

 en måneds varighed.
Forløbet kan afklare borgerens kompetencer til  

 arbejdsmarkedsnormer  

 for rettidigt fremmøde, samvær med kolleger, stabilitet, koncentration,  

 opfattelse af instruktion, tempo, kvalitet, orden, sprog, kommunikation og  

 personlig fremtræden.
Der udarbejdes en statusplan ved forløbets afslutning.  

 Borgeren har også mulighed for at afprøve en række fagområder, som  

 værkstederne  

 arbejder med.
Det fremgår, at  

 A tilbyder test af borgernes kvalifikationer, således at borgere med et andet  

 modersmål  

 end dansk kan testes for danskkundskaber i forbindelse med tilmelding til  

 niveaudelt danskundervisning.
Der testes efter Sprogskolernes modultests,  

 uddannelse 1-  

 3. A  

 tilbyder endvidere  

 Meyer-Briggs Typeindikator test til anvendelse i udviklingsøjemed.
 Endvidere  

 tilbyder A tolkning på alle sprog.
Endvidere  

 fremgår, at A som led i levering af ydelserne "Særligt tilrettelagte  

 projekter og uddannelsesforløb" kan udføre værkstedsforløb, kombineret  

 med  

 undervisningsforløb.
På værkstedforløbene benyttes en metode inspireret af  

 mesterlære, hvor deltageren involveres i situationer, der udløser (mulighed  

 for) læring.
Pædagogikken tager udgangspunkt i, at deltagerne gennem  

 involvering i arbejdsprocessen får del i viden, færdigheder og kompetencer,  

 som  

 kollektivt er til stede på værkstedet.
Medarbejderne er faguddannede inden  

 for  

 det område, de underviser i.
Værkstederne er veludstyrede, så borgerne får  

 oplevelsen  

 af at arbejdsmarkedet er begyndt med opholdet på værkstederne.
Formålet med  

 opholdet er at afklare borgerens erhvervsønsker og jobmuligheder samt optræne  

 og opkvalificere med henblik på arbejdsmarkedet.
Ud over de faglige  

 medarbejdere deltager socialrådgivere, vejledere og jobkonsulenter, og der er  

 tilknyttet en jurist og en psykolog, ligesom der er mulighed for at trække på  

 A's misbrugskonsulenter mv.
Der udarbejdes en handleplan, som beskriver mål  

 og  

 fremgangsmåde, herunder evt. kombination med undervisning som f.eks. dansk,  

 regning og edb.
A tilbyder værkstedsforløb på værksteder indenfor en lang  

 række  

 fagområder.
 A tilbyder  

 endvidere en række kurser med erhvervssigte og af skolemæssig art, herunder  

 kurser  

 i edb, tekstbehandling, regneark, maskinskrivning, dansk, matematik,  

 fremmedsprog mv.
Endvidere  

 fremgår, at A tilbyder ydelsen "Mentorfunktion i forhold til  

 uddannelsesinstitutioner", hvilket indebærer løbende kontakt med og  

 opfølgning af borgeren, samt mulighed for at borgeren eller  

 uddannelsesinstitutionen  

 kan kontakte A, hvis der opstår problemer.
Endvidere tilbydes mentorfunktion  

 i  

 forhold til mindre virksomheder, herunder indgåelse af skriftlige aftaler med  

 virksomhederne herom, opfølgning ved besøg, førelse af logbog mv.
A tilbyder  

 endvidere ydelsen "Formidling af ansættelse med løntilskud på  

 virksomhed". Ydelsen udføres af A's jobkonsulent, der ud over  

 formidlingsopgaven og opfølgning varetager papirarbejdet overfor offentlige  

 myndigheder, herunder godkendelse af tilskudspladsen, og påser, at de  

 lovgivningsmæssige  

 vilkår er i orden.
Jobkonsulenten aflægger som led i sit arbejde et antal (  

  

 udeladt  

  

 ) virksomhedsbesøg indenfor en  

 række brancher.
Endelig fremgår  

 det, at A tilbyder formidling af praktik på en eller flere virksomheder med  

 afklarende sigte, og afklarende samtaler og vejledning i sammenhæng med  

 praktik.
Heri indgår fastlæggelse af indhold, formål og omfang, der afholdes  

 samtale med virksomheden, borgeren forberedes bedst muligt til praktikken, og  

 der følges op med virksomhedsbesøg under praktikken.
Spørgers eventuelle opfattelse ifølge anmodning og bemærkninger til  

 sagsfremstilling Spørgers  

 repræsentant anfører, at der efter momslovens § 13, stk. 1, nr. 2 er  

 momsfritagelse for social forsorg og bistand, herunder sådan, som præsteres  

 af børne-  

 og ungdomsinstitutioner og institutioner inden for ældreområdet, samt  

 levering  

 af varer og ydelser med nær tilknytning hertil.
Det anføres  

 videre, at det af forarbejderne til bestemmelsen i momslovens § 13  

 fremgår, at de heri indeholdte fritagelser er fastsat i overensstemmelse med  

 6. momsdirektiv.
I direktivets artikel 13 er i pkt.
A  

 indeholdt  

 en række fritagelser til fordel for visse former for virksomhed af almen  

 karakter.
Af bestemmelsens litra g og h fremgår nærmere:
"g) tjenesteydelser  

 og levering af goder med nær tilknytning til social bistand og social  

 sikring, herunder sådanne, som præsteres af alderdomshjem, af  

 offentligretlige organer eller af andre organer, der er anerkendt af den  

 pågældende medlemsstat som foretagender af almennyttig karakter; h) tjenesteydelser  

 og levering af goder med nær tilknytning til beskyttelse af børn og  

 unge,  

 som præsteres af offentligretlige organer eller andre organer, der er  

 anerkendt af den pågældende medlemsstat som foretagender af almennyttig  

 karakter." Spørgers  

 repræsentant anfører videre, at EF-domstolen i sag C-498/03, Kingscrest  

 Associates Ltd. har udtalt, at to betingelser skal være opfyldt, før man er  

 omfattet af artikel 13 pkt.
A, stk. 1, litra g) og h) (præmis 34):
"34 Ifølge  

 en fortolkning med udgangspunkt i ordlyden af disse øvrige versioner af  

 sjette  

 direktivs artikel 13, punkt A, stk. 1, litra g) og h), er det tilstrækkeligt  

 for at være omfattet af fritagelsen, at to betingelser er opfyldt, nemlig for  

 det første, at det enten drejer sig om tjenesteydelser med tilknytning til  

 enten social bistand og social sikring eller til beskyttelse af børn og unge,  

 og for det andet, at ydelserne præsteres af offentligretlige organer eller  

 andre organer, der er anerkendt af den pågældende medlemsstat som  

 foretagender,  

 der i det væsentlige er af almennyttig karakter." Det er  

 spørgerens repræsentants opfattelse, at A's ydelser/tilbud ydet i henhold til  

 rammeaftalen har et formål, der må anses at falde ind under  

 momsfritagelsesbestemmelsen for social forsorg og bistand.
De  

 beskæftigelsesrelaterede opgaver, som A udfører for personer med en perifer  

 tilknytning til arbejdsmarkedet, har således en nær tilknytning til den  

 sociale  

 bistand og sikring, der i øvrigt tilbydes de pågældende personer.
 Det anføres, at  

 beskæftigelsesrelaterede opgaver kan falde under social forsorg og bistand,  

 hvilket også fremgår af gældende praksis, hvorefter arbejdsløshedskassers  

 aktiviteter er fritaget for moms som social forsorg og bistand.
Det anføres  

 videre, at det, der bl.a. karakteriserer ydelser med tilknytning til social  

 sikring og bistand, er, at de skal sikre beskyttelse af socialt udsatte  

 grupper  

 f.eks. som følge af arbejdsløshed og lignende Det anføres, at  

 der i A's tilfælde er tale om ydelser, som hovedsagelig er ydet i henhold til  

 lov om en aktiv beskæftigelsesindsats til personer på kanten af  

 arbejdsmarkedet.
 Spørgers  

 repræsentant anfører, at Skatteministeriet i forbindelse med svar på  

 spørgsmål  

 S 2569, j.nr. 2005-218-0094, har udarbejdet et notat om den momsmæssige  

 behandling af ydelser fra private leverandører på det sociale område.
Det anføres  

 videre, at notatet vurderer praksis for momsfritagelsen for social forsorg og  

 bistand med baggrund i direktivregler og EU-domme, og at det fremgår, at det  

 er  

 bl.a.
Skatteministeriets opfattelse, at visiterede ydelser, jf. servicelovens  

 §  

 71, er omfattet af begrebet "social forsorg og bistand", som omtalt  

 i  

 momslovens § 13, stk. 1, nr. 2.
 Det anføres, at  

 de på side 13 i notatet bl.a. fremgår:
 "Der findes  

 ingen præcis afgrænsning af, hvilke ydelser kommunerne i medfør af  

 servicelovens § 75 kan tilbyde borgerne med hjemmel i lovens § 71. Der kan  

 eksempelvis være tale om tilbud om personlig hjælp, såsom hjælp til af- og  

 påklædning eller tilbud om praktisk hjælp i hjemmet eksempelvis rengøring  

 eller  

 tøjvask.
 Fælles for de  

 tilbudte ydelser er, at kommunen har foretaget en konkret og individuel  

 vurdering  

 af behovet for hjælp i forhold til den pågældendes funktionsevne og  

 husstandens  

 sammensætning, jf. servicelovens § 75.
 Når en kommune  

 på dette grundlag træffer afgørelse om, at en person har behov for offentlig  

 betalt hjælp, er der efter Skatteministeriets opfattelse tale om social  

 forsorg  

 og bistand.
I den  

 forbindelse er det uden betydning, hvilke ydelser kommunen med henvisning til  

 servicelovens § 71 beslutter at tilbyde den enkelte borger.
Det konkrete  

 tilbud  

 vil således altid være baseret på kommunens vurdering af, at vedkommende har  

 brug for offentlig hjælp til udførelsen af netop denne opgave.
På den baggrund  

 må det antages, at visiterede ydelser, jf. servicelovens § 71, vil være  

 omfattet af begrebet ?social forsorg og bistand", som omtalt i  

 afgiftsfritagelsesbestemmelsen i momslovens § 13, stk. 1, nr. 2." Det anføres  

 videre, at Skatteministeriet på side 16 mere generelt om godkendte/visiterede  

 ydelser anfører:
 "Det er  

 således Skatteministeriets opfattelse:
Det er spørgers  

 repræsentants opfattelse, at de konkrete tilbud, som A leverer i henhold til  

 rammeaftalen, moms- og lønsumsafgiftsmæssigt skal behandles på samme måde,  

 som  

 det nærmere fremgår af Skatteministeriets notat om kommunalt  

 godkendte/visiterede ydelser efter servicelovens § 71. Repræsentanten anføres  

 således, at der netop ifølge Skatteministeriet er tale om momsfri social  

 forsorg  

 og bistand, hvis en kommune foretager en konkret og individuel vurdering af  

 behovet for hjælp (visitering), og på dette grundlag træffer afgørelse om, at  

 en person har behov for offentlig hjælp.
Det anføres, at dette ikke kun  

 gælder  

 ydelser omfattet af servicelovens § 71, idet dette klart fremgår af citatet  

 ovenfor fra notatets side 16.
Spørgers  

 repræsentant anfører, at det er fuldstændig samme situation og sociale  

 grundlag, der foreligger i forbindelse med B Kommunes visitering af personer  

 på  

 kanten af arbejdsmarkedet.
Kommunen træffer afgørelse om den enkelte persons  

 behov for offentlig hjælp, og overlader det til A at udføre selve tilbuddet  

 over for den enkelte.
Spørgers  

 repræsentant bemærker i den forbindelse, at A's tilbud til ledige personer  

 ifølge rammeaftalen med kommunen ikke er rettet mod almindelige  

 arbejdssøgende,  

 men mod personer/målgrupper, der bevæger sig på kanten af arbejdsmarkedet, og  

 som derfor har et særligt behov for støtte og hjælp, så de får lige netop de  

 tilbud, der gør vejen til job kortest mulig.
Spørgers repræsentant henviser  

 til  

 pjecen  


  

 På kanten  

 af Arbejdsmarkedet  


, Arbejdsmarkedsstyrelsen, 2005. Det anføres, at  

 A's/B Kommunes tilbud retter sig mod følgende målgrupper:
 Spørgers  

 repræsentant anfører, at fælles for de tilbudte ydelser er, at kommunen -  

 ligesom i tilfældet med visiterede ydelser, jf. servicelovens § 71 -  

 foretager  

 en konkret og individuel vurdering af, hvilke borgere der har behov for  

 støtte  

 og hjælp, men her støtte og hjælp i form af tilbud om for- og revalidering,  

 tilbud om en særlig beskæftigelsesfremmende indsats samt beskyttet  

 beskæftigelse.
 Det er som nævnt  

 ovenfor repræsentantens opfattelse, at A's ydelser/tilbud til personer på  

 kanten  

 af arbejdsmarkedet må fritages med samme begrundelse, som ydelser omfattet af  

 servicelovens § 71. Repræsentanten anfører, at der således altid er tale om  

 momsfri ydelser knyttet til social forsorg og bistand, såfremt en kommune  

 træffer afgørelse om, at en person har behov for offentlig betalt hjælp (her  

 i  

 form af tilbud om for- og revalidering, tilbud om en særlig  

 beskæftigelsesfremmende  

 indsats samt beskyttet beskæftigelse), og hvor kommunen derefter i medfør af  

 lov om ansvaret for og styringen af den aktive beskæftigelsesindsats lader A  

 udføre det pågældende tilbud i forhold til den særlige målgruppe.
Repræsentanten  

 anfører videre, at det i forhold til den enkelte borger på kanten af  

 arbejdsmarkedet må være uden betydning, hvilke ydelser kommunen inden for  

 lovens rammer (lov om en aktiv beskæftigelsesindsats og lov om social service  

 m.v.) beslutter at tilbyde den enkelte.
Det konkrete tilbud vil således altid  

 være baseret på kommunens vurdering af, at vedkommende har brug for offentlig  

 støtte og hjælp i form af det rette tilbud, så den ledige skridt for skridt  

 kommer tættere på arbejdsmarkedet.
 Det er på den  

 baggrund repræsentantens samlede opfattelse, at de til A visiterede  

 ydelser/tilbud,  

 jf. lov om en aktiv beskæftigelsesindsats og lov om social service m.v., skal  

 karakteriseres som ?social forsorg og bistand" efter momslovens § 13,  

 stk.  

 1, nr. 2.
 Endelig anføres,  

 at social forsorg og bistand, der er momsfritaget efter momslovens § 13, stk.  

 1, nr. 2, ikke er omfattet af afgiftspligten efter lønsumsafgiftsloven.
Bemærkninger til SKATs sagsfremstilling Spørgers  

 repræsentant anfører, at SKAT i sagsfremstillingen indstiller, at med hensyn  

 til A's aktiviteter med beskæftigelsesfremme blandt socialt udsatte grupper,  

 er  

 alene tilbud om beskyttet beskæftigelse med hjemmel i lov om social service  

 fritaget som social forsorg og bistand.
Repræsentanten mener fortsat, at alle  

 A's ydelser på beskæftigelsesområdet er fritaget som social forsorg og  

 bistand.
Spørgers  

 repræsentant anfører, at den meget detaljerede sagsfremstilling kan give det  

 indtryk, at der for A's vedkommende overvejende er tale om salg af konsulent-  

 og rådgivningsydelser samt undervisningsydelser rettet mod borgere uden  

 sociale  

 problemer, og at dette er misvisende.
Det anføres, at A's ydelser på  

 beskæftigelsesområdet  

 er rettet mod fire målgrupper med forskellige sociale problemer, som ikke  

 alene  

 skyldes ledighed.
Der kan bl.a. være tale om begrænsning i arbejdsevnen,  

 sygdom, betydelig nedsat fysisk eller psykisk funktionsevne eller særlige  

 sociale problemer, jf. § 2, stk. 1, nr. 3 - 6, i lov om en aktiv  

 beskæftigelsesindsats (LAB).
Spørgers  

 repræsentant anfører, at betingelserne for en momsfritagelse er opfyldt, da A  

 er et anerkendt foretagende af almennyttig karakter, og da alle A's ydelser  

 sker i nær tilknytning til social forsorg og bistand.
A's ydelser er rettet  

 mod  

 at forebygge/hjælpe fire konkrete målgrupper med forskellige sociale  

 problemer,  

 hvori A's ydelser indgår i nær tilknytning til afhjælpning af sociale  

 problemer  

 efter anden lovgivning, jf. henvisningerne til denne anden lovgivning i § 2 i  

 LAB.
Det skal i den forbindelse bemærkes, at henvisningen i § 2 til hjælp  

 efter  

 anden lovgivning omfatter lov om aktiv socialpolitik, som efter sin  

 formålsbestemmelse har samme formål som den hjælp, der ydes efter lov om  

 social  

 service, idet begge love nævner, at formålet med at give hjælp er at sætte  

 den  

 enkelte modtager i stand til at klare sig selv.
Et af formålene med LAB er at  

 bistå modtageren, således at modtageren kan forsørge sig selv og sin familie.
Spørgeres  

 repræsentant mener endvidere ikke, at Arbejdsmarkedsstyrelsens opfattelse -  

 som  

 er tillagt afgørende betydning i SKATs indstilling - hvorefter  

 formålsbestemmelsen i § 1 i LAB alene retter sig mod at få folk i  

 beskæftigelse, og at der derfor ikke kan være tale om social forsorg og  

 bistand, kan tillægges betydning i forbindelse med en momsretlig vurdering af  

 A's ydelser.
Repræsentanten anfører, at det allerede følger af lovens egen  

 ordlyd, at den har samme formål som anden lovgivning på det sociale område.  

 Det  

 anføres, at både LAB og lov om aktiv socialpolitik forfølger samme formål som  

 lov om social service for så vidt angår de omhandlede målgrupper.
Det  

 anføres,  

 at det derimod er Socialministeriets opfattelse, som den kommer til udtryk i  

 SKM12007.192.LSR om tolkeydelser, relevant for afgørelsen af det rejste  

 spørgsmål.
Repræsentanten anfører, at det bl.a. fremgår af afgørelsen, at det  

 er Socialministeriets opfattelse, at det ikke er afgørende, om hjemlen til  

 bevilling af en social ydelse findes i Socialministeriets love såsom lov om  

 social service eller i andre ministerområders lovgivning, når bestemmelserne  

 ellers har tilsvarende formål, som fremgår af § 1, stk. 1 og 2 i lov om  

 social  

 service.
Af § 1 i lov om  

 social service fremgår, at formålet med loven er at tilbyde rådgivning og  

 støtte for at forebygge sociale problemer, at tilbyde en række almene  

 serviceydelser, der også kan have et forebyggende sigte, og at tilgodese  

 behov,  

 der følger af nedsat fysisk eller psykisk funktionsevne eller særlige sociale  

 problemer.
Af stk. 2 fremgår, at formålet med hjælpen er at fremme den  

 enkeltes  

 mulighed for at klare sig selv eller at lette den daglige tilværelse og  

 forbedre  

 livskvaliteten.
A's ydelser på beskæftigelsesområdet er bevilget individuelt  

 af  

 B Kommune til en person omfattet af LAB § 2, som har behov for den pågældende  

 ydelse på grund af personens sociale problemer, idet formålet med den  

 visiterede ydelse er at forebygge/afhjælpe personens sociale problemer,  

 således  

 at den enkelte person får mulighed for at klare sig selv eller at lette den  

 daglige tilværelse og forbedre livskvaliteten.
Det anføres, at i forhold til  

 de  

 nævnte målgrupper har LAB derfor reelt samme formål som lov om aktiv  

 socialpolitik og lov om social service.
Endelig anfører  

 repræsentanten, at såvel momsdirektivet som EF-domstolens praksis støtter en  

 momsfritagelse for de ydelser, som A leverer til de visiterede  

 målgruppepersoner.
Det er ifølge EF-domstolen tilstrækkeligt at fastslå, at  

 de  

 pågældende personer er afhængige af den offentlige hjælp og støtte, der ydes,  

 til at ydelserne er omfattet af begrebet ydelser ?med nær tilknytning til  

 social bistand og social sikring", jf. bl.a. præmis 44 i sag C-141/00,  

 Ambulanter Pflegedienst Kügler GmbH.
SKATs indstilling og begrundelse Det er SKATs  

 opfattelse, at den overvejende del af spørgerens leverancer, som sker i  

 henhold  

 til lov om en aktiv beskæftigelsesindsats, er momspligtige i henhold til  

 momslovens § 4, hvoraf det fremgår, at der skal betales afgift af varer og  

 ydelser, der leveres mod vederlag her i landet.
SKAT indstilles derfor, at  

 der  

 kun delvis svares ja til, at spørgerens ydelser er momsfri, og fritaget for  

 lønsumsafgiftspligt.
 I henhold til momslovens § 13, stk. 1,  

 nr. 2, er følgende fritaget for moms:
"Social  

 forsorg og bistand, herunder sådan som præsteres af børne- og  

 ungdomsinstitutioner og institutioner inden for ældreområdet, samt levering  

 af  

 varer og ydelser med nær tilknytning hertil." Bestemmelsen har  

 baggrund i art. 13, punkt A, stk. 1, litra g og h, i 6. momsdirektiv - nu  

 momssystemdirektivets  

 artikel 132, stk. 1, litra g) og h, der fritager g) tjenesteydelser  

 og levering af goder med nær tilknytning til social bistand og social  

 sikring,  

 herunder sådanne, som præsteres af alderdomshjem, af offentligretlige organer  

 eller  

 af andre organer, der er anerkendt af den pågældende medlemsstat som  

 foretagender af almennyttig karakter.
 h)  

 tjenesteydelser og levering af goder med nær tilknytning til beskyttelse af  

 børn og unge, som præsteres af offentligretlige organer, der er anerkendt af  

 den pågældende medlemsstat som foretagender af almennyttig karakter.
Det fremgår af  

 Momsvejledningen 2007-1, afsnit  


  

 D.11.2  


,  

 at bestemmelsen tilsigter at holde den sociale sektor uden for momspligten.  

 Fritagelsen omfatter således bl.a. plejehjem, vuggestuer, børnehaver,  

 fritidshjem og offentlig hjemmehjælp.
Af praksis fremgår bl.a., at ydelser  

 visiteret af kommunerne efter lov om social service kan være omfattet af  

 fritagelsesbestemmelsen.
 For at en ydelse  

 er omfattet af fritagelsen skal ydelsen:
Spørgeren anses i kraft af sin  

 driftsoverenskomst med Socialministeriet for anerkendt som et fortagende af  

 almennyttig karakter.
Spørger har endvidere aktiviteter omfattet af den  

 sociale  

 servicelov, herunder botilbud efter lovens § 109.
 Det fremgår af  

 formålsbestemmelsen i lov om en aktiv beskæftigelsesindsats (§1), at lovens  

 sigte er bidrage til et velfungerende arbejdsmarked ved bl.a. at bistå  

 arbejdssøgende, dagpengemodtagere, kontanthjælpsmodtagere mv. med at få  

 arbejde.
 Det fremgår  

 endvidere af sagens oplysninger, at det er Arbejdsmarkedsstyrelsens  

 opfattelse,  

 at lovens bestemmelser retter sig mod at få folk i beskæftigelse, og at der  

 ikke  

 er tale om social forsorg og bistand.
 Ydelserne efter  

 lov om en aktiv beskæftigelsesindsats er endvidere karakteriserede ved, at  

 borgerne både har ret, men i vidt omfang også pligt til at modtage tilbud i  

 henhold til loven, jf. nærmere lovens kapitler 16 og 17.
SKAT anser på  

 denne baggrund leverancer af tilbud efter lov om aktiv beskæftigelsesindsats  

 som rådgivnings- og konsulentydelser, idet der overordnet set vurderes at  

 være  

 tale om leverancer, der handler om at rådgive om og at gennemføre aktiviteter  

 for borgere med henblik på, at borgeren kan opnå ordinær beskæftigelse.  

 Sådanne  

 leverancer er momspligtige og således ikke omfattet af  

 fritagelsesbestemmelsen  

 i § 13, stk. 1, nr. 2, om social forsorg og bistand.
De ydelser, som  

 spørgeren  

 og andre aktører kan give tilbud på i henhold til rammeaftalen med B Kommune,  

 er i forhold til særlig beskæftigelsesfremmende indsats, for- og  

 revalidering,  

 og er erhvervsrettede for modtageren.  SKAT finder ikke, at leverancerne  

 har et formål, der falder ind under fritagelsesbestemmelsen om social forsorg  

 og bistand, men derimod et formål, der handler om at få de omhandlede  

 personer  

 i beskæftigelse.
 Da der i vidt  

 omfang er tale om rådgivning, er leverancerne som udgangspunkt heller ikke  

 omfattet  

 af momsfritagelsen for undervisning i momslovens § 13, stk. 1, nr. 3. Dog vil  

 nogle af de beskrevne tilbud i henhold til lov om en aktiv  

 beskæftigelsesindsats § 32, stk. 1, nr. 2, som går ud på henholdsvis  

 afprøvning  

 af uddannelsestilbud via egen undervisning eller via en eller flere  

 uddannelsesinstitutioner  

 eller kombinationer heraf, samt undervisning indenfor relevante teoretiske  

 områder i forhold til målene med borgerens jobplan, hvor denne undervisning  

 ikke kan ydes efter anden lovgivning, konkret kunne være omfattet af  

 momsfritagelsesbestemmelsen  

 for undervisning i momslovens § 13, stk. 1, nr. 3.
 Betingelsen for  

 at være omfattet af momsfritagelsen i momslovens § 13, stk. 1, nr. 3, er, at  

 der enten er tale om skoleundervisning, undervisning på videregående  

 uddannelsesinstitutioner eller faglig uddannelse, herunder omskoling, og  

 anden  

 undervisning, der har karakter af skolemæssig eller faglig undervisning.
Hvis  

 undervisningen har form af kursusvirksomhed og primært retter sig mod  

 virksomheder og institutioner mv., er der tale om momspligtig virksomhed.  

 SKAT  

 er dog enig med Arbejdsmarkedsstyrelsen i, at hvis det må lægges til grund,  

 at  

 der i en konkret situation er tale om et kursus, må de enkelte deltagere på  

 kurset anses for at være dem, som kurset retter sig mod.
Det vil sige, at det  

 ikke er kommunen, der er udbyder, når en privat aktør har vundet udbuddet i  

 forhold til opgaven, og kommunen betaler vederlag på den enkelte deltagers  

 vegne i forhold til antallet af afholdte timer.
Set i forhold hertil vil  

 kurset  

 således kunne være momsfritaget.
I forhold til  

 det af spørgerens repræsentant anførte finder SKAT ikke, at de ydelser, som A  

 leverer  

 til B Kommune kan sidestilles med kommunalt visiterede hjemmehjælpsydelser  

 eller lignende, bevilget efter den sociale servicelov, og som har karakter af  

 pleje og personlig hjælp i hjemmet.
Det var ligeledes denne type  

 hjemmeplejeydelser, der defineres som social forsorg og bistand i præmis 44 i  

 EF-domstolens dom i sagen C-141/00 - Ambulanter Pflegedienst Kügler.
I  

 SKM2007.192LSR har Landsskatteretten truffet afgørelse om, at en ydelse i  

 form  

 af tegnsprogstolkning for hørehæmmede måtte anses for social forsorg og  

 bistand.
Det fremgår, at Landsskatteretten lagde vægt på, at ydelsen alene  

 havde til formål at afhjælpe et handicap, og at der således var tale om  

 momsfri  

 social forsorg og bistand, uanset, at hjemlerne til bevilling af  

 døvetolkebistand primært fremgik af anden lovgivning end den sociale  

 servicelov, idet Socialministeriet bl.a. havde udtalt, at formålet, at  

 afhjælpe  

 et varig, alvorlig funktionsnedsættelse, på dette punkt var det samme som i  

 den  

 sociale servicelov.
Det er som nævnt SKATs opfattelse, at formålet efter lov  

 om  

 en aktiv beskæftigelsesindsats primært er beskæftigelsesrettet, i modsætning  

 til formålene i den sociale servicelov, som bl.a. omfatter børne-, unge- og  

 ældreomsorg, samt hjælp til handicappede.
SKAT finder endvidere ud fra den  

 konkrete beskrivelse af de omhandlede ydelser, jf.
A's tilbudsmateriale til B  

 Kommune, at disse ikke har karakter af social forsorg og bistand.
Stillingtagen til de specifikke typer af ydelser  

 leveret af A, omfattet af lov om aktiv beskæftigelsesindsats A's ydelser af  

 typerne "Individuelle afklarende samtaler", "Individuel  

 vejledning til borgeren om arbejdsmarkedet", "Formidling af  

 ansættelse med løntilskud på virksomhed", formidling af praktik på en  

 eller flere virksomheder med afklarende sigte, og afklarende samtaler og  

 vejledning i sammenhæng med praktik, samt mentorfunktion, skal efter SKATs  

 opfattelses anses som momspligtige, jf. momslovens § 4, stk. 1. Der er  

 således  

 tale om rådgivnings- og konsulentvirksomhed med erhvervssigte.
A's levering af  

 "Særligt tilrettelagte projekter og uddannelsesforløb", i form af  

 A's  

 værkstedsforløb, kombineret med uddannelsesforløb, som nærmere beskrevet,  

 anser  

 SKAT som faglig undervisning med erhvervsmæssigt sigte, og dermed  

 momsfritaget.  

 A's øvrige kurser, herunder dansk-, matematik, IT-undervisning mv., anses som  

 skolemæssig undervisning, og er dermed momsfritaget, jf.
Momslovens § 13,  

 stk.  

 1, nr. 3.
 Ydelserne  

 "Undervisningsforløb af kortere varighed omkring arbejdsmarkedsforhold,  

 uddannelsesforhold mv", samt "Opklarende træningsforløb af kort  

 varighed", anses efter beskrivelsen som generelle afklaringsaktiviteter,  

 og ikke som faglig uddannelse, idet formålet dels er at sætte deltagerne i  

 stand til at lægge en realistisk job-/handleplan, dels et afklarende sigte i  

 forhold til arbejdsmarkedsnormer mv, samt udarbejdelse af statusrapport.  

 Ydelserne anses derfor som momspligtige.
A's ydelse i  

 form af, at borgere med et andet modersmål end dansk kan testes for  

 danskkundskaber  

 i forbindelse med tilmelding til niveaudelt danskundervisning, anses som en  

 ydelse i nær tilknytning til momsfritaget undervisning, jf.
Momslovens § 13,  

 stk. 1, nr. 3, idet den leveres i sammenhæng med den momsfritagne  

 danskundervisning.
 Ydelsen  

 Meyer-Briggs Typeindikator test til anvendelse i udviklingsøjemed anses  

 ligeledes som en leverance i nær tilknytning til momsfritaget undervisning, i  

 det omfang den leveres i forbindelse med de nævnte kurser og  

 undervisningsydelser..
 De af A's  

 ydelser, der anses som momsfritaget undervisning, er omfattet af  

 lønsumsafgiftslovens § 1, stk.1. Under hensyntagen til sagens oplysninger om  

 finansieringen af A, er A dog fritaget fra lønsumsafgift, jf.  

 lønsumsafgiftslovens § 2a, nr. 2, samt lønsumsafgiftsbekendtgørelsens § 1,  

 stk.  

 2, idet institutionen overvejende er finansieret af offentlige tilskud.
Det fremgår  

 endvidere, at A leverer tolkning på alle sprog.
Levering af tolkeydelser  

 (sprogtolkning) anser SKAT som en ydelse, der momsmæssigt skal vurderes  

 selvstændigt.
I TfS 1995, 425 har Momsnævnet fastslået, at levering af  

 selvstændige tolkeydelser er omfattet af momspligten.
Nævnet fandt ikke, at  

 tolkeydelser kunne anses som en integreret del af social- og  

 sundhedssektorens  

 momsfrie virksomhed.
Nævnet udtalte, at der efter dets opfattelse er tale om  

 levering af bi- eller hjælpeydelser, der ikke er i nær tilknytning til  

 hovedydelserne.
Det er SKATs  

 opfattelse, at samme synspunkt gør sig gældende i forhold til tolkebistand i  

 andre sammenhænge, eksempelvis i forhold til undervisning.
Selvstændige  

 tolkeydelser leveret af A til B Kommune anses således som momspligtige, jf.  

 momslovens § 4, stk. 1.
Stillingtagen til tilbud om beskyttet beskæftigelse i  

 henhold til lov om social service Ifølge  

 servicelovens § 103 skal kommunerne tilbyde beskyttet beskæftigelse til  

 personer under 65 år, som på grund af betydelig nedsat fysisk eller psykisk  

 funktionsevne eller særlige sociale problemer ikke kan opnå eller fastholde  

 beskæftigelse på normale vilkår på arbejdsmarkedet, og som ikke kan benytte  

 tilbud efter anden lovgivning.
Kommunalbestyrelsen kan endvidere tilbyde  

 særligt tilrettelagte beskæftigelsesforløb til personer med særlige sociale  

 problemer.
Af  

 bemærkningerne til denne lovbestemmelse fremgår, at beskyttet beskæftigelse  

 skal sikre, at der tilbydes beskæftigelse til personer med nedsat  

 funktionsevne  

 i erhverv.
For personer, som har en ringe eller slet ingen erhvervsevne, skal  

 tilbud om aktivitets- og samværstilbud øge livskvaliteten i dagligdagen.
 SKAT anser på  

 denne baggrund tilbud givet i henhold til lov om social service som social  

 forsorg og bistand, jf. momslovens § 13, stk. 1, nr. 2 og dermed fritaget for  

 moms og lønsumsafgift.
Skatterådets afgørelse og begrundelse Skatterådet har  

 på sit møde den 24. april truffet afgørelse i overensstemmelse med SKATs  

 indstilling.
