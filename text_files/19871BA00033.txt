Nr BSF 33 Forslag til folketingsbeslutning om forhøjelse af folke- og  

 førtidspensionerne Fremsat af Preben Møller Hansen (FK) Berlau (FK) Kurt Frederiksen (FK)  

 Jørgen Tved (FK) den 3. november 1987 Folketinget pålægger regeringen senest den 15. december 1987 at fremsætte lovforslag i Folketinget om forhøjelse af folke- og førtidspensionerne til 5.500 kr. pr. måned, skattefrit.
Samtidig forudsættes det, at en pensionists samlede boligudgifter, herunder udgifter til varmeforbrug, ikke overstiger 15 pct. af pensionen.
BEMÆRKNINGER TIL BESLUTNINGSFORSLAGET Pensionisterne er den gruppe i befolkningen, der har ydet den største indsats i vores samfund.
Derfor må det være naturligt, at de sikres en tilværelse, der står i rimeligt forhold til de ofre, de har givet igennem et langt liv.
Som det er nu, udgør vores pensionister et underproletariat.
De er henvist til skrankepaverne og bureaukratiet i det sociale system, hvor de må stå som tiggere for at opnå de mest nødvendige livsfornødenheder.
Forslaget skal ses som det første skridt mod indførelse af regulær borgerløn for alle, som lever på overførselsindkomster som følge af sygdom, alder etc.
