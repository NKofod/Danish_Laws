Bekendtgørelse om ændring af den fortegnelse over valgdistrikterne, der indeholdes i lov om folketingsvalg på Færøerne I medfør af § 8, stk. 2, i lov nr. 458 af 30. juni 1993 om folketingsvalg på Færøerne fastsættes følgende:
§ 1. I Vågø Syssel nedlægges valgstederne Bø og Gåsedal, således at bygderne Bøur (Bø) og Gásadalur (Gåsedal) henføres til valgstedet Sørvåg.
Fortegnelsen over valgdistrikterne i Vågø Syssel er herefter som vist i bilag 1 til bekendtgørelsen.
 § 2. Bekendtgørelsen træder i kraft den 1. februar 2014.
