Betænkning afgivet af Socialudvalget den  

 28. november 2002 Betænkning over Forslag til lov om ændring af lov om  

 social service (Ophævelse af anciennitetsprincippet ved optagelse af  

 dagtilbud til børn) [af socialministeren (Henriette Kjær)] 1. Udvalgsarbejdet Lovforslaget blev fremsat den 24. oktober 2002 og var til  

 1. behandling den 7. november 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og den 29. oktober 2002 sendte  

 socialministeren de indkomne høringssvar samt et notat herom til  

 udvalget.
Spørgsmål Udvalget har stillet 1 spørgsmål til  

 socialministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
Dansk Folkepartis medlemmer af udvalget støtter en  

 ophævelse af anciennitetsprincippet for optagelse af børn i  

 dagtilbud.
Det er rimeligt, at dagtilbud anvises efter behov og ikke i den  

 rækkefølge, børnene er født.
Med dette forslag  

 får kommunerne lettere ved at tage hensyn til udearbejdende  

 forældre   og til ledige forældre, der får tilbudt arbejde.  

 Ligeledes vil søskende i langt højere grad kunne tilbydes plads  

 i samme dagtilbud.
Dansk Folkeparti har den holdning, at små  

 børn har godt af at være sammen med deres forældre  

 så længe som muligt.
Derfor ser Dansk Folkeparti det ikke som et  

 problem, at børn af hjemmegående forældre kommer til at  

 stå på en venteliste i lidt længere tid.
Tværtimod er  

 det Dansk Folkepartis holdning, at disse børn er privilegerede i  

 forhold til institutionsbørn.
En pædagog hverken skal eller kan  

 erstatte en mor og far.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiets medlemmer af udvalget mener, at uanset  

 børns baggrund og opvækst skal de have mulighed for dagtilbud,  

 fra de er fyldt 6 måneder   et tilbud, der skal gives uden alle mulige  

 betingelser og undtagelser.
Det skal være en ret.
En ret til alle  

 børn og en ret til alle forældre.
Forældre skal have det  

 frie valg.
Forældre skal have ret til at få deres barn i  

 dagtilbud, når de har behov for det, vil have det og mener, at det er  

 til barnets bedste.
Det er ikke en kommunes eller andres behov, der skal  

 tilgodeses først.
Det er forældrene selv, der skal have mulighed  

 for at afgøre det.
Socialdemokraterne mener, at forældre nu  

 engang er de bedste til at varetage deres egne børns behov.
Dagtilbuddene til vore børn er meget mere end  

 opbevaring.
Dagtilbuddene til vore børn handler om indlæring af  

 basale sociale færdigheder; det handler om indlæring af de  

 grundlæggende menneskelige spilleregler.
Dagtilbud er tilbud, der skal  

 gives til alle børn, og hvor man ikke skal bag i køen, fordi  

 mor eller far er arbejdsløs, eller fordi kommunen har nogle specielle  

 principper.
Børn med samme behov skal behandles ens.
Det er helt  

 forkert at behandle børn forskelligt afhængigt af deres  

 forældres eller kommunens behov.
Endnu en gang tages der hensyn til  

 alle mulige andre end til barnet.
Socialdemokraterne mener, at der skal tages  

 udgangspunkt i børnene og i børnenes behov, og det skal ikke  

 gøres betinget af kommunernes manglende fleksibilitet eller  

 forældres umiddelbare behov.
Der er lavet flere undersøgelser,  

 der viser, at forældres ledighed kan have negativ indflydelse på  

 børn, og at et passende dagtilbud kan kompensere for det.
En  

 vedtagelse af lovforslaget risikerer at betyde, at bestemte grupper af  

 børn systematisk vil gå glip af den pædagogiske og sociale  

 læring, der finder sted i dagtilbuddene, og at de børn ikke  

 får det tilbud, der kan være afgørende for deres udvikling  

 og for et eventuelt brud med den negative sociale arv.
Den udvikling kan  

 Socialdemokraterne absolut ikke være med til at støtte.  

 Socialdemokraterne mener noget med det, når vi siger, at der skal  

 gøres noget aktivt for at bryde den negative sociale arv.
Det er ikke  

 bare pæne ord ved passende lejligheder.
Det Radikale Venstres medlem af udvalget ønsker  

 ikke anciennitetsprincippet ophævet.
Anciennitetsprincippet respekterer  

 forældrenes vurdering af og ønske om pasning uanset om  

 forældrene har arbejde eller ej, og mindsker risikoen for, at nogle  

 børn springes over.
Ophævelsen af anciennitetsprincippet kan  

 medføre, at nogle børn får meget lang ventetid imod  

 forældrenes ønske, og forslaget om, at kommunen skal oplyse den  

 forventede ventetid, giver ikke forældrene nogen sikkerhed for  

 optagelse i en pasningsordning.
Det Radikale Venstre havde hellere set et  

 øget fokus på, at alle kommuner sikrer pasning, samt at  

 spørgsmålet om søskende var løst på anden  

 vis.
Enhedslistens medlem af udvalget mener, at alle  

 børn skal have lige ret til plads i et pædagogisk dagtilbud,  

 hvilket i øvrigt er i overensstemmelse med FNs  

 børnekonvention.
At give fortrinsmulighed for børn med  

 arbejdende forældre m.v. betyder diskrimination af arbejdsløses  

 børn.
Det vil samtidig forværre muligheden for at bryde negativ  

 social arv, hvor daginstitutioner ellers har en vigtig rolle.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Pia Kristensen (DF)  

  Jette Jespersen (DF)  

 Charlotte Dyremose (KF) nfmd.  

  Nils-Ole Heggland (KF)  

  Tove Videbæk (KRF) fmd.  

  Jette Bergenholz Bautrup (S)  

  Grete Schødts (S) Jørn Pedersen (S)  

  Karen Jespersen (S)  Lotte Bundsgaard (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 38 Bilagsnr.
