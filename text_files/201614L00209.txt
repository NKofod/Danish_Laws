Betænkning afgivet af Social- og Indenrigsudvalget den 17. november 2016 Betænkning over Forslag til lov om ændring af lov om social service, lov om retssikkerhed og administration på det sociale område og lov om voksenansvar for anbragte børn og unge (Fremtidsfuldmagter på det sociale område m.v.) [af social- og indenrigsministeren (Karen Ellemann)]:
1. Ændringsforslag Social- og indenrigsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2016 og var til 1. behandling den 11. oktober 2016. Lovforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og social- og indenrigsministeren sendte den 24. juni 2016 dette udkast til udvalget, jf. (folketingsåret 2015-16) SOU alm. del  bilag 332. Den 5. og 10. oktober 2016 sendte  social- og indenrigsministeren de indkomne høringssvar og et notat herom til udvalget.
Spørgsmål Udvalget har stillet 2 spørgsmål til social- og indenrigsministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med det stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af social- og indenrigsministeren, tiltrådt af udvalget:
 1) Nr. 9 affattes således:
»9. I § 57 ændres »Følgende beslutninger træffes af 1 ankechef:« til: »Direktøren for Ankestyrelsen kan beslutte følgende:«.« [Teknisk ændring] Bemærkninger Til nr. 1 Ved lovforslagets § 2, nr. 9, er foreslået, at retssikkerhedslovens § 57 ændres således, at det fastsættes, at beslutninger om genoptagelse af sager i Ankestyrelsen og om, hvorvidt en klage over optagelse i botilbud efter servicelovens kapitel 20 kan tillægges opsættende virkning, som udgangspunkt træffes af direktøren.
Kompetencen vil som hidtil kunne delegeres til en ankechef eller andre ansatte.
 I formuleringen af den foreslåede lovændring er den gældende lovtekst ukorrekt citeret, idet den gældende lovtekst lyder: »Følgende beslutninger træffes af 1 ankechef« og ikke: »Følgende beslutninger kan træffes af 1 ankechef«.
I ændringsforslaget er fejlen korrigeret.
Samtidig er den foreslåede nye lovtekst sprogligt ændret, således at ordet »følgende« af lovtekniske årsager medtages heri.
 Der er alene tale om tekniske ændringer.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Jakob Engel-Schmidt (V) Carl Holst (V) Jane Heitmann (V) Hans Andersen (V) Thomas Danielsen (V) Anni Matthiesen (V) Merete Riisager (LA) Danny K.
Malkowski (LA) Anders Johansson (KF) Karen J.
Klint (S) Erik Christensen (S) Orla Hav (S) Pernille Rosenkrantz-Theil (S) Troels Ravn (S) fmd.
Ane Halsboe-Jørgensen (S) Yildiz Akdogan (S) Finn Sørensen (EL) Pernille Skipper (EL) Torsten Gejl (ALT) Marianne Jelved (RV) Andreas Steenberg (RV) Trine Torp (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
