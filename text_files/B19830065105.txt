 I medfør af § 3 i lov nr. 188 af 30. april 1948 om  

 velfærdsforanstaltninger for søfarende, som ændret senest ved lov nr. 630 af  

 21. december 1983, fastsættes:
 § 1.  Fra den 1. januar 1984 betales en afgift af 120  

 øre pr. dag til Velfærdsrådets virksomhed for hver på dansk handelsskib eller  

 -fartøj forhyret eller tjenstgørende søfarende - herunder skibsførere i  

 sådanne skibe og fartøjer - der i henhold til lov om arbejdsskade er  

 forsikret i Ulykkesforsikringsforbundet for dansk Søfart.
 Stk. 2.  Afgiften betales med 30 øre pr. dag af den  

 søfarende, 30 øre af rederen og 60 øre af statskassen.
§ 2.  Afgiften beregnes for de samme perioder, som  

 forsikringen mod følger af arbejdsskader.
Afgiften beregnes herefter normalt  

 for hele den tid, i hvilken den pågældende oppebærer hyre, således også for  

 tiden fra forhyringen indtil tjenesten tiltrædes om bord.
I tilfælde af  

 afmønstring efter opsigelse beregnes afgiften dog kun indtil  

 fratrædelsesdagen.
Afgiften beregnes ligeledes for søfarende, der er  

 beskæftiget på dagløn.
§ 3.  De den søfarende og rederen påhvilende  

 afgiftsbeløb, i alt 60 øre pr. dag, opkræves af Ulykkesforsikringsforbundet  

 for dansk Søfart hos vedkommende reder på samme måde som opkrævningen af  

 præmier til arbejdsskadesforsikringen.
Rederen skal tilbageholde 30 øre pr.  

 dag i den søfarendes hyre.
 Stk. 2.  I mangel af rettidig betaling kan  

 afgiftsbeløbet af forbundet inddrives ved udpantning hos rederen.
 § 4.  Ulykkesforsikringsforbundet indbetaler afgifter  

 til Velfærdsrådet.
 § 5.  Bekendtgørelsen træder i kraft den 1. januar  

 1984. Samtidig ophæves bekendtgørelse nr. 352 af 21. juni 1977.
