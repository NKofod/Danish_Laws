Bekendtgørelse om straffebestemmelser for overtrædelse af forordning om de særlige krav til sammensætningen af og oplysning om modermælkserstatninger og tilskudsblandinger og for så vidt angår oplysning om spædbørns- og småbørnsernæring I medfør af § 60, stk. 3, i lov om fødevarer, jf. lovbekendtgørelse nr. 8 af 6. januar 2022, fastsættes efter bemyndigelse i henhold til § 7, nr. 3, i bekendtgørelse nr. 1721 af 30. november 2020 om Fødevarestyrelsens opgaver og beføjelser:
 § 1. Medmindre højere straf er forskyldt efter anden lovgivning, straffes med bøde den, der overtræder følgende bestemmelser i Kommissionens delegerede forordning (EU) nr. 2016/127 af 25. september 2015 om supplerende regler til Europa-Parlamentets og Rådets forordning (EU) nr. 609/2013 for så vidt angår de særlige krav til sammensætningen af og oplysning om modermælkserstatninger og tilskudsblandinger og for så vidt angår oplysning om spædbørns- og småbørnsernæring:
 1) Artikel 1.
 2) Artikel 2.
 3) Artikel 3.
 4) Artikel 4, stk. 2-5.
 5) Artikel 5.
 6) Artikel 6, stk. 1-6.
 7) Artikel 7.
 8) Artikel 8.
 9) Artikel 9.
 10) Artikel 10.
 11) Artikel 11, stk. 2-3.
 12) Artikel 12.
 Stk. 2. Straffen kan stige til fængsel i 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:
1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 2. Bekendtgørelsen træder i kraft den 22. februar 2022.
 Stk. 2. Bekendtgørelse nr. 100 af 29. januar 2020 om straffebestemmelser for overtrædelse af forordning om de særlige krav til sammensætningen af og oplysning om modermælkserstatninger og tilskudsblandinger og for så vidt angår oplysning om spædbørns og småbørnsernæring ophæves.
 Stk. 3. Bekendtgørelse nr. 97 af 29. januar 2020 om modermælkserstatninger og tilskudsblandinger til spædbørn og småbørn fremstillet på basis af hydrolyseret protein ophæves.
 Stk. 4. Modermælkserstatninger og tilskudsblandinger til spædbørn og småbørn, som er lovligt markedsført eller mærket inden den 22. februar 2020, kan fortsat markedsføres efter denne dato, indtil de eksisterende lagre af sådanne fødevarer er opbrugt.
 Stk. 5. Modermælkserstatninger og tilskudsblandinger til spædbørn og småbørn fremstillet på basis af hydrolyseret protein, som er lovligt markedsført eller mærket inden den 22. februar 2022, kan fortsat markedsføres efter denne dato, indtil de eksisterende lagre af sådanne fødevarer er opbrugt.
