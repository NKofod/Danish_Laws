I medfør af § 35, stk. 1, § 41, stk. 1, nr. 1, § 46, § 73 og § 84 i lov om arbejdsmiljø, jf. lovbekendtgørelse nr. 646 af 18. december 1985 som ændret ved lov nr. 220 af 22. april 1987 og lov nr. 380 af 13. juni 1990, og efter bemyndigelse i § 32 i  

 Arbejdsministeriets bekendtgørelse nr. 43 af 22. januar 1981 om tekniske hjælpemidlers indretning og anvendelse fastsættes:
 § 1.  Bekendtgørelsen omfatter ibrugværende og nye  

 mekanisk drevne centrifuger.
 Stk. 2.  Bekendtgørelsen indeholder supplerende  

 detailregler i forhold til bekendtgørelse nr. 43 af 22. januar 1981 om  

 tekniske hjælpemidlers indretning og anvendelse.
 § 2.  De særlige krav i §§ 7 og 8 gælder dog alene for  

 kurv- og laboratoriecentrifuger.
Stk. 2.  Ved kurvcentrifuger forstås i denne  

 bekendtgørelse centrifuger, der anvendes til at skille væske fra et fast  

 stof, f.eks. vand fra vasketøj, melasse fra sukker og lignende.
Det roterende  

 legeme har en ydervæg med huller, som tillader væsken at passere, men  

 tilbageholder det faste stof.
 Stk. 3.  Ved laboratoriecentrifuger forstås i denne  

 bekendtgørelse centrifuger, der anvendes til at centrifugere mindre  

 væskemængder, som under centrifugeringen befinder sig i mindst to helt  

 adskilte beholdere.
 § 3.  Centrifuger skal være konstrueret og indrettet  

 således, at de kan anvendes, vedligeholdes og repareres sikkerheds- og  

 sundhedsmæssigt forsvarligt.
 § 4.  Centrifuger og alle deres dele skal  

 dimensioneres, konstrueres og udføres i overensstemmelse med de regler der er  

 gældende i Det Europæiske Økonomiske Fælleskab.
 § 5.  Det skal ved konstruktionen sikres, at støj og  

 vibrationer fra centrifuger ikke udgør fare for sikkerhed og sundhed.
§ 6.  Det skal ved konstruktionen sikres, at  

 centrifuger, som skal benyttes ved arbejdsprocesser med sundhedsskadelige  

 eller sundhedsfarlige stoffer og materialer, kan anvendes uden fare for  

 sikkerhed og sundhed.
Kan dette ikke ske ved konstruktionen, skal det  

 gennemføres ved andre tekniske foranstaltninger.
 § 7.  Kurv- og laboratoriecentrifugers låg, låse,  

 hængsler og yderkappe skal være således konstrueret, at løsrevne dele ikke  

 kan slynges ud af centrifugen.
 Stk. 2.  Yderkappen skal være udformet således, at  

 roterende dele er afskærmet eller indkapslet, så de ikke kan berøres under  

 centrifugering.
 § 8.  Kurv- og laboratoriecentrifuger skal være  

 forsynet med:
 Stk. 2.  Laboratoriecentrifuger skal tillige være  

 forsynet med fartindikator og -regulator, medmindre centrifugen på anden måde  

 frembyder betryggende sikkerhed for, at det størst tilladelige omdrejningstal  

 ikke overskrides.
 § 9.  Sukkercentrifuger er undtaget fra kravet i § 8,  

 stk. 1, nr. 1.
 § 10.  Laboratoriecentrifuger, hvis kinetiske energi  

 er under 1.500 joule, er undtaget fra bestemmelserne i § 8.
 Stk. 2.  De i stk. 1, nævnte centrifuger skal i stedet  

 for være forsynet med:
 § 11.  Enhver centrifuge skal være forsynet med en  

 manuelt betjent eller automatisk virkende bremseanordning.
 Undtaget fra denne bestemmelse er automatiske vaskemaskiner med  

 centrifugeringsprogram.
 § 12.  Centrifuger skal være forsynet med et tydeligt  

 og holdbart skilt, der angiver:
§ 13.  Med leveringen af en centrifuge skal følge en  

 brugsanvisning, som på dansk angiver, hvorledes centrifugen skal anvendes,  

 vedligeholdes og rengøres.
Brugsanvisningen skal opbevares på et let  

 tilgængeligt sted på eller i nærheden af centrifugen.
 § 14.  Enhver centrifuge skal anvendes, vedligeholdes  

 og rengøres i overensstemmelse med leverandørens forskrifter.
 § 15.  Konstateres fejl ved centrifugen som kan have  

 sikkerheds- eller sundhedsmæssig betydning, f.eks. fejl ved låseanordningen,  

 stor ubalance m.v., skal centrifugen straks tages ud af brug.
 § 16.  Centrifuger til erhvervsmæssig brug skal  

 underkastes et eftersyn mindst een gang om året af leverandøren eller en  

 anden sagkyndig, jf. dog § 17.
 § 17.  Centrifuger i ejendoms- og møntvaskerier og i  

 vaskerier, hvor centrifugerne også er tilgængelige for andre end ansat  

 personale (f.eks. på hospitaler og plejehjem), skal underkastes et eftersyn  

 mindst een gang hver 6. måned af leverandøren eller en anden sagkyndig.
 § 18.  På eller i nærheden af centrifuger i ejendoms-  

 og møntvaskerier skal der til enhver tid på et iøjenfaldende sted være  

 anbragt to skilte med tydelig og holbar tekst af følgende ordlyd:
Prøv ikke at åbne låget før centrifugen er standset helt.
Fejl skal straks  

 meddels til ejeren.
 § 19.  For centrifuger i ejendoms- og møntvaskerier  

 skal der findes en journal, der skal opbevares på eller i nærheden af  

 centrifugen.
 Stk. 2.  I journalen skal ejeren notere alle oplysninger  

 om:
 § 20.  Direktøren for arbejdstilsynet kan tillade  

 afvigelser fra denne bekendtgørelse, når særlige forhold gør det rimeligt og  

 forsvarligt.
 § 21.  Afgørelser efter denne bekendtgørelse kan  

 påklages efter § 81 i lov om arbejdsmiljø.
 § 22.  Med mindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der overtræder §§ 3-8 og §§ 10-19.
Stk. 2.  For de i stk. 1 anførte overtrædelser kan der  

 pålægges en arbejdsgiver bødeansvar, selv om overtrædelsen ikke kan tilregnes  

 ham som forsætlig eller uagtsom.
For bødeansvaret fastsættes ingen  

 forvandlingsstraf.
Stk. 3.  Er en overtrædelse begået af et aktieselskab,  

 anpartsselskab eller lignende, kan der pålægges selskabet som sådant  

 bødeansvar.
Er overtrædelsen begået af staten, en kommune eller et kommunalt  

 fællesskab, der er omfattet af § 60 i lov om kommunernes styrelse, kan der  

 pålægges staten, kommunen, eller det kommunale fællesskab bødeansvar.
 § 23.  Bekendtgørelsen træder i kraft den 10. december  

 1991.
 Stk. 2.  Samtidig ophæves Socialministeriets  

 bekendtgørelse nr. 489 af 20. november 1947 om indretningen og brugen af  

 mekanisk drevne centrifuger.
 Stk. 3.  For centrifuger, som er taget i brug på det  

 pågældende arbejdssted inden ikrafttrædelsesdatoen, og som opfylder de hidtil  

 gældende regler, træder bekendtgørelsens krav først i kraft den 1. december  

 1995. §§ 14-19 træder dog i kraft den 10. december 1991.
