Klage over utilstrækkelig behandling,  

 information og journalføring Patientklagenævnet fandt, at der ikke var grundlag for at kritisere  

 udførelsen af kikkertoperationen, idet der blev foretaget en spaltning  

 af galde- og bugspytkirtlens fælles indløb og indsprøjtet  

 kontrast i bugspytkirtlens gangsystem.
Nævnet oplyste, at det er en  

 kendt komplikation til dette indgreb, at der ved indsprøjtning af  

 kontrast i bugspytkirtlens gangsystem kan sive kontrastvæske ud i  

 bugspytkirtlens væv, som kan give anledning til en  

 betændelsestilstand i kirtlen.
Det kan endvidere forekomme, at  

 væsken fra kirtlen kan sive ud i rummet bag kirtlen og give anledning  

 til bughindebetændelse.
Patientklagenævnet fandt det ikke godtgjort, at den opererende  

 overlæge havde informeret kvinden om komplikationerne ved  

 kikkertoperationen samt om behandlingsmulighederne, idet det ikke af  

 journalen fremgik, at kvinden efter kikkertoperationen blev informeret om sin  

 helbredstilstand og behandlingsmulighederne.
Nævnet fandt således  

 grundlag for at kritisere den information, som kvinden havde modtaget.
Patientklagenævnet fandt videre, at journalføringen af de  

 undersøgelser, som blev foretaget på røntgenafdelingen,  

 var tilstrækkelig.
Røntgenundersøgelsen af maven, svaret  

 på CT-scanningen og ultralydscanningen fremgik alle af journalen.
