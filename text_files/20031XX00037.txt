Skriftlig fremsættelse (22. oktober 2003) Integrationsministeren  

  

 (Bertel Haarder):
 Herved tillader jeg mig for Folketinget at fremsætte:
 Forslag til lov om  

 ændring af repatrieringsloven. (Reintegrationsbistand, hjælp til etablering,  

 sygeforsikring, transport af erhvervsudstyr m.v.).
(Lovforslag nr.
L 41).
Med lovforslaget ønskes det at forbedre støtte til  

 udlændinge, som gerne vil vende tilbage til hjemlandet, selv om de har  

 opholdstilladelse i Danmark.
Samtidig ønskes det at støtte udlændinge, som  

 har  

 haft opholdstilladelse her i landet, f.eks. som flygtninge, og som på grund  

 af  

 ændringer i hjemlandet ikke længere har behov for beskyttelse, således at de  

 med værdighed og økonomisk sikkerhed kan vende tilbage og genetablere sig i  

 deres hjemland.
 Lovforslaget indeholder følgende hovedelementer:
 Udlændinge, der på tidspunktet for repatrieringen er fyldt  

 65 år, og opfylder betingelserne for at modtage førtidspension eller er fyldt  

 55 år og på grund af sin helbredstilstand eller lignende forhold må antages  

 ikke at kunne skaffe sig et forsørgelsesgrundlag i hjemlandet eller det  

 tidligere opholdsland, skal som alternativ til den gældende tidsbegrænsede  

 ydelse kunne ydes en livslang, månedlig reintegrationsbistand, som svarer til  

 80 pct. af den eksisterende reintegrationsbistand, der ydes i 5 år.
 Hjælp til etablering i hjemlandet  som i dag udgør 20.318  

 kr. pr. person, der fyldt 18 år  skal forhøjes til 25.000 kr. (ydelsen  

 for  

 børn foreslås forhøjet fra 6.773 kr. til 8.000 kr.). Samtidig ændres  

 udbetalingsreglerne, således at der ved udrejsen kun udbetales 15.000 kr. pr.  

 person (5.000 kr. til børn). Den resterende del af hjælpen udbetales først  

 efter fortrydelsesfristens udløb (for udlændinge, der har fortrydelsesret  

 efter  

 udlændingelovens § 17 a, stk. 1 eller 2) eller 12 måneder efter udrejsen af  

 Danmark (for andre udlændinge).
 Der skal indføres et loft på 15.000 kr. for dækning af  

 udgifter til transport af erhvervsudstyr, som er egnet til at fremme  

 udlændingens beskæftigelsesmuligheder og genopbygning af hjemlandet.
 Kommunalbestyrelsen skal i stedet for at yde hjælp til  

 udgifter til sygeforsikring i 1 år kunne beslutte at udbetale et beløb på  

 5.000  

 kr. efter fortrydelsesfristens udløb, så udlændingen enten selv kan tegne en  

 sygeforsikring eller anvende beløbet til at dække udgifter til behandling, og  

 der skal indføres hjemmel for, at der kan ydes hjælp til nødvendige  

 hjælpemidler og vaccination.
 Støtte efter repatrieringsloven skal kunne søges, indtil  

 udrejsefristen er udløbet.
 Den Sociale Sikringsstyrelse skal forestå udbetaling af  

 reintegrationsbistand og i forbindelse med den løbende administration af  

 udbetalingen træffe afgørelser om tilbagebetaling og ophør af  

 reintegrationsbistand.
