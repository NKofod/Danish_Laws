 Efter § 45 c, stk. 2, i lov om social bistand, jf. lovbekendtgørelse nr.  

 110 af 26. februar 1996, § 20 b, stk. 2, i lov om kommunal aktivering, jf.  

 lovbekendtgørelse nr. 36 af 26. januar 1996, og § 80 a, stk. 2, i lov nr. 455  

 af 10. juni 1997 om aktiv socialpolitik, alle som ændret ved §§ 6-8 i lov nr.  

 803 af 24. oktober 1997 om ændring af lov om Arbejdsmarkedets Tillægspension  

 med flere love, fastsættes efter indstilling fra bestyrelsen for  

 Arbejdsmarkedets Tillægspension:
Personkreds § 1.  Der indbetales i 1998 en midlertidig  

 pensionsopsparing for personer, der modtager:
Beregning og indeholdelse § 2.  For personer omfattet af § 1 indbetales på  

 årsbasis 1.300 kr. til den midlertidige pensionsopsparing.
Stk. 2.  Opsparingsbeløbet udgør 108 kr. pr. måned.  

 Udbetales ydelsen for mindre end en måned, beregnes opsparingsbeløbet  

 forholdsmæssigt.
Opsparingsbeløbet pr. måned afrundes til nærmeste hele  

 kronebeløb.
 Stk. 3.  Kommunen tilbageholder opsparingsbeløbet ved  

 udbetaling af ydelsen.
Indbetaling § 3.  Det samlede opsparingsbeløb af de enkelte  

 ydelser opgøres kvartalsvis af kommunen.
Indbetaling sker på de girokort, som  

 Arbejdsmarkedets Tillægspension udsender ved hvert kvartals udløb til en  

 særlig konto for den midlertidige pensionsopsparing.
Stk. 2 .  Det samlede opsparingsbeløb forfalder til  

 betaling den 1. i måneden efter hvert kvartals udløb.
Kommunen indbetaler det  

 samlede opsparingsbeløb til Arbejdsmarkedets Tillægspension senest den 14. i  

 måneden efter kvartalets udløb.
For opsparingsbeløb, der skal indbetales i  

 januar måned, er den sidste rettidige indbetalingsdag dog den 20. januar.
 Stk. 3 .  Sker indbetaling af opsparingsbeløbet ikke  

 rettidigt, skal kommunen betaler renter af beløbet med 1 1/2 pct. for hver  

 påbegyndt måned fra kvartalets udløb.
Indberetning § 4.  Kommunerne indberetter senest den 1. juni 1999  

 det samlede opsparingsbeløb for den enkelte ydelsesmodtager.
Indberetningen  

 sker særskilt og direkte til Arbejdsmarkedets Tillægspension.
Tilbagebetaling § 5.  Hvis en ydelsesmodtager skal tilbagebetale en  

 social ydelse, der er nævnt i denne bekendtgørelse, skal det indbetalte  

 opsparingsbeløb af denne ydelse overføres fra Arbejdsmarkedets Tillægspension  

 til kommunen.
Beløb under 50 kr. tilbagebetales ikke.
 Ikrafttræden m.v.
 § 6.  Bekendtgørelsen træder i kraft den 1. januar  

 1998 og finder anvendelse ved udbetaling af sociale ydelser, der er nævnt i  

 denne bekendtgørelse, og som vedrører perioden fra og med den 1. januar 1998  

 til og med 31. december 1998, jf. dog stk. 2 og 3.
 Stk. 2.  For udbetalinger til personer nævnt i § 1,  

 litra 1 og 2, finder reglerne alene anvendelse for udbetalinger, som vedrører  

 perioden til og med den 30. juni 1998.
 Stk. 3.  For udbetalinger til personer nævnt i § 1,  

 litra 3, finder reglerne alene anvendelse for udbetalinger, som vedrører  

 perioden fra og med 1. juli 1998.
