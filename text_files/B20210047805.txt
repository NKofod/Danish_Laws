Bekendtgørelse om ændring af bekendtgørelse om selvforskyldt ledighed § 1 I bekendtgørelse nr. 1169 af 25. november 2019 om selvforskyldt ledighed foretages følgende ændringer:
 1. Indledningen affattes således:
»I medfør af § 62, stk. 10, § 63, stk. 5, § 65, stk. 6, og § 65 a, stk. 7, i lov om arbejdsløshedsforsikring m.v., jf. lovbekendtgørelse nr. 215 af 12. februar 2021, og efter forhandling med Beskæftigelsesrådet fastsættes efter bemyndigelse:« 2. I § 3 indsættes som nr. 11:
»11) Afslag på og ophør i tilbud efter § 97 b i lov om en aktiv beskæftigelsesindsats.« 3. I § 10 indsættes som stk. 8:
»Stk. 8. Et medlem, der undlader at påbegynde et tilbud for at deltage i tilbud efter § 97 b i lov om en aktiv beskæftigelsesindsats, er ikke selvforskyldt ledigt.« 4. I § 11 indsættes som stk. 2:
»Stk. 2. Et medlem, der ophører i et tilbud for at deltage i tilbud efter § 97 b i lov om en aktiv beskæftigelsesindsats, er ikke selvforskyldt ledigt.« § 2 Bekendtgørelsen træder i kraft den 23. marts 2021.
