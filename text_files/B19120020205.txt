Paa Ministeriets derom nedlagte allerunderdanigste Forestilling har det den 26. Juni d.A. behaget Hans Majestæt Kongen allerhøjst at bifalde, at det ved kongelig Resolution af 3. Maj 1887 fastsatte Provsteløfte afskaffes, og at det ved kongelig Resolution af 11.
November 1898 autoriserede Ritual for Provsteindsættelse ændres saaledes, at det næstsidste Afsnit - angaaende Biskoppens Tale, Provsteløftet og Indsættelsen - faar følgende Ordlyd:
 »Efter en Tale siger Biskoppen til den udnævnte Provst:
»Saa formaner jeg dig da, at du med Troskab og Nidkærhed vil øve Gerningen som provst i den danske Folkekirke, at du vil stræbe at fremme kristelig Tro og Levned hos Præster og Menigheder i dit Provsti, at du vil være Biskoppen en tro Medarbejder, paase, at de for Kirke og Skole gældende Bestemmelser overholdes, være Raadgiver og Vejleder for præster og Lærere, advare dem, dersom de gøre sig skyldige i noget, som strider imod deres Embedspligt, og i fornødent Fald give Biskoppen Meddelelse derom, og saavidt det paahviler dig, flittig besøge Skolerne, drage Omsorg for, at ikke Kirkens Midler og Ejendomme forringes, og at du vil foregaa dine Embedsbrødre i alle Ting med et godt Eksempel.
Lover du mig samvittighedsfuldt at ville holde dette efter den Naade, Gud dertil vil dig forlene?» Den udnævnte Provst: »Ja«.
Idet Biskoppen derefter indsætter ham  

 med navns Nævnelse til provst for det Distrikt, hvortil han er udvalgt, tilføjer han nogle Slutningsord, som han finder passende, hvorefter han lyser Velsignelsen, og Handlingen slutter med en Salme.' Hvilket herved bekendtgøres til Efterretning og Iagttagelse af alle vedkommende.
 Ministeriet for Kirke- og  

 Undervisningsvæsenet, den 26de Juli 1912.
 Jacob Appel.
H.
Ploug.
