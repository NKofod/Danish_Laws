Nr BTL 61 Betænkning over Forslag til lov om afvikling af Christiania   

 Nr L 61 1988-89, 1. samling Afgivet af Christianiaudvalget Afgivet: 19890524 Udvalget har behandlet lovforslaget i nogle møder og har herunder stillet spørgsmål til forsvarsministeren, som denne har besvaret skriftligt.
 Udvalget har endvidere modtaget mundtlig henvendelse fra:
CA-Byg, Christianias Værtshusråd, en række beboerrepræsentanter og »Herfra og Videre«.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Venstres og Det Radikale  

 Venstres medlemmer af udvalget) lovforslaget til forkastelse ved 3.  

 behanding, idet flertallet er af den opfattelse, at lovforslaget er  

 overflødiggjort ved fremsættelsen af forslag til lov om anvendelse af  

 Christianiaområdet (L 232). Flertallet vil derfor koncentrere sig om dette  

 lovforslag.
 Et mindretal (Fremskridtspartiets, Centrum-Demokraternes og  

 Kristeligt Folkepartis medlemmer af udvalget) indstiller lovforslaget til  

vedtagelse uændret.
