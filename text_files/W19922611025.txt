Der klages over, at to stationer samsender.
Udvalget besluttede, på  

 baggrund af overtrædelse af regler om optagelse og opbevaring af  

 registreringsbånd i Kultur- og Kommunikationsministeriets bekendtgørelse nr.  

 664 af 9. oktober 1987 og på baggrund af, at det ikke ud fra de modtagne bånd  

 entydigt kunne fastslås, at der ikke var sket ulovlig samsending, at inddrage  

 de to stationers tilladelser i 4 uger.
Udvalget vedr.
Lokal Radio og TV har den 17. marts og 13. april 1992  

 behandlet en sag om samsending mellem The Voice, Frederiksberg, og The Voice,  

 Søllerød.
Sagen er rejst på baggrund af en klage af 13. februar 1992 fra  

 Helge Møller, formand for det lokale radionævn i Rødovre Kommune.
Udvalget  

 vedr.
Lokal Radio og TV har i forbindelse med sagens behandling ved skrivelse  

 af 21. februar 1992 anmodet de berørte Voice-stationer om en udtalelse samt  

 om registreringsbånd for perioden 10.-14. februar 1992. Ved skrivelse af 4.  

 marts 1992, vedlagt de ønskede registreringsbånd, stiller The Voice sig  

 uforstående over for klagen.
Det anføres, at en eventuel misforståelse kan  

 skyldes, at programmet, der udsendes på de to stationer, hedder »The  

 Voice Gold« og opererer ud fra samme grundkoncept ved  

 musikplanlægningen, nemlig kun ældre populærmusik.
Desuden er ID-jinglen  

 indtalt af den samme person.
Endelig er musikken plukket fra de samme  

 kerne-artister.
The Voice kan på den baggrund ikke udelukke, at den samme  

 melodi »ved et utroligt tilfælde« er blevet spillet på de to  

 frekvenser samtidigt.
Efter aflytning af båndene kunne udvalget konstatere,  

 at de indsendte registreringsbånd fra The Voice, Søllerød, var af en sådan  

 kvalitet, at de var ubrugelige, og således indebærer en overtrædelse af § 5 i  

 Kultur- og Kommunikationsministeriets bekendtgørelse nr. 664 af 9. oktober  

 1987 om optagelse og opbevaring af lokale radio- og fjernsynsudsendelser.
De  

 indsendte registreringsbånd fra The Voice, Frederiksberg, var yderligere  

 ikke, som krævet i bekendtgørelsens § 6, forsynet med oplysning om radioens  

 navn, udsendelsesdato samt tidspunkt for optagelsens begyndelse og  

 afslutning, men forsynet med et nummer og vedlagt en oversigt over  

 udsendelsesdatoer.
Stationens sendetidspunkter blev senere oplyst på  

 telefonisk henvendelse fra udvalgets sekretariat den 5. marts 1992. Ved  

 skrivelse af 20. marts 1992 anmoder udvalget The Voice om en supplerende  

 udtalelse.
Udvalget gør The Voice opmærksom på, at registreringsbåndenes  

 kvalitet er en overtrædelse af bekendtgørelsen samt at udvalget uder disse  

 omstændigheder, medmindre The Voice kan godtgøre det modsatte, må gå ud fra,  

 at anmeldelsen om samsending er rigtig.
Ved skrivelse af 27. marts 1991 fra  

 Direktør Otto ReedtzThott, The Voice, oplyses, at man har været nødsaget til  

 at kopiere registreringsbåndene, og at kopieringsarbejdet har resulteret i  

 den teknisk dårlige kvalitet.
Der anmodes om lejlighed til at sende nye  

 kopier, der skulle være af en bedre teknisk kvalitet.
Samtidig oplyses, at  

 The Voice, Frederiksberg, har brugt kasettebånd i den omtalte periode,  

 eftersom det originale registreringsudstyr var til reparation.
Direktør Otto  

 Reedtz-Thott oplyser, at han har bedt radioen i Søllerød om at foretage en ny  

 kopiering af deres registreringsbånd.
Ved skrivelse af 27. marts 1992 anmoder  

 udvalget om, at de originale registreringsbånd indsendes øjeblikkeligt.
Ved  

 skrivelse af 30. marts 1992 fra programchef Bo Otterstrøm, The Voice,  

 Søllerød, fremsendes en oversigt over studieværter i udsendelserne på The  

 Voice, Søllerød, i den pågældende periode.
Bo Otterstrøm oplyser endvidere,  

 at der på The Voice, Søllerød, er et helt specielt koncept med hovedvægten på  

 hitmusik fra 60'erne, 70'erne, 80'erne og 90'erne.
Musikvalget er  

 tilrettelagt udfra lytterønsker i Søllerød Kommune og tager således  

 udgangspunkt i lokalområdets ønsker om programprofil.
Bo Otterstrøm anfører  

 endvidere, at han dags dato har foranlediget, at de originale  

 registreringsbånd bliver fremsendt til udvalget.
Bo Otterstrøm har tidligere  

 telefonisk den 11. marts 1992 overfor udvalgets sekretariat oplyst, at det  

 der sendes i hele The Voice, Søllerøds, sendetid er et program, »The  

 Voice Gold«, og at han ikke vidste, hvilke studieværter, der var på  

 hvilke tidspunkter.
Fra The Voice, København, har udvalget den 30. marts 1992  

 modtaget de originale registreringsbånd.
Der var vedlagt en oversigt over  

 sendetidspunkter, der endvidere viser, at registreringsbåndene består af 2  

 spor med The Voice, København, 102,9 Mhz, i venstre kanal og The Voice,  

 Søllerød, 96,1 Mhz, i højre kanal.
Det bekræftes telefonisk af The Voice,  

 København, v/teknikchef Jan Andersen, at registreringsbåndene fra Søllerød  

 optages på stationen i København.
Ved stikprøvevis gennemlytning af  

 båndmaterialet fra de to stationer har udvalget konstateret, at det er samme  

 program »The Voice Gold«, der udsendes på de to stationer, at det i  

 et vist omfang er de samme studieværter, at der ikke forekommer nyheder,  

 regelmæssige tidsangivelser, stationsidentifikation, (kun navnet »The  

 Voice« og navnet »The Voice Gold«), eller regelmæssig  

 angivelse af hvilken frekvens, man sender på, at der enkelte steder er  

 »huller« i båndene fra The Voice, Frederiksberg, samt at der ofte  

 ikke er kontinuitet i båndene.
På bånd fra The Voice, Frederiksberg,  

 angiveligt fra mandag den 10. februar 1992, forekommer der mindst to gange en  

 reklame for en biograffilm, der »nu kommer« og som »får  

 premiere den 17. januar«.
Endelig har udvalget konstateret, at der på  

 båndet fra fredag den 14. februar 1992 fra The Voice, Søllerød, 96,1 Mhz,  

 oplyses, at The Voice har overtaget frekvensen fra Rødovre og at man sender  

 på 92,9 Mhz (Frederiksbergfrekvensen). Det oplyses samtidig, at studieværten  

 er »Frank«.
Af den fremsendte studieværtsoversigt fra The Voice,  

 Søllerød, fremgår, at netop »Frank« også er studievært på The  

 Voice, Søllerød, på samme tidspunkt.
Udvalget vedr.
Lokal Radio og TV skal  

 herefter udtale: Som allerede tidligere meddelt har de to tilladelseshavere  

 overtrådt de i bekendtgørelsen nr. 664 af 15. oktober 1987 fastsatte regler  

 om optagelse og opbevaring af lokale radio- og fjernsynsudsendelser.
En  

 tilsidesættelse af disse pligter sanktioneres efter samme bekendtgørelses §  

 13. Vedrørende udvalgets stillingtagen til anmeldelsen om ulovlig samsending  

 må det fastslås, at det ikke ud fra de modtagne bånd entydigt kan fastslås,  

 hvornår eller fra hvilken station de optagne udsendelser er sendt.
Båndene  

 kan således ikke afkræfte, at der er sket ulovlig samsending.
Tværtimod må  

 den omstændighed, at der på et registreringsbånd, der angiveligt skulle  

 gengive The Voice, Søllerød, forekommer en oplysning om, at der lyttes til  

 The Voice, Frederiksberg, samt den omstændighed at The Voice, Søllerød,  

 (»The Voice Gold«) tilsyneladende både produceres, udsendes og  

 registreres på samme adresse i København, som The Voice, Frederiksberg,  

 understøtte antagelsen om, at der i et ikke nærmere fastlagt omfang er sket  

 ulovlig samsending.
Udvalget lægger herefter til grund, at der gennem ulovlig  

 samsending er sket en overtrædelse af § 15 a, stk. 4, i lov om radio- og  

 fjernsynsvirksomhed, jf. lovbekendtgørelse nr. 773 af 27. november 1991. I  

 medfør af samme lovs § 15 h, stk. 1, nr. 4, jf. § 15 f, stk. 4, nr. 2, § 15  

 a, stk. 4, samt § 13 i bekendtgørelse nr. 664 af 15. oktober 1987 om  

 optagelse og opbevaring af lokale radio- og fjernsynsudsendelser bestemmer  

 udvalget, at de to stationers sendetilladelser inddrages i 4 uger fra den 1.  

 maj 1992 til den 28. maj 1992, begge dage incl.
Udvalget har endvidere på  

 baggrund af den foreliggende sag besluttet at genoptage behandlingen af sagen  

 vedrørende samtlige stationer, der indgår i The-Voice-samarbejdet, med  

 henblik på at vurdere, om samarbejdet er i strid med den nævnte bestemmelse i  

 § 15 a, stk. 4. Udvalget træffer herefter i den foreliggende sag følgende  

 afgørelse: Sendetilladelserne for The Voice, Frederiksberg, og The Voice,  

 Søllerød, inddrages i 4 uger fra den 1. maj til den 28. maj 1992, begge dage  

 incl.
