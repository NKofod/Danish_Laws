 I henhold til lov om luftfart, jfr. lovbekendtgørelse nr. 381 af 10. juni  

 1969, som senest ændret ved lov nr. 261 af 8. juni 1983, § 70, § 149, stk. 10  

 og § 153 og i henhold til færdselslov nr. 287 af 10. juni 1976 § 72, stk. 2,  

 § 84, stk. 1, og § 85, stk. 2, samt efter justitsministeriets bemyndigelse  

 fastsættes:
Bekendtgørelsens område § 1.  Bekendtgørelsen gælder for offentlige godkendte  

 flyvepladser med permanent flyvepladsledelse, jfr. dog stk. 2.
 Stk. 2.  Statens Luftfartsvæsen bemyndiges til at  

 fastsætte regler om adgang til, samt ophold og færdsel på offentlige  

 godkendte flyvepladser, der ikke har permanent flyvepladsledelse.
Definitioner § 2.  I denne bekendtgørelse forstås ved:
 1. Lufttrafiktjeneste: Fællesbetegnelse for  

 flyveinformationstjeneste, alarmeringstjeneste, flyverådgivningstjeneste,  

 flyvekontroltjeneste, områdekontroltjeneste, indflyvningskontroltjeneste og  

 tårnkontroltjeneste.
 2. Flyveplads (aerodrome): Et bestemt område på land eller vand  

 (omfattende bygninger, installationer og udstyr), beregnet til anvendelse  

 helt eller delvis ved landing, start og manøvrering af luftfartøjer.
 3. Flyvepladsledelse: Den organisation, som af Statens  

 Luftfartsvæsen, for Københavns Lufthavnsvæsens lufthavnes vedkommende dog af  

 ministeriet for offentlige arbejder, er godkendt til at forestå den daglige  

 drift og tilsyn med pladsen.
 4. Køretøj: Indretning på hjul, bælter, valser, meder eller andet,  

 som er indrettet til kørsel på vej, og som ikke løber på skinner.
 5. Luftfartøj (aircraft): Enhver indretning, der kan bæres oppe i  

 atmosfæren ved luftens påvirkning, bortset fra indretninger, der bæres oppe  

 alene ved direkte luftpåvirking på jordens overflade.
 6. Manøvreområde (manoeuvring area): Den del af flyveplads, der  

 anvendes til luftfartøjers start, landing og kørsel, bortset fra forpladsen.
 7. Forplads (apron): Et på landflyveplads afgrænset område, som er  

 beregnet til luftfartøjers ophold under optagning eller afsætning af  

 passagerer eller gods, tankning, parkering eller vedligeholdelse.
Adgang til en flyveplads § 3.  Flyvepladser skal være således afgrænset, at der  

 kan føres kontrol med adgangen til disse.
Ind- og udpassage må kun ske ad de  

 af flyvepladsledelsen bestemte adgangsveje.
Ophold og færdsel kan gøres  

 betinget af særlig legitimation udstedt af vedkommende flyvepladsledelse.  

 Denne kan på nærmere fastsatte vilkår bemyndige enkeltpersoner eller  

 selskaber til at forsyne ansatte, passagerer og andre med fornøden  

 legitimation til adgang til flyvepladsen.
Færdsel § 4.  Færdsel inden for flyvepladsens område er  

 underkastet flyvepladsledelsens direktiver, herunder også særlige krav  

 vedrørende køretøjers udstyr eller afmærkning.
Stk. 2.  Til færdsel på manøvreområdet kræves endvidere  

 tilladelse i hvert enkelt tilfælde fra lufttrafiktjenesten eller, hvor en  

 sådan ikke findes, fra flyvepladsledelsen.
Grænsen mellem manøvreområdet og  

 det øvrige flyvepladsområde bør i fornødent omfang være afmærket.  

 Afmærkningen skal fremgå af flyvepladsreglementet, jfr. § 12.
 § 5.  For luftfartøjer, der manøvrerer ved egen kraft,  

 gælder de til enhver tid gældende lufttrafikregler, for tiden bekendtgørelse  

 nr. 93 af 8. marts 1982.
 Stk. 2.  For alle andre færdselsarter gælder den  

 almindelige færdselslovgivning, medmindre andet følger af denne  

 bekendtgørelse.
 Stk. 3.  For luftpudefartøjers færdsel på Københavns  

 Lufthavn kan særlige bestemmeser fastsættes i flyvepladsreglementet for  

 Københavns Lufthavn.
 § 6.  For luftfartøjer, der manøvrerer ved egen kraft,  

 har al anden færdsel ubetinget vigepligt.
 Stk. 2.  For personer og køretøjer, der vejleder et  

 manøvrerende luftfartøj, har al anden færdsel end den i stk. 1 nævnte  

 ubetinget vigepligt.
 Stk. 3.  For luftfartøjer, der er under bugsering, har  

 al anden færsel end den i stk. 1 og 2 nævnte ubetinget vigepligt.
 Stk. 4.  For brand- og redningskøretøjer samt  

 lodskøretøjer under udrykning har al anden færdsel end den i stk. 1-3 nævnte  

 ubetinget vigepligt.
 Stk. 5.  Færdsel mellem et manøvrerende luftfartøj og  

 personer eller køretøjer, som vejleder dette, er forbudt.
 Stk. 6.  Luftfartøjer må ikke køres ind i eller ud af  

 hangar med motoren i gang.
 Køretøjers registrering m.v.
§ 7.  Køretøjer, der er registreringspligtige efter  

 færdselsloven, fritages efter færdselslovens § 72, stk. 2, for registrering,  

 hvis flyvepladsledelsen giver tilladelse til anvendelse af køretøjerne på  

 flyvepladsen.
Tilladelse kan meddeles personer eller selskaber, der har fast  

 tilknytning til flyvepladsen og et særligt behov for tilladelse.
Stk. 2.  Registreringsfritagelsen sker på de af  

 Centralregisteret for Motorkøretøjer nærmere fastsatte vilkår, herunder om  

 hvilke nummerplader køretøjerne, bortset fra bagagevogne, skal være forsynet  

 med, inden de tages i brug.
Køretøjer, der fritages for registrering, må kun  

 anvendes til kørsel på en flyveplads.
 Stk. 3.  Reglerne i justitsministeriets bekendtgørelse  

 nr. 723 af 23. november 1982 med senere ændringer om registrering af  

 motorkøretøjer m.v., bortset fra § 46-48, finder anvendelse på køretøjer, der  

 er omfattet af stk. 2.
 § 8.  Køretøjer, der anvendes på en flyveplads, skal  

 opfylde de i henhold til færdselsloven fastsatte krav til indretning og  

 udstyr m.v. medmindre dispensation er meddelt af Statens Bilinspektion efter  

 de af justitsministeriet fastsatte regler herom.
 Stk. 2.  Færdselslovens bestemmelser om køretøjers  

 største bredde, længde, højde, vægt og akseltryk finder ikke anvendelse for  

 køretøjer, der alene anvendes på en flyveplads.
Uheld § 9.  Uheld på en flyveplads, der medfører  

 personskade, væsentlig materiel skade eller har betydning for flyvepladsens  

 drift, skal snarest meddeles til flyvepladsledelsen eller  

 lufttrafiktjenesten.
Stk. 2.  Enhver hændelse, som er omfattet af  

 luftfartslovens § 135 om flyvehavarier og flyvehændelser, behandles efter de  

 i loven herom givne retningslinjer, jfr.
Ministeriet for offentlige arbejders  

 bekendtgørele nr. 272 af 29. maj 1984. Meddelelse gives til  

 havarikommissionen.
 Stk. 3.  Færdselsuheld indberettes til vedkommende  

 politimyndighed, såfremt der foreligger væsentlig materiel skade,  

 personskade, eller uheldet i øvrigt skønnes at give anledning til  

 politimæssig behandling.
 Stk. 4.  Sker der uheld på grund af defekter ved  

 jordudstyr/luftfartøj eller ved forkert udførte procedurer skader på et  

 luftfartøj under ophold på jorden, eller kommer personer til skade herved,  

 skal der ske indberetning til Statens Luftfartsvæsen.
Myndighed § 10.  Flyvepladsledelsen er berettiget til generelt  

 eller konkret at anvise flyvepladsens brugere nærmere angivne områder til  

 passagerers ophold, luftfartøjers og køretøjers tankning, parkering og  

 vedligeholdelse m.m. samt til at give nærmere direktiver i forbindelse med  

 afviklingen af ekspeditionen af luftfartøjer, passagerer, fragt, catering  

 m.m.
Stk. 2.  Hvis sådanne direktiver ikke efterkommes, kan  

 flyvepladsledelsen forbyde vedkommende bruger at anvende pladsen.
Et sådant  

 forbud kan påklages til Statens Luftfartsvæsen, dog for så vidt angår  

 Københavns Lufthavnsvæsens lufthavne til ministeriet for offentlige arbejder.
§ 11.  Luftfartøjer, installationer eller andet, der  

 på grund af brand, havari eller andre forhold, som ikke er omfattet af  

 luftfartslovens § 135 og § 136, er til hindring for flyvepladsens anvendelse,  

 kan af flyvepladsledelsen kræves fjernet med et efter forholdene fastsat  

 rimeligt varsel.
Flyvepladsledelsens påbud kan påklages til Statens  

 Luftfartsvæsen, dog for så vidt angår Københavns Lufthavnsvæsens lufthavne  

 til ministeriet for offentlige arbejder.
Stk. 2.  Efterkommes et efter stk. 1 meddelt påbud ikke,  

 er flyvepladsledelsen berettiget til på vedkommende brugers bekostning at  

 lade de pågældende luftfartøjer m.v. fjerne.
Brugeren og dennes  

 forsikringsselskab skal om muligt forinden underrettes.
Flyvepladsreglement § 12.  For en flyveplads, der er omfattet af denne  

 bekendtgørelse, jfr. § 1, stk. 1, fastsætter Statens Luftfartsvæsen - for  

 Københavns Lufthavnsvæsens lufthavne efter forelæggelse for ministeriet for  

 offentlige arbejder - et flyvepladsreglement indeholdende nærmere ordens- og  

 færdselsregler, herunder afmærkning og skiltning, som navnlig bør tilstræbe  

 størst mulig adskillelse mellem trafik med luftfartøjer og al anden trafik,  

 samt en kortsitse over flyvepladsen med speciel markering af manøvreområdet.
 Stk. 2.  Et eksemplar af det godkendte  

 flyvepladsreglement skal forefindes på pladsen på et for offentligheden  

 tilgængeligt sted, ligesom brugere af pladsen skal kunne rekvirere  

 eksemplarer af reglementet hos flyvepladsledelsen.
Straf § 13.  Medmindre højere straf er forskyldt efter anden  

 lovgivning, straffes overtrædelse af § 3, stk. 1, 2. pkt., § 4, stk. 2, 1.  

 pkt., § 6 samt overtrædelse af det i medfør af § 12 udstedte  

 flyvepladsreglement med bøde eller hæfte.
 Ikrafttrædelse m.v.
 § 14.  Bekendtgørelsen træder i kraft den 1. januar  

 1986.
 § 15.  Bekendtgørelsen gælder ikke for Færøerne og  

 Grønland.
