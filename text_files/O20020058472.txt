Resumé Den 18. april 2002  

 inspicerede inspektionschefen og medarbejdere fra inspektionsafdelingen på  

 ombudsmandens vegne Fængselsafdelingen Kærshovedgård.
Om de  

 bygningsmæssige forhold blev det udtalt at vedligeholdelsesstanden og  

 møblementets standard på afdelingerne, især inventaret på stuerne, er sløj  

 mange steder, men at det måtte ses i sammenhæng med den store udskiftning der  

 er i fængslet.
Afdeling D, der er en afdeling med 4 ottemandsstuer hvor  

 indsatte med de korteste straffe som udgangspunkt anbringes, var i en  

 betydelig  

 værre stand end stuerne på de øvrige afdelinger, og indkvarteringsforholdene  

 på  

 denne afdeling afveg væsentligt fra forholdene for de øvrige indsatte i  

 fængslet.
Der var et påtrængende behov for at forbedre forholdene for de  

 indsatte på denne afdeling og for en egentlig plan for nedlæggelse af  

 stuerne.
 Gennemgangen af  

 et nærmere bestemt antal disciplinærsager der havde været behandlet af  

 fængslet  

 forud for varslingen af inspektionen, gav på nogle punkter anledning til  

 kritik  

 og til at bede om yderligere oplysninger.
 Bortset fra det  

 indledende afsnit er rapportgennemgangen ikke medtaget i gengivelsen af  

 rapporten nedenfor. (J.nr. 2002-0649-628).
Inspektion af Fængselsafdelingen Kærshovedgård Den 30. januar 2003 afgav  

 inspektionschefen på ombudsmandens vegne følgende rapport til bl.a.  

 Fængselsafdelingen Kærshovedgård:
1.  

 Indledning Den 1. januar 1997 trådte lov nr. 473 af  

 12. juni 1996 om Folketingets Ombudsmand i kraft.
I bemærkningerne til  

 lovforslagets § 18 blev det forudsat at ombudsmanden foretager systematiske  

 inspektioner af fængsler til opfyldelse af en anbefaling fra Den Europæiske  

 Komité vedrørende forebyggelse af tortur og anden umenneskelig behandling  

 eller  

 straf.
Som et led i inspektionsvirksomheden foretog jeg og tre af  

 embedets øvrige medarbejdere den 18. april 2002 inspektion af  

 Fængselsafdelingen Kærshovedgård.
Til stede under inspektionen var blandt  

 andre  

 fængselsinspektør ( ), økonomichef ( ), afdelingsleder ( ),  

 beskæftigelsesleder  

 ( ) og overvagtmester ( ).
Ombudsmanden har en gang tidligere - i 1983 - foretaget  

 inspektion af Fængselsafdelingen Kærshovedgård.
Rapporten herom er ikke  

 optaget  

 i Folketingets Ombudsmands beretning, men i beretningen for 1983, s. 139*, er  

 inspektionen omtalt i forbindelse med en konkret sag vedrørende dette  

 fængsel.
Inspektionen den 18. april 2002 bestod af en indledende samtale  

 med ledelsen og samarbejdsudvalget, rundgang i fængslet og en afsluttende  

 samtale med ledelsen.
Jeg havde desuden samtale med enkelte indsatte som  

 havde  

 anmodet herom, og de har efterfølgende modtaget særskilte breve om  

 behandlingen  

 af de klagepunkter som de fremførte.
Flere af de spørgsmål som de indsatte  

 bragte op, var generelle spørgsmål som er medtaget i denne rapport.
 I forbindelse med inspektionen anmodede jeg om rapportmateriale  

 til gennemgang, jf. nærmere under pkt. 8 nedenfor.
I tilslutning til inspektionen udarbejdede jeg - et notat om iagttagelser under rundgangen i fængslet og - et referat af samtalerne med ledelsen og samarbejdsudvalget.
Med brev af 8. maj 2002 sendte jeg det nævnte materiale til  

 fængslet til eventuelle bemærkninger.
Jeg modtog herefter et brev af 4. juni  

 2002 med bilag med ledelsens bemærkninger som blev indarbejdet i en foreløbig  

 rapport af 13. november 2002.
Den foreløbige rapport blev sendt til Fængselsafdelingen  

 Kærshovedgård og Direktoratet for Kriminalforsorgen med henblik på eventuelle  

 bemærkninger om de faktiske forhold som beskrevet i rapporten.
Jeg har ikke  

 modtaget sådanne bemærkninger.
 2.  

 Bygningsmæssige forhold mv.
2.1.  

 Generelt Kærshovedgård var oprindelig en  

 almindelig landbrugsejendom.
Fængselsafdelingen råder over et areal på ca.  

 140 hektar  

 land.
Kapaciteten er  

 153 pladser fordelt på 117 enmandsstuer, 2 tomandsstuer og 4 ottemandsstuer.
En del af de eksisterende bygninger er de oprindelige  

 gårdbygninger, stalde mv.
Disse bygninger huser i dag lager, malerværksted,  

 bygningssnedkeri, tømrerværksted, kontorer, montageværksted, træfagsværksted  

 mv.
En del af de øvrige bygninger er opført i perioden 1905 til 1943  

 hvor Blå Kors havde afvænningshjem for alkoholikere på ejendommen.
Dette  

 gælder  

 blandt andet for administrationslokalerne, afdeling A, afdeling B,  

 centralkøkkenet og de nævnte afdelingers spisesal.
 Fængselsafdelingens nyeste byggeri (afdeling G/H) blev taget i  

 brug i januar 1995.
Fængselsafdelingen består nu af afdelingerne A, B, D, E/F og  

 G/H.
Alle afdelingerne er åbne.
Afdeling A har til huse i en hvid bygning til venstre for  

 parkeringspladsen.
Afdelingen har plads til 17 indsatte fordelt på 13  

 enmandsstuer og 2 tomandsstuer.
Afdeling B har til huse i en hvid bygning som er sammenbygget  

 med afdeling A.
Bygningen, som ligger over for fængslets modtagelse og  

 snedkerværksted, rummer desuden administrationslokaler.
Afdelingen har plads  

 til 16 indsatte på enmandsstuer.
Afdeling D har til huse i en gul bygning som er sammenbygget med  

 administrationsbygningen.
Bygningen, der ligger over for afdeling E/F, er en  

 tidligere skolebygning opført i begyndelsen af 1970erne.
I forbindelse  

 med  

 ændring af fængslets status i 1988 fra almindeligt åbent fængsel til fængsel  

 udelukkende for hæftedømte (korttidsafsonere) blev undervisningen (bortset  

 fra  

 selvstudium) afskaffet og afdelingen omdannet til belægningsafdeling.  

 Afdelingen har plads til 32 indsatte i afdelingens 4 ottemandsstuer.
Afdeling E/F ligger i en hvid etplansbygning mellem bygningen  

 der rummer afdelingerne A, B og D, og bygningen der rummer afdeling G/H.
Også  

 denne bygning er fra begyndelsen af 1970erne.
Den har plads til 38  

 indsatte på  

 enmandsstuer i 2 lige store afdelinger.
Afdeling G/H ligger i fængslets nyeste bygning (opført i 1995).  

 Bygningen er H-formet og rummer 2 identiske (men spejlvendte) afsnit med hver  

 25 indsatte på enmandsstuer.
I midten af bygningen findes et kontor med  

 glasfacade ud til gangen.
Her opholder sig normalt én funktionær med ansvar  

 for  

 de op til 50 indsatte.
 På alle afdelinger er der opsat korttelefoner og nødtelefoner.
Direktoratet for Kriminalforsorgen og Forsvarets  

 Bygningstjeneste har i 1998 udarbejdet en bygningsanalyse med det formål at  

 vurdere kriminalforsorgens behov for nye anlæg og renovering af eksisterende  

 anstalter.
Analysen indeholder en kortlægning og vurdering af de eksisterende  

 anstalter med hensyn til placering, størrelse, sikkerhedsmæssige forhold,  

 bygningsstandard, vedligeholdelsesstandard, indretning og fleksibilitet mv.
 Om Fængselsafdelingen Kærshovedgård er der i bygningsanalysens  

 afsnit B 11 b, om de åbne fængslers forslag til vedligeholdelse, forbedringer  

 og nybygninger samt direktoratets/Justitsministeriets tilsynsførende  

 arkitekts  

 vurdering heraf, anført følgende (analysens side 63):
Fængslet er generelt i en meget god udvendig stand.
Der er  

 løbende udskiftet tage og vinduer.
Den udvendige vedligeholdelse på ca. 0,2  

 mio. kr. dækker navnlig renovering af fængslets kloakanlæg samt udvidelse af  

 fængslets parkeringsplads.
Udgifterne til tekniske anlæg m.v. udgør samlet  

 ca.  

 1,8 mio. kr.
Heraf udgør udgifterne til etablering af et kraft/varmeanlæg 0,6  

 mio. kr.
Restbeløbet dækker udskiftning af pumper ved varmeanlæg og  

 CTS-anlæg.  

 Renovering af lejeboliger koster ca. 0,7 mio. kr.
Den indvendige  

 vedligeholdelse omfatter udgifter på ca. 1,5 mio. kr.
Beløbet omfatter bl.a.  

 renovering af et fælleskøkken.
Af større moderniseringer/ombygninger kan  

 nævnes  

 udvidelse af lagerkapacitet samt personalekontor (træfag) og økonomismedjen.  

 Disse forbedringer vil koste i alt ca. 1,7 mio. kr.
Samlet vurderes udgiften til vedligeholdelse at være  

  

 ca. 4,1 mio. kr.  

  

 Fængslets stand kan  

 betegnes som bedre, og samlet vurderes udgiften til opretning at være  

  

 ca. 18,9 mio. kr.  

  

 Forbedringer udgør  

  

 ca. 1,7 mio. kr.  

  

  Den efterfølgende finanslovsaftale for 1999- 2003 for  

 kriminalforsorgens område indebar at der blev afsat et nærmere angivet beløb  

 til ekstraordinær vedligeholdelse.
Det er dog efterfølgende i år 2002, bl.a.  

 som følge af strafskærpelserne mv. ved lov nr. 380 og 382 af 6. juni 2002 om  

 ændring af bl.a. straffeloven, besluttet at kriminalforsorgen skal udvise  

 tilbageholdenhed på vedligeholdelsesområdet med henblik på at overholde de  

 økonomiske  

 rammer i flerårsaftalen.
Da spørgsmålet om anvendelsen af de tildelte ekstra midler til  

 renovering og vedligeholdelse af bygningsmassen angår hele kriminalforsorgens  

 bygningsmasse, har jeg af egen drift efter ombudsmandslovens § 17, stk. 1,  

 oprettet en sag vedrørende udmøntning af bygningsanalysen.
Jeg har i denne  

 sag  

 anmodet direktoratet om løbende at holde mig orienteret om arbejdet med  

 renovering og vedligeholdelse af kriminalforsorgens bygningsmasse.
 Blandt det materiale som jeg modtog fra fængslet forud for  

 inspektionen, er en kopi af fængslets svar til direktoratet af 31. marts 1998  

 på direktoratets anmodning om oplysninger til brug for bygningsanalysen samt  

 kopi af skema vedrørende bygningssyn 2001. Sidste side i svaret af 31. marts  

 1998 er en opsummering med overstregninger som jeg går ud fra angiver det der  

 er udført.
I forbindelse med forespørgsel forud for inspektionen har  

 direktoratet i brev af 3. april 2002 oplyst at der ikke er større  

 igangværende  

 bygge- og anlægsarbejder i fængslet.
Direktoratet har samtidig oplyst at der  

 i  

 2001 blev lagt nyt tag på afdeling D, og at fængslet har ansøgt om en  

 lagerhal.  

 Denne ansøgning er sat i bero på overvejelser om kriminalforsorgens samlede  

 bevillingsmæssige situation og den økonomiske og beskæftigelsesmæssige  

 udvikling på Kærshovedgård.
 Jeg går ud fra at ansøgningen er optaget  

 på venteliste med henblik på prioritering af de økonomiske midler for 2003,  

 og  

 beder direktoratet om at oplyse hvad der videre sker med ansøgningen.
 Da jeg i ovennævnte egen drift-sag løbende modtager orientering  

 om renovering og vedligeholdelse af kriminalforsorgens bygningsmasse,  

 foretager  

 jeg mig i den foreliggende sag ikke mere vedrørende spørgsmålet om renovering  

 mv. af Fængselsafdelingen Kærshovedgårds bygninger.
2.2.  

 Belægningsafdelingerne Der er, som allerede nævnt, 7 afdelinger  

 benævnt A, B, D, E/F og G/H.
Afdeling D indeholder, som allerede nævnt, 4  

 ottemandsstuer, mens der på alle de øvrige afdelinger er tale om  

 enmandsstuer,  

 dog er der 2 tomandsstuer på afdeling A.
2.2.1.  

 Stuerne Følgende stuer blev besigtiget under  

 inspektionen:
Afdeling  

 A Under inspektionen blev stue 102-103 som  

 er den ene af afdelingens 2 tomandsstuer, besigtiget efter mit valg.
Stuen  

 har  

 linoleumsgulv og et vindue med gardiner.
Der er to brikse, et bord med en  

 stol,  

 to skabe til tøj samt et mindre skab, en hylde og en opslagstavle.
Der er  

 loftslys, en sengelampe og en skrivebordslampe.
Stuen har laksefarvede vægge  

 og  

 hvidt loft.
Stuen er opvarmet ved en radiator under vinduet.
Afdeling  

 B Stuerne 126 og 129 blev besigtiget efter  

 mit valg.
Begge stuer er enmandsstuer, og de var begge beboede.
Stue 126 har linoleumsgulv og træbeklædning på væggen.
Stuen,  

 som har et stort vindue med gardiner, er indrettet med en vask med koldt og  

 varmt vand, spejl, en briks, et bord med en stol, et skab til tøj samt et  

 mindre skab og en hylde.
Der er loftslys, en sengelampe og en  

 skrivebordslampe.  

 Der er et tv med stueantenne på stuen (den indsattes eget). Der var en pæn  

 orden.
Stue 129 er meget lille.
Vægskabet hænger over sengen, og der er  

 kun plads til et lille bord i hjørnet.
Afdeling  

 D Under inspektionen blev alle 4  

 ottemandsstuer besigtiget.
Det drejer sig om stuerne 451-458, 459-466,  

 467-474  

 og 475-482. Alle var fuldt eller delvis belagt.
Stuerne måler omtrent  

 25  

 m2. Stuerne har tre vinduer med gardiner og  

 spjæld med gitre til udluftning.
Der er hvide murstensvægge og skrå  

 trælofter.
 Der er en vask med koldt og varmt vand og et spejl på hver stue.  

 På hver stue er der desuden otte grå stålskabe til tøj og lignende.
Skabene er forsynet med numre svarende til stuens numre.
Skabene  

 er meget medtagede, har buler og slagmærker og er bemalet og/eller påklistret  

 mærker af forskellig slags.
Der er kun én hylde i skabet.
Der er desuden to  

 hylder på hver stue.
De otte senge på hver stue er køjesenge med to senge i hver.
Der  

 er tale om primitive stålsenge som efter det oplyste er tidligere  

 militærsenge.  

 Sengene er medtagede med ridser og afskallet maling.
Hver seng er udstyret  

 med  

 en madras, en dyne og en pude samt sengetøj.
I alle stuerne lå sengetøjet i  

 sengene.
Stuerne rummer desuden et bord og et antal stole.
Såvel borde  

 som stole er slidte.
Der er sengelamper på væggene og loftslys fra hængelamper og  

 kuppellamper.
Loftslampen i stue 467-474 var i stykker; den hang løst næsten  

 i  

 gulvhøjde, skærmen var i stykker, og lampens pære udækket.
Loftslampen i  

 459-466 var (formentlig af indsatte) forsynet med papirstrimler.
En  

 sengelampe  

 på stue 467-474 havde en ødelagt (bøjet) skærm.
Gulvene i stuerne er linoleumsgulve.
Flere steder er der mærker  

 i gulvet.
I stue 475-482 er der meget tydelige mærker som efter tunge møbler  

 som er blevet trukket rundt.
I flere af ottemandsstuerne var der tilrøget, og luften var  

 dårlig.
Der hang håndklæder til tørre på sengene.
Rengøringsstandarden var  

 generelt lav.
Det blev oplyst at der er planer om en ny afdeling til  

 erstatning for afdeling D.
En ansøgning herom verserer fortsat i Direktoratet  

 for Kriminalforsorgen.
Med hensyn til ottemandsstuerne spurgte jeg under inspektionen  

 til sammensætningen af de indsatte som kan være meget forskellige.
Jeg nævnte  

 at jeg havde forstået at personalet har mulighed for at sammensætte de  

 indsatte  

 i grupper.
Jeg nævnte også det forhold at der ryges på stuerne, men at nogle  

 af  

 de indsatte ikke ryger.
Endelig spurgte jeg om hvordan fængslet forholder sig  

 til sygemeldte indsatte på disse stuer.
Ledelsen oplyste at indsatte der blot er forkølede mv., ikke  

 flyttes, men lider de af noget mere alvorligt, flyttes de.
Der var for nylig  

 i  

 to tilfælde sket indlæggelse fra disse stuer.
Hvis en indsat ikke kan tåle  

 røg,  

 vil han endvidere heller ikke skulle afsone på en ottemandsstue, men de  

 indsatte kan som udgangspunkt ikke flyttes blot fordi de ikke ønsker at  

 afsone  

 sammen med rygere.
Fængslet mener at indsatte ville påstå at de ikke ryger,  

 for  

 at få enmandsstue hvis denne mulighed fandtes.
Ingen indsatte havde hidtil  

 bedt  

 om at blive flyttet på grund af rygning på stuerne.
Det er ikke muligt at  

 håndhæve et forbud mod rygning på stuerne (men kun på fællesarealer), også  

 fordi de fleste indsatte er rygere.
Derfor er der ikke et sådant forbud.
Det  

 er  

 op til de indsatte på flermandsstuerne selv at aftale rygepolitikken på  

 stuen.
Jeg nævnte at ikkerygere efter min opfattelse ikke bør tvinges  

 til at opholdes sig og specielt at sove i et rum hvori der ryges (så massivt  

 som det tilsyneladende var tilfældet). Jeg rejste endvidere spørgsmålet om  

 der  

 (i hvert fald på disse stuer) burde være et forbud mod rygning.
Ledelsen  

 bemærkede hertil at der ikke er anden måde at løse dette problem på end ved  

 at  

 nedlægge afdelingen.
Det ville samtidig løse det tilbagevendende problem med  

 utilstrækkelig rengøring på denne afdeling.
Ledelsen henviste i den  

 forbindelse  

 på ny til ansøgningen til Direktoratet for Kriminalforsorgen om nedlæggelse  

 af  

 afdelingen og oplyste at der senest i marts måned 2002 var sendt et forslag  

 til  

 direktoratet herom.
 Om denne afdeling oplyste ledelsen i øvrigt at den males hvert  

 år (til jul hvor der ikke er så mange indsatte). Fængslet er klar over at der  

 er et akut behov for istandsættelse af badefaciliteterne som er ødelagte af  

 fugt på grund af manglende udluftning (jf. pkt. 2.2.2).
 Fængslet nævnte også at der er nogle indsatte som ligefrem beder  

 om at komme på en ottemandsstue.
I (bl.a.) fængslets brev af 31. marts 1998 til direktoratet til  

 brug for bygningsanalysen har fængslet fremsat ønske om en ny  

 belægningsbygning  

 med plads til 50 indsatte til erstatning for afdeling D og bufferkapaciteten  

 i  

 kælderen.
Det er bl.a. anført at der er et påtrængende behov for  

 at forbedre  

 afsoningsforholdene for de 32 indsatte på afdeling D, og at projektet bør  

 iværksættes snarest af hensyn til krav om afsoning under rimelige  

 forhold.  

 Forslaget fra marts 2002 er - så vidt jeg forstår - et svar på en henvendelse  

 fra direktoratet til alle fængslerne om mulighederne for kapacitetsudvidelse  

 hvor det er anført at etablering af en ny bygning til erstatning for afdeling  

 D  

 til 50 indsatte indebærer en kapacitetsudvidelse på 18. Det er i den  

 forbindelse nævnt at fængslet vurderer at ville kunne etablere en sådan ny  

 bygning i løbet af 4-5 måneder efter at der er givet tilladelse hertil.
Stuerne på afdeling D var generelt i en  

 meget dårlig stand.
Møblementet er gammelt og slidt, og sengene og  

 stålskabene  

 er endvidere utidssvarende, jf. herom nedenfor.
Som jeg også nævnte under  

 inspektionen, må vedligeholdelsesstandarden i fængslet som sådan, herunder  

 møblementets standard, imidlertid ses i sammenhæng med den store udskiftning  

 der er i fængslet (jf. pkt. 5), som særligt gør sig gældende på  

 ottemandsstuerne hvor de indsatte med de korteste straffe som udgangspunkt  

 anbringes.
Mit indtryk af vedligeholdelsesstandarden mv. er naturligvis  

 præget  

 af dette forhold.
 Jeg har noteret mig at afdeling D males hvert år, og jeg  

 foretager mig ikke mere vedrørende spørgsmålet om vedligeholdelse af  

 afdelingen  

 i form af maling.
Ud over at stuerne, herunder navnlig møblementet, var i en  

 betydelig værre stand end stuerne på de øvrige afdelinger i fængslet, afviger  

 indkvarteringsforholdene på denne afdeling væsentligt fra forholdene for de  

 øvrige indsatte i fængslet.
Stuerne er efter min opfattelse værre end de  

 firemandsstuer som jeg besigtigede i Statsfængslet i Jyderup i december 1997.  

 Jeg henviser herom til Folketingets Ombudsmands beretninger for 1998, s. 646-  

 647*, og for 1999, s. 680-683*.
Selv om afdeling D udelukkende benyttes til indsatte der skal  

 afsone i meget kort tid (kortere tid i gennemsnit end de indsatte på afdeling  

 C  

 i Statsfængslet i Jyderup), er afsoningsforholdene for disse indsatte efter  

 min  

 opfattelse klart utilfredsstillende.
Der er et påtrængende behov for at  

 forbedre afsoningsforholdene for de indsatte på denne afdeling.
Jeg henviser  

 til at dette også er fængslets opfattelse.
Efter min opfattelse er der behov  

 for en egentlig plan for nedlæggelse af disse stuer (eventuelt) i forbindelse  

 med opførelse af en ny bygning til erstatning herfor, som der er søgt om.
Jeg beder direktoratet om en udtalelse vedrørende dette forhold  

 og herunder oplysning om hvad der videre sker i anledning af fængslets  

 forslag  

 om nedlæggelse af afdeling D.
Jeg er, som det fremgår under pkt. 2.1,  

 opmærksom  

 på kriminalforsorgens aktuelle økonomiske situation.
Hvis der ikke er udsigt til en nedlæggelse af afdelingen  

 forholdsvis hurtigt, henstiller jeg at der udarbejdes en plan for  

 istandsættelse  

 af stuerne og udskiftning (eller udbedring) af møblementet, herunder de  

 utidssvarende køjesenge, og at fængslet allerede nu gennemgår møblementet med  

 henblik på udskiftning af det der ser værst ud.
Jeg bemærker herved at meget  

 af  

 møblementet efter min opfattelse er i en meget dårlig stand - også selv om  

 standarden må ses i sammenhæng med den store udskiftning der er i fængslet og  

 navnlig på afdeling D.
 Jeg beder om underretning om hvad der sker i den anledning.
Rengøringsstandarden var meget dårlig hvilket jeg forstår er et  

 tilbagevendende problem.
Det er utilfredsstillende.
Jeg henstiller til  

 fængslet  

 at skærpe kontrollen med rengøringen på afdelingen og beder om underretning  

 om  

 hvad der sker i den anledning.
 Såfremt fængslet ikke allerede har udskiftet/repareret de lamper  

 der var i stykker, og erstattet de manglende lampeskærme, går jeg ud fra at  

 det  

 nu vil ske.
Afdeling  

 F Stue 284 - en enmandsstue - blev  

 besigtiget efter mit valg.
Stuen var ikke beboet.
Stuen har linoleumsgulv og  

 et  

 stort vindue med gardiner og i højre side et spjæld med gitter til  

 udluftning.  

 Den er indrettet med en vask med koldt og varmt vand, spejl, et bord med en  

 stol, et skab til tøj samt et mindre skab og en hylde.
Der er en briks med to  

 madrasser som var sunket sammen på midten.
Der er loftslys, en sengelampe  

 samt  

 en skrivebordslampe.
Stuen er i det store og hele pænt vedligeholdt.
Der var  

 skrevet på lampen.
Afdeling  

 H Stue 328 - en enmandsstue - blev  

 besigtiget efter mit valg.
Stuen var beboet.
Stuen har linoleumsgulv og et  

 stort  

 vindue med gardiner.
Den er indrettet med en vask med koldt og varmt vand,  

 spejl, en briks, et bord med en stol (som der var ridset/tegnet en del på),  

 et  

 skab til tøj samt et mindre skab, en hylde og en opslagstavle.
Der er  

 loftslys,  

 en sengelampe samt en skrivebordslampe.
Stuen er opvarmet ved en radiator  

 under  

 vinduet.
Den er pænt vedligeholdt med hvide vægge.
 Jeg spurgte under den afsluttende samtale med ledelsen om  

 fængslet havde en plan for vedligeholdelse og udskiftning af møblement.
Ledelsen oplyste bl.a. at der er en plan for udskiftning, men at  

 den ofte ikke holder fordi der viser sig noget mere presserende og derefter  

 ikke er penge tilovers til vedligeholdelse.
Det blev tillige generelt af  

 ledelsen fremført at det er svært at holde trit med nedslidningen i fængslet  

 på  

 grund af den store omsætningshastighed (jf. herom pkt. 5). Fængslet har i  

 brevet af 4. juni 2002 oplyst at den plan der henvises til, er det årlige  

 bygningssyn der for så vidt udgør en årsplan hvad angår indvendig og udvendig  

 vedligeholdelse, renovering mv.
Med hensyn til udskiftning af møblement på  

 stuer mv. har fængslet i samme brev oplyst at der foretages løbende  

 vurderinger  

 af personale og ledelse.
Der er således ikke tale om at fængslet har en  

 særskilt plan for vedligeholdelse og udskiftning af møblement.
 Når der ses bort fra stuerne på afdeling D, går jeg ud fra at de  

 besigtigede stuer er repræsentative for standarden som sådan af stuerne på  

 afdelingerne.
Som jeg nævnte under den afsluttende  

 samtale, er vedligeholdelsesstandarden og møblementets standard på  

 afdelingerne, især inventaret på stuerne, efter min opfattelse sløj mange  

 steder, også på andre afdelinger end afdeling D.
Som jeg også nævnte under  

 inspektionen, må dette imidlertid ses i sammenhæng med den store udskiftning  

 der er i fængslet (jf. pkt. 5), og mit indtryk af vedligeholdelsesstandarden  

 mv. er naturligvis præget af at der er tale om et fængsel med hyppig  

 udskiftning blandt de indsatte.
Jeg har noteret mig at der ikke er en egentlig plan for  

 udskiftning af inventaret på stuerne mv., men at der foretages løbende  

 vurderinger af behovet for udskiftning.
Jeg foretager mig ikke mere  

 vedrørende  

 spørgsmålet.
Stuer  

 i kælderen under afdeling A I kælderen i den bygning som rummer  

 afdeling A, ligger 4 stuer til henholdsvis 3 gange 4 indsatte og en til 2  

 indsatte.
Der er tale om en høj kælder.
Under inspektionen blev stuerne 159-  

 162, 163-166 samt 167-168 besigtiget.
Stuerne er små og sparsomt udstyret med etagesenge med  

 stålrørsramme og stålskabe til tøj.
Lokalerne har høje vinduer med ruder i  

 forskellige formater og er desuden oplyst af lysarmaturer i loftet.
På en af  

 stuerne er et bord med tre stole.
Stuerne anvendes - blandt andet efter krav om en begrænset  

 anvendelse fra Direktoratet for Kriminalforsorgen - alene ved akut  

 overbelægning eller en enkelt overnatning for indsatte som ankommer sent til  

 fængslet (heriblandt berusede indsatte), hvis der ikke er plads på de øvrige  

 afdelinger, bortset fra afdeling D (ottemandsstuerne). Med andre ord placeres  

 indsatte der kommer sent, og i det omfang de ikke afvises på grund af  

 beruselse, som altovervejende hovedregel på almindelig stue.
De indsattes  

 adfærd kan naturligvis indicere midlertidig anbringelse uden for fællesskab i  

 isolationsafsnittet, men det sker sjældent.
Såfremt der kun er plads på  

 afdeling D, men det på grund af indsattes tilstand anses for uhensigtsmæssigt  

 at placere ham på denne afdeling, kan der ske placering i kælderen natten  

 over.
 Direktoratet skal orienteres når cellerne anvendes, og de  

 indsatte skal flyttes dagen efter anbringelsen, også selv om de måtte  

 foretrække kælderen frem for ottemandsstuerne som nogle indsatte gør.
Fængslet har i sin interne regelsamling med bestemmelser  

 vedrørende personalet under pkt.
C-4 indsat bestemmelser om anvendelse af  

 stuerne i kælderen (udfærdiget 1. juli 2001). Det er dog ikke angivet at de  

 indsatte skal flyttes dagen efter, men at opholdet kun må vare kortest  

 mulig  

 tid.
Pligten til underretning af direktoratet er heller ikke angivet.
 Jeg har noteret mig direktoratets holdning  

 til benyttelse af disse stuer og indberetningspligten når stuerne benyttes.  

 Såfremt der foreligger noget skriftligt fra direktoratet herom, beder jeg om  

 kopi heraf.
 Stuerne i kælderen er utidssvarende (men efter min opfattelse  

 dog at foretrække frem for ottemandsstuerne). Idet pladserne i kælderen kun  

 anvendes ved akut overbelægning og undtagelsesvis i andre tilfælde, herunder  

 i  

 stedet for placering på afdeling D hvis det på grund af den indsattes  

 tilstand  

 anses for mest hensigtsmæssigt og anvendelsen alene sker for en enkelt nat,  

 foretager jeg mig ikke mere vedrørende indretningen og anvendelsen af disse  

 stuer.
2.2.2.  

 Toilet og badeforhold Følgende toilet- og badeforhold blev  

 besigtiget under inspektionen:
Afdeling  

 B Afdelingens toilet- og badefaciliteter  

 ligger samlet på afdelingsgangen.
Lokalet rummer dels to toiletter, dels to  

 brusenicher.
Lokalet har desuden fire håndvaske.
Afdeling  

 D På henholdsvis stueetagen og 1. sal af  

 bygningen som rummer afdeling D, ligger et baderum og et toiletrum.
Toiletrummet har flisegulv og fliser på væggene.
Der er to  

 toiletter til afdelingens (maksimalt) 32 indsatte.
Hvert toilet har en vask  

 med  

 koldt og varmt vand og et spejl.
Over spejlet er en kuppellampe.
Det blev af  

 en  

 indsat oplyst at toiletterne var blevet grundigt rengjort af indsatte dagen  

 før  

 inspektionen da de var meget beskidte.
Der var rensevæske og vejledning i  

 brugen heraf på toilettet.
Baderummet indeholder to separate rum med en bruser.
Rummene har  

 terrazzogulv og fliser på væggene.
Rummene har tidligere været anvendt til  

 toiletrum, og de tidligere toiletafløb er fyldt ud med cement.
Baderummene er  

 i  

 dårlig vedligeholdelsesmæssig stand.
Navnlig i det bageste baderum er væggene  

 oven over fliserne domineret af fugtskjolder.
Flere steder skaller malingen  

 desuden  

 af væggene.
Malingen på faldstammen i dette baderum er desuden afskallet  

 flere  

 steder, og der er rust og fugtpletter på røret.
En knage på væggen i dette  

 baderum hang løst ud af væggen.
 Såvel bade- som toiletrum trænger i høj grad til istandsættelse  

 og var på tidspunktet for inspektionen dårligt rengjorte.
 Som nævnt under pkt. 2.2.1 er fængslet opmærksom på at der er et  

 akut behov for istandsættelse af badefaciliteterne (som er ødelagte af fugt  

 på  

 grund af manglende udluftning). Det er også nævnt i fængslets brev af 31.  

 marts  

 1998 til direktoratet hvor det er anført at renovering skal ske  

 allerede i  

 indeværende år.
Jeg er enig i at der er akut behov for  

 istandsættelse af badefaciliteterne.
Særligt badet længst væk fra døren var i  

 en dårlig stand - så dårlig at man faktisk ikke kan byde nogen at skulle  

 benytte det.
 Også toiletterne er efter min opfattelse i meget dårlig stand.
 Toilet- og badefaciliteter er efter min opfattelse endvidere  

 utilstrækkelige idet der kan være op til 32 indsatte om to toiletter og to  

 brusere.
Såfremt der ikke bliver tale om nedlæggelse af afdelingen inden  

 for (relativt) kort tid, bør der efter min opfattelse ske en istandsættelse  

 af  

 disse lokaliteter, og det bør i den forbindelse overvejes at etablere  

 yderligere toilet- og badefaciliteter til de indsatte på afdelingen.
Jeg  

 henstiller derfor at der, medmindre afdelingen kan forventes nedlagt som  

 anført, sker en sådan renovering mv., og jeg beder om underretning om hvad  

 der  

 videre sker vedrørende disse spørgsmål.
Rengøringsstandarden var generelt heller ikke god.
Særligt  

 toiletterne var ikke rene på trods af at gangmanden under inspektionen på  

 afdelingen oplyste at han havde gjort dem grundigt rene dagen før  

 inspektionen.
 Selv om det blev oplyst at det er svært at få de indsatte på  

 (netop) denne afdeling til at gøre rent, henstiller jeg - ligesom vedrørende  

 rengøringen på stuerne - til fængslet at skærpe kontrollen med rengøringen.
Afdeling  

 F Afdelingernes bade- og toiletrum er  

 adskilte.
Under inspektionen blev bade- og toiletrummene i afdeling F  

 besigtiget.
Baderummet indeholder to brusenicher.
Der er flisegulv og  

 klinker på væggene.
Foran brusenicherne står desuden afdelingens vaskemaskine  

 og tørretumbler.
Toiletrummet indeholder tre toiletbåse.
Der er flisegulv og  

 klinker på væggene.
Foruden toilet er hvert af de tre rum udstyret med en  

 vask  

 med koldt og varmt vand samt et spejl.
Der er sæbedispenser (men også  

 almindelig håndsæbe) og lufttørrer.
Der er endvidere rensevæske og vejledning  

 i  

 brugen heraf.
Afdeling  

 H Ved siden af stue 326 ligger et toilet  

 som blev besigtiget.
Toilettet har flisegulv og klinker op til loftet.
Der er  

 en sæbebeholder.
Der er en brandmelder og en udluftningsventil som har samlet  

 en del snavs.
Klinkerne under sæbebeholderen var snavsede, formentlig af  

 løbende sæbe, på tidspunktet for inspektionen.
Ved siden af det nævnte toiletrum ligger et kombineret bade- og  

 toiletrum.
Her er installeret to toiletter og tre brusenicher.
Der er  

 flisegulv  

 og klinker op til loftet.
I en særlig metalholder som er placeret højt oppe  

 på  

 væggen, hænger en lille beholder med rensevæske og vejledninger i brug af  

 rensevæske.
Det blev oplyst at fængslets smed havde designet beholderen hvis  

 placering skyldes at besøgendes børn har adgang til lokalerne i besøgstiden.
 Da børn i forbindelse med besøg har adgang til bade- og  

 toiletrummet hvor rensevæsken er placeret, er det efter min opfattelse  

 hensigtsmæssigt at placere rensevæsken sådan at (mindre) børn ikke kan få fat  

 i  

 den.
 Jeg går ud fra at fængslet vil overveje en tilsvarende opsætning  

 af beholderne på de andre afdelinger hvor der også foregår besøg på  

 afdelingerne, herunder besøg af børn.
 Bortset fra afdeling D giver de besigtigede toilet- og  

 badeforhold mig ikke anledning til bemærkninger.
2.2.3.  

 Opholds- og fritidsrum Hver afdeling har tilknyttede  

 fritidsrum.
Følgende fritidsrum blev besigtiget under inspektionen:
Opholdsstue  

 afdeling B Afdelingen råder over en opholdsstue med  

 sofaer og sofaborde og et tv.
Spisestue  

 afdeling A og B Afdelingerne A og B har en fælles  

 spisestue i forbindelse med fælleskøkkenet.
Stuen var istandsat med bl.a. nyt  

 linoleumsgulv kort tid før inspektionen og er indrettet med borde og stole.  

 To  

 af de indsatte havde en fælles samtale med mig i forbindelse med inspektionen  

 og fremsatte herunder ønske om nyt inventar til spisestuen.
 Afdeling B har desuden en mindre spiseplads i tilknytning til  

 afdelingens gang og tekøkken.
Opholdsstue  

 afdeling D I forlængelse af tekøkkenet i kælderen  

 er et opholdsrum.
Lokalet har væg til væg-tæppe og farver og billeder på  

 væggen.
På endevæggen er desuden et vægmaleri.
Stuen er udstyret med lave  

 stole/sofaer, sofaborde og en reol.
Der er et tv, en dartskive og enkelte  

 brætspil.
Lokalet har tre høje vinduer.
Inventaret er nedslidt.
Bag opholdsstuen er et rum der var uden møbler bortset fra en  

 reol.
Det er til ikkerygere, men der hang dog ikke (længere) noget skilt  

 herom  

 (se pkt. 6.8). Der var beskidt.
Det blev oplyst at det er svært at få de  

 indsatte til at gøre rent når de er der i meget kort tid, og at det trods  

 daglig rengøring ser slemt ud hver dag.
Billardrum  

 afdeling D Afdelingen råder desuden over et  

 billardrum som ligger i forlængelse af opholdsstuen.
Lokalet har farver på  

 væggene, et vægmaleri og to billardborde.
Der er væg til væg-tæppe og tre  

 høje  

 vinduer.
Spisestue  

 afdeling D Afdelingens spisestue er et lavloftet  

 lokale med høje vinduer.
Der er borde og stole og billeder på væggen.
Opholdsstue  

 afdeling F Der er adgang fra gangen på afdeling F  

 til opholdsrummet.
Opholdsrummet indeholder blandt andet sofa/lænestole og  

 sofabord sat op på rækker.
Der er et tv og et fælleskøleskab.
Fra  

 opholdsrummet  

 er der desuden adgang til afdelingens tekøkken, jf. ovenfor, samt til en  

 mindre  

 gårdsplads hvor de indsatte blandt andet kan grille om sommeren.
 Opholdsrummet er præget af slid og til dels hærværk og kunne  

 trænge til vedligeholdelse.
Spisestue  

 afdeling F Fra opholdsrummet er der adgang til  

 afdelingens spisestue.
Stuen er et aflangt lokale med borde og stole.
Der er  

 vinduer med gardiner, en dartskive og billeder på væggen.
Ved skilt var det  

 markeret at en del af stuen var for ikkerygere.
Afdeling  

 H Opholdsrummene i afdelingerne G/H  

 omfatter dels en billardstue, dels et fællesrum i tilknytning til gangen og  

 køkkenet.
Billardrummet er stort og lyst og har adgang til en mindre  

 gårdhave med havemøbler og grill.
Væggene var lettere nussede.
Det blev  

 oplyst  

 at klædet på bordet skiftes ca. en gang årligt.
Opholdsstuen er lys og  

 indrettet med borde og stole, reoler med enkelte bøger og grønne planter.
Generelle  

 forhold og samlet vurdering Under inspektionen oplyste ledelsen at  

 stolebetræk i alle opholdsstuer, bortset fra opholdsstuen på afdeling D, var  

 udskiftet i år 2002. Der er, som nævnt under pkt. 2.2.1, ikke ud over  

 bygningssynet en plan for udskiftning af møblement, men personale og ledelse  

 foretager løbende vurderinger.
 Der var bygningssyn ca. 1½ måned før inspektionen hvor det blev  

 aftalt at de sorte spær i fælleslokalerne males lyse.
 Ledelsen oplyste desuden at fængselsafdelingens telefonbokse  

 males 3-4 gange om året.
 Jeg har noteret mig disse oplysninger.
Som jeg nævnte under den afsluttende samtale, er ikke kun  

 stuerne, men også mange af fællesstuerne triste.
Også dette forhold må  

 imidlertid ses i sammenhæng med den store udskiftning der er i fængslet (jf.  

 pkt. 5).
For så vidt angår fællesrummene på afdeling D, henviser jeg til  

 den verserende ansøgning om nedlæggelse af afdelingen.
Såfremt der ikke sker  

 en  

 nedlæggelse af afdelingen inden for (relativt) kort tid, bør der efter min  

 opfattelse ske en istandsættelse af fællesrummene, især opholdsrummet.
Jeg har noteret mig at der sker en daglig rengøring.
Jeg går ud  

 fra at fængslet i anledning af min henstilling under pkt. 2.2.1 om skærpet  

 kontrol med rengøringen også vil skærpe kontrollen med rengøringen af  

 fællesrummene på denne afdeling.
For så vidt angår de øvrige afdelinger, er især opholdsstuen på  

 afdeling F trist.
Efter min opfattelse trænger den til vedligeholdelse, jf.  

 omtalen af stuen ovenfor.
Jeg henstiller til fængslet at udarbejde en plan  

 for  

 vedligeholdelse af stuen og underrette mig herom.
Jeg foretager mig ikke mere vedrørende vedligeholdelsen mv. af  

 fællesrummene, herunder møblementet i afdeling A og Bs fælles spisestue  

 som to  

 af de indsatte ønskede udskiftet.
Jeg går ud fra at udskiftning af  

 møblementet  

 dette sted indgår i den løbende vurdering af behovet for udskiftning af  

 møblementet som personalet foretager.
2.2.4.  

 Køkkenfaciliteter De indsatte i fængselsafdelingen  

 modtager mad fra afdelingens fælleskøkken, se nedenfor.
På alle afdelinger er  

 dog et tekøkken.
Ingen af disse køkkener er udstyret med kogeplader.
Det blev  

 oplyst at dette skyldes at køkkenerne ikke lever op til  

 levnedsmiddelkontrollens krav og de mundtlige retningslinjer som fængslet har  

 modtaget fra Direktoratet for Kriminalforsorgens levnedsmiddelkonsulent.
 Følgende køkkenfaciliteter blev besigtiget under inspektionen:
Afdeling  

 A Køkkenet på afdeling A er, ligesom de  

 øvrige køkkener til indsatte, et tekøkken.
Lokalet rummer køkkenbord med  

 skabe,  

 køkkenvask, en brødrister og et toastjern.
Afdeling  

 D Køkkenet i afdeling D er et større  

 lokale med tre vinduer og køkkenbord med skabe, køkkenvask, køleskab,  

 kaffemaskine og brødrister.
Der er desuden spiseborde med stole.
En indsat klagede over at køleskabet var i stykker.
Ledelsen  

 lovede at undersøge dette og om nødvendigt udskifte køleskabet.
 Jeg beder fængslet oplyse mig om  

 resultatet af fængslets undersøgelse.
Afdeling  

 F Køkkenet på afdeling F er et lille  

 tekøkken som ligger i tilknytning til afdelingens opholdsrum.
Der er plads  

 til  

 1 til 2 personer i køkkenet som rummer køkkenbord med skabe, en vask og et  

 køleskab. (I opholdsrummet er tillige et køleskab hvori opbevares sodavand og  

 alkoholfrie øl som de indsatte kan købe.
En indsat administrerer ordningen,  

 og  

 de indsatte krydser af når de tager noget fra køleskabet).
Afdeling  

 H Køkkenet på afdeling H er en integreret  

 del af afdelingens gang.
Der er adgang til køkkenet fra to sider hvoraf en  

 kan  

 lukkes af med en stor skydedør.
Køkkenet er udstyret med køkkenborde med  

 skabe,  

 køkkenvaske og køleskab.
Der er tillige et dartspil i rummet.
Central-/fælleskøkken Fængselsafdelingens fælleskøkken ligger  

 i den bygning som rummer blandt andet afdeling A.
Der er tale om et  

 traditionelt storkøkken med flisegulv, klinker på væggene og store  

 køkkenmaskiner og køkkenudstyr.
Det blev oplyst at levnedsmiddelkontrollen  

 løbende fører tilsyn med køkkenet.
I køkkenet laver fængselsafdelingens  

 fastansatte kok mad til alle afdelingerne sammen med en række indsatte der  

 således har dette som deres beskæftigelse.
Der serveres varm mad til frokost  

 og  

 kold mad til aften.
 Jeg har ingen bemærkninger til de  

 besigtigede lokaliteter, men for så vidt angår centralkøkkenet, henviser jeg  

 til pkt. 6.13 vedrørende en konkret klage over forhold i køkkenet.
 Jeg henviser tillige til pkt. 6.1 nedenfor om mulighederne for  

 at tilberede mad i afdelingskøkkenerne.
 2.3.  

 Øvrige rum mv.
 2.3.1.  

 Observationscelle mv.
 Fængselsafdelingen Kærshovedgård har  

 hverken observations- eller sikringsceller.
2.3.2.  

 Isolationsrum I forlængelse af afdeling A ligger en  

 mindre gang med tre celler og et toilet.
Cellerne anvendes dels som  

 strafceller  

 og til enrumsanbringelse, dels til placering af indsatte der nægter at  

 arbejde.  

 Sidstnævnte placeringer finder kun sted i arbejdstiden.
Det blev oplyst at  

 det  

 er tilladt at medbringe en bog eller lignende for indsatte som placeres i  

 cellerne som følge af arbejdsvægring.
Indsatte som er pålagt længere tids strafcelleanbringelse (over  

 to dage), overføres typisk til straf- og isolationsafdelingen i Statsfængslet  

 ved Nr.
Snede.
Cellen på højre hånd fra indgangen har et almindeligt vindue  

 uden gardiner, linoleumsgulv, brandmelder og en klokke til tilkaldelse af  

 personale.
Det eneste møbel i cellen er en stol.
Der er desuden en loftslampe  

 og et askebæger.
Cellen opvarmes af en radiator under vinduet.
Cellens vægge  

 bærer præg af graffiti og har desuden aftryk af fodsåler.
Denne celle  

 anvendes  

 til indsatte der vægrer sig mod at arbejde.
Over for den lige nævnte celle til venstre for indgangen til  

 gangen ligger to celler.
Den ene har et nyt vindue med panserglas uden  

 gardiner.
Der er linoleumsgulv, brandmelder og en klokke til tilkaldelse af  

 personale.
Cellens udstyr, som er fastboltet til gulv og væg, omfatter en  

 briks, en skammel og et bord.
Inventaret er nedslidt, og bordet og skamlen er  

 meget skæmmet af ridsemærker og graffiti.
Den anden celle på venstre hånd er af tilsvarende beskaffenhed.  

 Panserglasvinduet i denne celle bærer præg af en del slagmærker.
Det blev  

 oplyst at mærkerne blev tilføjet godt en måned før inspektionen fandt sted,  

 af  

 en indsat som benyttede sengen hertil.
Derfor blev sengen fastboltet.
Toilettet, som ligger til højre for indgangen, har en håndvask  

 som sidder løst.
Det er besluttet at der skal udvides med et bad.
Jeg går ud fra at håndvasken er  

 repareret.
Jeg har noteret mig beslutningen om indretning af bad.
 Som jeg nævnte under inspektionen, afspejles hensigten med  

 ophold i de tre rum i rummenes indretning.
Efter min mening er det ikke rimeligt at placere arbejdsvægrende  

 indsatte i en celle som er så spartansk indrettet som det er tilfældet med  

 cellen til højre for indgangen.
Jeg henviser til at anbringelse af  

 arbejdsvægrende i en særlig afdeling/celle alene må ske af ordens- og  

 sikkerhedsmæssige grunde som følge af at der ikke er personale på  

 afdelingerne  

 i arbejdstiden, og ikke tillige som en sanktion over for selve  

 arbejdsvægringen, jf. pkt. 3.1.
Jeg henstiller på denne baggrund at cellen indrettes på en mere  

 hensigtsmæssig måde.
Jeg beder fængslet om at oplyse hvad der sker i den  

 anledning.
 Strafcellerne fremtræder som observationsceller fordi  

 møblementet alene udgøres af briks, stol og bord, og fordi det er fastboltet.  

 Jeg går imidlertid ud fra at der ikke sker egentlig  

 observationscelleanbringelse i cellerne da de ikke er godkendt hertil.
Da der ikke er noget til hinder for at anvende celler med  

 fastboltet møblement til strafcelle og enrumsanbringelse, har jeg ingen  

 bemærkninger til selve det forhold at møblementet er fastboltet.
Jeg har  

 noteret mig at der kun sker anbringelse i kortere tid idet anbringelser over  

 to  

 dage normalt bevirker overførsel til straf- og isolationsafdelingen i  

 Statsfængslet i Nr.
Snede.
Væggene i cellen til højre for indgangen er som nævnt præget af  

 graffiti mv., og møblementet i strafcellerne er nedslidt og meget skrammet af  

 ridsemærker mv.
Jeg henstiller til fængslet at væggene i førstnævnte celle  

 males, og at møblementet i de øvrige celler udskiftes.
Jeg beder om  

 underretning om hvad der sker i den anledning.
Af en kort skriftlig orientering om  

 fængselsafdelingen som fængslet har udfærdiget (og som er revideret i marts  

 2002), fremgår det at fængslet tillige råder over en sygestue.
Jeg så ikke  

 denne stue under inspektionen.
 Jeg beder fængslet oplyse om der er en  

 sådan stue.
2.3.3.  

 Besøgsrum Besøg i fængselsafdelingen afvikles (normalt)  

 på de indsattes stuer og fællesarealer, jf. nærmere pkt. 6.5. Der er derfor  

 kun  

 et enkelt besøgsrum i fængselsafdelingen.
Dette besøgsrum ligger i  

 modtagelsesbygningen ud mod vejen som fører op til fængselsafdelingen.  

 Besøgsrummet anvendes også ved modtagelse af nye indsatte.
Rummet blev  

 besigtiget under inspektionen på et tidspunkt hvor en gruppe nye indsatte  

 netop  

 var ankommet og placeret i rummet.
2.3.4.  

 Skole og bibliotek På grund af de kortvarige indsættelser i  

 fængslet har fængslet som tidligere nævnt ikke egentlig undervisning i  

 fængslet  

 (jf. også pkt. 3.3). Der er derfor heller ikke (længere) skolelokaler i  

 fængslet.
Fængselsafdelingens bibliotek ligger ved siden af ottemandsstuen  

 475-482 på afdeling D.
Døren til biblioteket er normalt aflåst og påhæftet et  

 skilt med teksten mødelokale.
Skiltet skyldes at lokalet også  

 anvendes som  

 mødelokale, bl.a. i forbindelse med indsættelsessamtaler med nye indsatte.
Lokalet er et stort lyst rum med reoler langs væggene.
I midten  

 af lokalet står et stort mødebord med stole omkring.
I den ene ende af  

 lokalet  

 står et klaver.
Reolerne er fyldt op med bøger.
Der er hovedsagelig tale om  

 udtjente biblioteksbøger som fængselsafdelingen nu råder over.
Konkrete  

 bogønsker fra indsatte hentes af personalet på kommunebiblioteket i Ikast.  

 Der  

 foreligger ikke nogen egentlig biblioteksaftale med kommunebiblioteket. (Før  

 fængslet blev hæfteanstalt, havde fængslet en biblioteksaftale).
Ved samtalerne med de indsatte hvorunder flere klagede over  

 biblioteksforholdene, blev det klart at de indsatte ikke vidste at fængslet  

 havde et bibliotek.
Ledelsen stod uforstående over for denne oplysning idet  

 alle indsatte har deres indsættelsessamtale i dette rum, og mange af dem  

 spørger om det er et bibliotek.
 I fængslets interne regler orienteres de indsatte om at der kan  

 rettes anmodning til personalet om udlån af bøger.
Fra min inspektion af Statsfængslet ved Nr.
Snede er jeg bekendt  

 med at biblioteksordningen er tilrettelagt forskelligt i de åbne fængsler  

 hvor  

 der ikke er indgået en generel overenskomst om biblioteksbetjening.
 Jeg har ingen bemærkninger til selve rummet som er pænt stort,  

 men som jeg også tilkendegav under inspektionen, bør biblioteket efter min  

 opfattelse forbedres, bl.a. ved udskiftning af (nogle af) de mange bøger og  

 tegneserier som er gamle.
 Jeg har noteret mig at personalet henter bøger på  

 kommunebiblioteket for de indsatte (jf. straffuldbyrdelseslovens § 58, stk.  

 2,  

 hvorefter de indsatte har ret til at låne bøger gennem det offentlige  

 biblioteksvæsen).
 Efter min opfattelse bør fængslet imidlertid overveje (igen) at  

 få en egentlig biblioteksaftale.
Jeg henstiller derfor til fængslet at forbedre biblioteket og  

 overveje at kontakte kommunebiblioteket med henblik på indgåelse af en aftale  

 om betjening af fængslet.
Jeg beder om underretning om hvad der videre sker i  

 den anledning.
Jeg har tidligere i forbindelse med inspektion udtalt at  

 bogkataloger er udmærkede som inspirationskilde især for personer der ikke  

 har  

 den store læseerfaring.
Jeg er dog opmærksom på at bogkataloger - ligesom  

 andre  

 kataloger og opslagsværker - hurtigt bliver forældede og derfor må fornys i  

 takt med at der kommer nye udgaver.
Jeg henstiller derfor til fængslet  

 samtidig  

 at overveje at indhente et bogkatalog og underrette mig om resultatet af  

 disse  

 overvejelser.
Da flere indsatte - på trods af at indsættelsessamtaler foregår  

 i biblioteket - gav udtryk for at de ikke var klar over at der er et  

 bibliotek  

 i fængslet, henstiller jeg endvidere til fængslet ved opslag på døren at  

 oplyse  

 om at der (tillige) er tale om et bibliotek.
Jeg henstiller samtidig til  

 fængslet at indføje oplysning om biblioteket i de interne regler (A.
Om orden  

 samt praktiske oplysninger, nr. 1, 2002, af 1. april 2002), herunder  

 oplysning  

 om hvornår der er mulighed for at benytte biblioteket.
Det bemærkes at jeg  

 går  

 ud fra at de indsatte har mulighed for at komme på selve biblioteket og ikke  

 blot har mulighed for at bestille en bog gennem personalet, selv om det ikke  

 direkte fremgår af de interne regler.
 Jeg beder om underretning om hvad der videre sker i anledning af  

 mine henstillinger.
2.3.4.  

 Lægeværelse Fængslet har hverken tilknyttet læge  

 eller sygeplejerske, og der er derfor ikke noget lægeværelse.
2.3.5.  

 Fritidsfaciliteter Foruden de faciliteter der er på  

 afdelingerne (billard mv.), og de udendørs faciliteter, jf. pkt. 2.3.9, er  

 der  

 nedennævnte fritidsfaciliteter.
 Ved siden af fængselsafdelingens modtagelse ligger et  

 bordtennisrum med væg til væg-tæppe, farver på væggen og et vægmaleri.
 I en bygning over for afdelingerne E/F som også rummer depot og  

 købmandsbutik, ligger fængselsafdelingens motionsrum og gymnastiksal.
Motionsrummet er et mindre, lavloftet lokale.
Der er stengulv,  

 og lokalet er udstyret med tre kondicykler, to ribber, en trappemaskine og en  

 romaskine.
I loftet sidder tre fatninger med pærer til oplysning af  

 lokalet.
På tidspunktet for inspektionen var to af fatningerne uden elpære.
 Jeg går ud fra at fængslet har isat  

 eller vil isætte pærer de to steder.
Det blev oplyst at lokalet efter ændring  

 fra træningsrum til motionsrum uden vægte mv. ikke benyttes så meget.
Der  

 findes ikke anabolske steroider i stort omfang.
Fra min inspektion af Arresthuset i Herning er jeg bekendt med  

 at en af direktoratet nedsat arbejdsgruppe i marts 2001 har afgivet  

 indstilling  

 om fælles retningslinjer for indretning og brug af kondilokaler mv., og at  

 arbejdsgruppens anbefalinger skal afprøves ved et forsøgsprojekt i  

 Statsfængslet ved Sdr.
Omme.
Direktoratet vil til sin tid orientere mig om  

 evalueringen af forsøgsprojektet der forventedes at blive iværksat omkring 1.  

 august 2002 og at vare i et halvt år.
Gymnastiksalen er en højloftet sal af rimelig størrelse med  

 hvide murstensvægge.
Salen er indrettet med en badmintonbane med grønt gulv.  

 Salen er aflåst i arbejdstiden, men låses op ved arbejdstids ophør kl. 14.45.  

 De indsatte kan frit låne sportsredskaber.
Det blev oplyst at der er en del  

 hærværk på sportsredskaber, navnlig ketsjere.
Disse redskaber ligger frit  

 fremme, og det er derfor svært at vide hvem der har ødelagt dem.
 Jeg henleder fængslets opmærksomhed på  

 muligheden for at indføre en udlånsordning til imødegåelse af dette problem.  

 (En sådan udlånsordning har fængslet for så vidt angår køller og bolde til  

 brug  

 på minigolfbanerne, jf. de interne bestemmelser vedrørende personalet, C-9).
Gymnastiksalens vægge er naturligt  

 præget af mærker efter sportsudøvelse.
Endevæggen ved indgangsdøren er  

 herudover snavset og har løbemærker efter væske som er løbet ned af væggen.  

 Enkelte steder er maling/tapet tilsyneladende revet af.
Der er ingen vinduer,  

 men alene en dør med gitter hvorfra der kan komme dagslys ind.
Smedjen vil  

 søge  

 at lave gitre til at sætte omkring lamperne i loftet.
Det blev oplyst at  

 fængslet selv har betalt for rensning af hallen, og at den benyttes meget.
Jeg går ud fra at fængslet har vasket  

 snavset og løbemærkerne af endevæggen, og at der - ud over almindelig løbende  

 rengøring - sker afvaskning af vægge mv. når det er tiltrængt.
Jeg har  

 noteret  

 mig det oplyste om rensning af hallen.
I samme bygning som huser afdeling D,  

 ligger et hobbyrum som hovedsagelig anvendes til at lave gipsafstøbninger.  

 Fængselsafdelingen råder over en række forme (skakbrikker, statuetter mv.)  

 som  

 de indsatte anvender til afstøbning.
Rummet er meget benyttet.
2.3.6.  

 Købmand Købmandsbutikken ligger i samme bygning  

 som gymnastiksalen.
 Om købmandsordningen henviser jeg til pkt. 6.2 nedenfor.
2.3.7.  

 Vaskefaciliteter Hver afdeling råder over  

 vaskefaciliteter.
De indsatte vasker selv.
Fængslet oplyste at der stilles  

 gratis vaskepulver til rådighed. (I de interne regler er det imidlertid  

 oplyst  

 at vaskepulver kan købes hos købmanden).
Jeg beder fængslet om at oplyse hvorvidt  

 fængslet stiller gratis vaskepulver til rådighed for de indsatte.
Det  

 bemærkes  

 at jeg går ud fra at de indsatte har selvforvaltning.
 På afdeling H er der et selvstændigt  

 vaskerum med vaskemaskine og tørretumbler.
På afdeling D er der ligeledes et selvstændigt vaskerum.
Dette  

 vaskerum er udstyret med en vaskemaskine med integreret tørretumbler.
Der er  

 således én maskine til afdelingens (maksimalt) 32 indsatte.
I forbindelse med  

 inspektionen oplyste en indsat at en vask med tørring tager 4-5 timer, og at  

 der derfor dårligt er tid til at alle kan vaske tilstrækkeligt ofte.
Ledelsen  

 oplyste hertil at indsatte har lov at vaske på afdelingerne A og B, og at  

 vaskemaskinen på afdeling D er en ekstra maskine til afdelingens indsatte som  

 højst er placeret på afdelingen i 30 dage.
 Det er i fængslets interne regler oplyst at vasketid kan  

 bestilles på afdeling A hvor nøgle til vaskemaskiner kan udleveres (mens  

 indsatte på afdeling G/H kan få vasket tøj på egen afdeling).
Jeg beder fængslet om at overveje at  

 supplere oplysningen i de interne regler med et opslag ved vaskemaskinen på  

 afdeling D om muligheden for at anvende vaskemaskine og tørretumbler på  

 afdeling A og B.
Jeg beder om underretning om resultatet af disse  

 overvejelser.
Jeg går endvidere ud fra at fængslet - uanset denne mulighed  

 som, hvis den benyttes, indebærer et øget pres på vaskefaciliteterne på  

 afdeling A og B - vil undersøge og overveje om der er behov for opstilling af  

 yderligere en vaskemaskine på afdeling D.
Det bemærkes at jeg er opmærksom på  

 at der i fængslet som sådan er etableret bedre vaskefaciliteter inden for de  

 senere år idet vaskerummet på afdeling E/F er etableret inden for de senere  

 år,  

 jf. fængslets brev af 31. marts 1998 til direktoratet med overstregning af de  

 ting der er udført.
Jeg beder om underretning om resultatet af fængslets  

 undersøgelse og overvejelser.
2.3.8.  

 Udenomsarealer Fængselsafdelingen har et stort  

 udendørsareal som blandt andet omfatter en fodboldbane, volleyballbane,  

 petanquebane og en minigolfbane.
De indsatte har også mulighed for at spille  

 street basket, kroket og boccia.
Desuden har fængslet en nyetableret  

 legeplads  

 med fire gynger, to vipper og en sandkasse.
2.3.9.  

 Personalefaciliteter Der blev ikke foretaget besigtigelse af  

 personalefaciliteter.
Samtaler med ledelse og indsatte fandt sted i sådanne  

 faciliteter.
Det generelle indtryk af de  

 bygningsmæssige forhold er at fængslet har nogle forholdsvis pæne og gode  

 ydre  

 rammer.
Bortset fra enkelte steder, herunder især afdeling D, kan  

 vedligeholdelsesstanden, der som nævnt under bl.a. pkt. 2.2.1 må ses i  

 sammenhæng med den store udskiftning i fængslet, betegnes som rimelig.
Dog er  

 en del af møblementet af ældre dato.
2.4.  

 Arbejdspladser Følgende værksteder og lagerrum blev  

 besigtiget under inspektionen:
Træfagsværksted Træfagsværkstedet ligger til højre for  

 porten.
På træfagsværkstedet udføres opgaver for private firmaer efter ordre.  

 Der er blandt andet tale om møbelproduktion.
Værkstedet er indrettet i en  

 aflang hal som er indrettet med store maskiner, udsugningsanlæg mv.
Lokalerne  

 er præget af partier af forskellige former for træ i bearbejdet eller  

 ubearbejdet stand.
På tidspunktet for inspektionen producerede værkstedet  

 køkkenbordplader, hylder, fotorammer og cd-reoler.
Arbejdet omfattede bl.a.  

 oliering og samling af træplader.
Værkstedet kan beskæftige 14 indsatte, og  

 der  

 er tale om lønarbejde.
Maskinlager Fængselsafdelingen har økologisk landbrug  

 på afdelingens ca.  

 140 hektar  

 land.
Landbrugsproduktionens maskinpark (traktorer mv.) opbevares og  

 vedligeholdes i en stor hal.
Hallen anvendes indimellem (og på tidspunktet  

 for  

 inspektionen) som lager for træproduktionen.
Fængslet afsætter selv  

 landbrugsproduktionen  

 lokalt.
Montageværksted Montageværkstedet løser opgaver for  

 private.
Arbejdet omfatter forskellige småfag, blandt andet samling af mindre  

 emner, pakkeopgaver og lignende som f.eks. julekalendere, skruer, træbeton  

 etc.  

 Produktionen skifter tit.
Værkstedet er udstyret med større og mindre  

 maskiner  

 til pakning mv.
Arbejdet udføres som lønarbejde.
 Teknisk  

 afdeling mv.
 Fængselsafdelingen har desuden en  

 teknisk afdeling som omfatter landbrugssmedje, vedligeholdelse af køretøjer,  

 VVS-arbejde mv., og bygningsvæsenet som udfører vedligeholdelsesarbejder samt  

 om- og nybygninger (murer-, maler- og tømrerarbejde). Endelig varetager et  

 parkhold opgaver vedrørende øvrige udendørsarealer, og et depot/vaskeri  

 sørger  

 for at forsyne indsatte med arbejdstøj, linned mv.
 Det blev oplyst at arbejdstilsynet regelmæssigt kommer på besøg  

 i fængselsafdelingens værksteder.
 Jeg har ingen bemærkninger til de  

 besigtigede værkstedsfaciliteter.
3.  

 Arbejde, fritid, undervisning 3.1.  

 Arbejde mv.
Fængslet råder over ca. 100 egentlige  

 arbejdspladser og kan herudover tilbyde beskæftigelse til ca. 25 indsatte.
De  

 arbejdstilbud som findes i fængslet, er omtalt under pkt. 2.4.
 Jeg har ingen bemærkninger til fængslets  

 arbejdstilbud.
Til orientering for fængslet kan jeg oplyse  

 at jeg er bekendt med at et af direktoratet nedsat beskæftigelsesudvalg har  

 afgivet indstilling den 22. oktober 2002. Udvalgets opgave var at overveje  

 behovet for en tilpasning af beskæftigelsen af bl.a. de indsatte til den  

 udvikling der er sket i samfundet, og til det klientel som kriminalforsorgen  

 modtager.
Udvalget skulle komme med forslag til en styrket behandlingsindsats  

 i  

 bredeste forstand over for de indsatte og klienterne inden for områderne  

 uddannelse, arbejde, fritidsaktiviteter, behandlingsprogrammer mv.  

 Nedsættelsen  

 af udvalget er omtalt i kriminalforsorgens årsberetning for 2000, s. 53. Jeg  

 har i sagen vedrørende min inspektion af Statsfængslet Renbæk bedt  

 direktoratet  

 om at underrette mig om udvalgets indstilling og direktoratets stillingtagen  

 hertil.
Ingen indsatte nægter at påtage sig arbejde, men nogle hopper  

 fra senere, og det kan være svært at få alle til at arbejde.
Indsatte der  

 nægter at arbejde, anbringes på isolationsafdelingen.
Der er ikke tale om et  

 motivationsrum i egentlig forstand, men truslen om indelåsning  

 virker ofte i  

 sig selv motiverende på de indsatte, og det er sjældent at indsatte har  

 ophold  

 i rummet i ret lang tid ad gangen.
De indsatte der ikke vil arbejde, spørges  

 jævnligt under opholdet i isolationsrummet om de ønsker at genoptage  

 arbejdet.  

 Personalet bruger i øvrigt megen tid på at motivere de indsatte til at  

 arbejde.  

 Der sker derfor kun sjældent placering i isolationsrummet.
Det er fængslets  

 opfattelse at placering i isolationsrummet i praksis sker sjældnere end en  

 gang  

 om måneden.
En forholdsvis stor del af de indsatte giver udtryk for at de  

 ikke  

 ønsker at arbejde, men der anvendes megen tid på at motivere dem til at  

 arbejde, og i praksis accepteres det at de indsatte levnes en vis tid til at  

 revidere deres situation, for netop at undgå placeringer i isolationsrummet.
Fængslet har altid et vist antal indsatte der er sygemeldte,  

 herunder langtidssygemeldte.
Da fængslet hverken har læge eller  

 sygeplejerske,  

 må fængslet acceptere de indsattes sygemeldinger uden videre, men på  

 tredjedagen køres de indsatte til læge (en praktiserende læge i Ikast).
Det fremgår af fængslets interne regler at sygemeldte indsatte  

 skal opholde sig på egen afdeling i arbejdstiden.
Fængslet har ikke nogen  

 sygeafdeling, men i den korte orientering som fængslet har udfærdiget, er det  

 som tidligere nævnt omtalt at der er en enkelt sygestue.
Det fremgår tillige af fængslets interne regler at indsatte der  

 ikke udviser tilfredsstillende stabilitet med hensyn til fremmøde på  

 arbejdspladsen eller med hensyn til arbejdsindsatsen, af værkmesteren kan  

 sendes hjem på afdelingen som arbejdsfri resten af dagen uden dusør.
Møder  

 den  

 indsatte ikke på arbejde næste dag, kan han fritages for arbejde (overgå til  

 eget arbejde) eller indsættes i enrum.
Endelig fremgår det af de interne regler at indsatte (med  

 institutionens godkendelse) kan være beskæftigede ved eget  

 arbejde og i så  

 fald skal opholde sig på afdelingen i den normale arbejdstid.
Jeg går ud fra  

 at  

 det også omfatter selvstuderende.
Arbejdsvægrende skal efter straffuldbyrdelseslovens § 64, stk.  

 1, nr. 2, opholde sig i eget opholdsrum eller på andet anvist sted.
Det  

 fremgår  

 af forarbejderne til bestemmelsen at det er en forudsætning for anvendelse af  

 særligt opholdssted at det sker af ordens- eller sikkerhedsmæssige hensyn  

 (Folketingstidende 1999-2000, tillæg A, s. 3632ff). Under pkt. 5.6.8.2 er om  

 reaktioner i anledning af tilsidesættelse af beskæftigelsespligten anført  

 følgende:
   der bør alene kunne reageres med økonomiske virkemidler.
 Efter AUF-udvalgets opfattelse bør det bero på den enkelte  

 institutions interne regler og muligheder, hvor den dømte skal opholde sig i  

 arbejdstiden, så længe arbejdsvægringen vedvarer.
 AUF-udvalgets og arbejdsgruppens forslag har været gennemført  

 forsøgsvis i kriminalforsorgens institutioner siden 1. januar 1993.
Det er i den forbindelse forudsat, at indsatte, der er  

 fraværende fra beskæftigelse, kan tilbringe arbejdstiden i særlige  

 lokaliteter,  

 herunder eventuelt enrumsafdelinger.
Det skyldes, at beboelsesafsnittene ofte  

 ikke er personalebemandet i arbejdstiden.
Man er imidlertid opmærksom på, at  

 den særlige placering af de indsatte kan opfattes som havende en pønal  

 karakter.
 Rådet har endvidere ingen indvendinger imod, at den beskrevne  

 praksis vedrørende udelukkelse fra fællesskab af sikkerhedsmæssige grunde,  

 der  

 er fulgt under forsøgsordningen, fortsættes.
 I forbindelse med min inspektion af Statsfængslet Møgelkær har  

 direktoratet erklæret sig enig med mig i at anbringelse i særlig  

 afdeling/opholdsrum af arbejdsvægrende i arbejdstiden er en praktisk  

 foranstaltning (begrundet i ordens- og sikkerhedshensyn idet der normalt ikke  

 er personalebemanding på afdelingerne i arbejdstiden) og ikke (også) en form  

 for sanktion.
Da sygemeldte indsatte der ikke yder en  

 tilfredsstillende arbejdsindsats, og indsatte med eget arbejde som nævnt kan  

 have ophold på afdelingen i arbejdstiden, beder jeg fængslet om at oplyse  

 hvorfor det samme ikke gør sig gældende for arbejdsvægrende, som der efter  

 det  

 oplyste er meget få af.
Jeg er, som det fremgår, opmærksom på at  

 straffuldbyrdelsesloven som alternativ til ophold i eget opholdsrum hjemler  

 anbringelse af arbejdsvægrende på anvist sted i arbejdstiden (§ 64, stk. 1,  

 nr.  

 2).
 Jeg beder tillige fængslet om at oplyse i hvilke tilfælde der  

 sker anbringelse på sygestuen, hvis en sådan findes.
3.2.  

 Fritid Afdelingerne G, H og D, men ikke de  

 øvrige afdelinger, har billard.
De indsatte på de afdelinger der ikke har  

 billard, henvises til afdeling G, H eller D (idet der ikke er forbud mod at  

 gå  

 på anden afdeling i fritiden). Herudover er der et bordtennisrum, en  

 sportshal  

 (der benyttes meget) og et motionsrum (der ikke benyttes så meget efter at  

 vægttræningsudstyr mv. er erstattet af kondiredskaber). Der er endvidere et  

 hobbyværksted hvor der kan støbes gipsfigurer (skakbrikker mv.) hvilket er  

 meget populært.
Udendørs findes der minigolf, beachvolley, petanque og en  

 fodboldbane med en løbebane omkring.
Der arrangeres også ture til Ikast  

 Svømmehal mv. hvor der kan deltage 8-9 indsatte ad gangen.
Tilmelding er  

 nødvendig, og er der for få tilmeldte, gennemføres turen ikke.
Sådanne ture  

 giver ikke anledning til problemer, dog har indsatte i enkelte tilfælde  

 forsøgt  

 at købe øl idet de på grund af den korte tid de skulle afsone, ikke bekymrede  

 sig om hvorvidt det kunne få konsekvenser for deres mulighed for fremover at  

 benytte svømmehallen.
De indsatte må i fritiden være sammen med indsatte på andre  

 afdelinger.
Afdelingerne, men ikke stuerne, aflåses om aftenen.
 Jeg har ingen bemærkninger til fængslets  

 fritidstilbud.
3.3.  

 Undervisning Fordi fængslet kun modtager  

 korttidsafsonere og har en hyppig udskiftning af indsatte, foregår der kun  

 undervisning af unge under 18 år der skal tilbydes undervisning.
De indsatte  

 kan dog være selvstuderende.
 4.  

 Lægebetjening mv.
Af samme grund som nævnt under pkt. 3.3  

 har fængslet ikke læge eller sygeplejerske tilknyttet.
Ifølge fængslets  

 interne  

 regler (Om orden samt praktiske oplysninger) kan der aftales konsultation hos  

 en praktiserende læge i (f.eks.) Ikast.
Uden for konsultationstid skal der  

 rettes henvendelse til lægevagten.
Der kan eventuelt gives udgang til  

 lægebesøg  

 mv. til indsatte der ved indsættelsen er i et behandlingsforløb.
Under min inspektion af Arresthuset i Kolding blev det oplyst at  

 den læge der betjener dette arresthus, også betjener bl.a.
Statsfængslet ved  

 Nr.
Snede og Fængselsafdelingen Kærshovedgård.
 Jeg beder fængslet oplyse om det er  

 korrekt at lægen i et vist omfang er tilknyttet Fængselsafdelingen  

 Kærshovedgård (f.eks. i forbindelse med behandling af stofmisbrugere).
5.  

 Belægning Fængslet har, som tidligere nævnt, en  

 kapacitet på 153 indsatte og modtager mandlige domfældte fra hele landet,  

 enkelte politikredse dog undtaget.
Fængslet råder tillige over 14 pladser i  

 kælderen som kan bruges som nødkapacitet hvilket dog kun sker undtagelsesvis.
 Fængselsafdelingen Kærshovedgård adskiller sig fra de øvrige  

 åbne fængsler idet fængslet kun modtager korttidsafsonere (domme af fængsel i  

 op til 60 dage). Før ikrafttrædelsen den 1. juli 2001 af  

 straffuldbyrdelsesloven  

 hvor hæftestraffen blev afskaffet, modtog fængslet udelukkende hæfteafsonere.  

 Fængslet modtager fortsat hæfteafsonere som endnu ikke har afsonet hæftestraf  

 ikendt før 1. juli 2001.
Fængslet får mange voldsdømte, idet de skal påbegynde afsoning  

 inden for 30 dage efter domsafsigelsen.
De voldsdømte udgør omkring halvdelen  

 af de indsatte.
Der er tale om en ændring i klientellet idet fængslet  

 tidligere  

 modtog mange indsatte der var dømt for spirituskørsel, og det giver nogle nye  

 problemer.
Som de øvrige fængsler modtager Fængselsafdelingen Kærshovedgård  

 også flere indsatte af udenlandsk herkomst end tidligere.
På grund af  

 30-dages-reglen indkaldes voldsdømte selv om der ikke er plads, og det hænder  

 derfor at fængslet må overføre dem til et andet fængsel når de ankommer.  

 Mange  

 indsatte skal kun afsone få dage.
Gennemsnitsafsoningstiden er ca. 15 dage.
Belægningen svinger meget, og indimellem er den over 100 pct.  

 Kun 10-15 pct. af bødeafsonerne møder op - og nogle går igen med det samme  

 hvis  

 de f.eks. bliver anbragt på en ottemandsstue.
Fængslet har i gennemsnit ca.  

 3.500 indsættelser om året.
6.  

 Andre forhold 6.1.  

 Forplejning og købmandshandel Fængselsafdelingen Kærshovedgård har  

 ikke selvforplejning, men har som tidligere nævnt eget centralkøkken der  

 tilbereder  

 mad til fængslets indsatte.
 Der er ingen egentlige køkkenfaciliteter til rådighed for de  

 indsatte, men alene mindre tekøkkener, jf. pkt. 2.2.3.
 Af fængslets interne bestemmelser vedrørende personalet fremgår  

 det (C-8) at de indsatte har mulighed for at bestille varme retter som f.eks.  

 pizza mv. hos bestemte leverandører.
Ved hver afdeling er opsat en udendørs grill som de indsatte om  

 sommeren har mulighed for at benytte.
Kød til grillen (og optændingsblokke  

 samt  

 grillkul) kan bestilles gennem købmanden (se herom også pkt. 6.14).
Jeg rejste under inspektionen spørgsmålet om mulighederne for at  

 indrette køkkenerne således at de i et vist omfang kan anvendes til  

 madlavning.  

 Jeg orienterede i den forbindelse fængslet om ombudsmandsembedets sag  

 vedrørende tilberedning af mad i arresthusene.
En af de indsatte som jeg  

 talte  

 med, fremsatte også på flere indsattes vegne ønske om installering af  

 kogeplader.
Ledelsen bemærkede at der ikke er de nødvendige faciliteter til  

 brug for tilberedning af mad (kogeplader mv.), og at køkkenerne ikke er  

 godkendt hertil.
Hvis de indsatte skulle kunne lave mad, ville der endvidere  

 være behov for mere køleskabsplads, og medmindre de indsatte fik eget  

 køleskab  

 på stuerne, var ledelsen bange for at de ville stjæle hinandens madvarer fra  

 de  

 fælles køleskabe.
Jeg bemærkede hertil at det ved inspektion af flere  

 arresthuse hvor der er et fælles køleskab, er oplyst at det ikke giver  

 anledning til problemer.
Fængselsafdelingen Kærshovedgård har også fælles  

 køleskabe til brug for de indsatte (til drikkevarer mv.). Jeg går ud fra at  

 det  

 ikke giver anledning til problemer.
I den nævnte sag vedrørende madlavning i arresthusene har  

 direktoratet efter forelæggelse for Fødevaredirektoratet den 29. maj 2001  

 udsendt en orienteringsskrivelse til arresthusene om adgangen for de indsatte  

 i  

 arresthusene til fælles madlavning.
Orienteringsskrivelsen er vedlagt  

 Fødevaredirektoratets svar i brev af 8. marts 2001 som direktoratet har  

 henvist  

 til for så vidt angår de tilfælde i hvilke de indsatte i arresthusene kan  

 lave  

 mad i fællesskab uden særlig godkendelse af køkkenet.
Det fremgår heraf at  

 der  

 efter Fødevaredirektoratets opfattelse ikke skal ske godkendelse af køkkenet  

 hvis de indsatte i arresthusene laver mad i fællesskab til maksimalt 12  

 personer og det ikke giver anledning til hygiejniske problemer.
 Fødevaredirektoratet har samtidig understreget at det er de  

 enkelte arresthuses ansvar at indretningen og inventaret i køkkenet er af en  

 sådan beskaffenhed at madlavningen kan foregå på en hygiejnisk forsvarlig  

 måde.  

 Det skal ligeledes sikres at rengøring og orden i køkkenet bliver holdt på et  

 hygiejnisk forsvarligt niveau.
 Det er i en rapport af 27. maj 2002 fra Fødevareregion Herning  

 (jf. pkt. 6.13) anført at de små afdelingskøkkener på nuværende tidspunkt  

 ikke  

 er egnede til fremstilling af fødevarer.
Sagen vedrørende madlavning i arresthusene drejede sig (bl.a.)  

 om hvorvidt de indsatte i arresthuse der råder over køkkenfaciliteter, må  

 benytte disse køkkenfaciliteter til fælles madlavning selv om køkkenet ikke  

 er  

 godkendt hertil.
Allerede fordi der ikke er egentlige køkkenfaciliteter til  

 rådighed for de indsatte på afdelingerne i Fængselsafdelingen Kærshovedgård,  

 er  

 sagen vedrørende fælles madlavning i arresthusene for så vidt ikke relevant  

 for  

 spørgsmålet om muligheden for at lave mad i fængslet.
Selv om der var de nødvendige køkkenfaciliteter, kan forholdene  

 i Fængselsafdelingen Kærshovedgård ikke sammenlignes med forholdene i  

 arresthusene.
Jeg henviser til at der i Fængselsafdelingen Kærshovedgård  

 ligesom i de øvrige åbne fængsler er almindeligt fællesskab efter arbejdstids  

 ophør blandt alle de indsatte.
Uanset om der er køkkenfaciliteter til  

 rådighed  

 som gør det muligt at lave mad (i et vist omfang), kan ovennævnte  

 retningslinjer med hensyn til muligheden for fælles madlavning uden særlig  

 godkendelse af køkkenet derfor ikke anvendes.
 Selv om en institution ikke har  

 selvforplejning, bør det efter min opfattelse være muligt for de indsatte at  

 lave mad i institutionen hvis der er egnede køkkenfaciliteter til rådighed -  

 i  

 hvert fald i et vist omfang.
I Fængselsafdelingen Kærshovedgård er der nogle  

 køkkenfaciliteter, men de er ikke egnede til (egentlig) madlavning på  

 nuværende  

 tidspunkt, jf. tilsynsrapporten fra Fødevareregion Herning.
Jeg har ikke  

 grundlag for at henstille at køkkenerne (på alle afdelinger) indrettes så de  

 bliver egnede til - og kan godkendes til - egentlig madlavning, men jeg beder  

 fængslet og direktoratet om en udtalelse vedrørende mulighederne for  

 (gradvis)  

 ombygning/indretning af køkkenerne med henblik herpå, herunder oplysning om  

 hvilke ændringer (ud over opsætning af komfur/kogeplader) der er nødvendige  

 før  

 køkkenerne vil kunne anvendes til madlavning.
Jeg beder tillige om en  

 udtalelse  

 vedrørende mulighederne for opsætning af mikroovne mv. der (dog) gør det  

 muligt  

 for de indsatte at lave lune retter og opvarme færdigretter mv.
Der uddeles ikke frugt til hver enkelt  

 indsat hver dag, men der bliver sat en skål med frugt på hver afdeling (i  

 køkkenet). Der er opslag herom.
Skålen kan fyldes op efter behov ved  

 henvendelse til køkkenet.
I forbindelse med min anmodning på grundlag af en  

 klage fra en indsat over at de indsatte på nogle afdelinger ikke fik frugt  

 hver  

 dag, bad jeg fængslet om at oplyse om opslaget til de indsatte udtrykkeligt  

 nævner muligheden for at hente mere frugt i køkkenet hvis skålen er tom.  

 Fængslet sendte mig herefter kopi af en meddelelse som fængslet netop havde  

 udsendt (den 22. april 2002), hvori der er oplysning herom.
 Jeg har noteret mig denne meddelelse.
Fængslet betjenes af en købmand fra  

 Isenvad der kommer i fængslet hver dag undtagen søndag.
Det sker dog at han  

 også kommer om søndagen med rundstykker og aviser mv.
Han yder de indsatte en  

 god service, og de indsatte kan få alle de tilbud som købmanden har i  

 butikken.  

 De indsatte må dog ikke købe varer der kræver tilberedning, da der ikke er  

 egentlige køkkenfaciliteter til rådighed for de indsatte.
De indsatte synes  

 at  

 købmanden er for dyr (hvilket jeg også modtog klager over) og udvalget for  

 lille.
Efter den aftale som er indgået med købmanden, skal varerne i  

 fængslets  

 butik sælges til samme pris som i forretningen i Isenvad.
Fængslet får 2 pct. af købmandens omsætning fra salget til de  

 indsatte.
Pengene går til fritidsområdet.
Købmandens omsætning er faldet en  

 del  

 efter ændringen af klientellet idet der ikke længere købes så mange  

 alkoholfrie  

 øl.
 6.2.  

 Euforiserende stoffer mv.
Der findes stoffer i fængslet som i  

 andre fængsler, men fængslet har ikke samme problemer med gældsstiftelse på  

 grund af stoffer som andre fængsler. 75-80 pct. af alle forhør vedrører fund  

 af  

 stoffer (primært hash). Fund af hash over  

 10 gram  

 politianmeldes.
Der gives  

 bøder for fund op til  

 5 gram,  

 og ved større fund gives der strafcelle i 5-7 dage.
 På grund af smitterisiko mv. er de indsatte utrygge ved  

 stiknarkomaner.
 Det var fængslets indtryk at der på tidspunktet for inspektionen  

 ikke var stoffer i nævneværdigt omfang i fængslet.
Fængslet finder også indimellem tomme spiritusflasker - oftest  

 vodka fordi det ikke kan lugtes.
Der findes ikke så mange flasker som  

 tidligere  

 hvor fængslet havde langt flere indsatte med domme for spirituskørsel, men  

 der  

 findes dog fortsat et ikke ubetydeligt antal flasker på arealet.
6.3.  

 Trusler og vold Fængslet har relativt få volds- og  

 trusselsepisoder, men der er sket en mindre stigning i antallet af tilfælde  

 heraf efter at klientellet er ændret.
Der er ofte tale om sammenstød mellem  

 andengenerationsindvandrere og danskere.
6.4.  

 Talsmandsordningen Blandt det materiale som jeg har  

 modtaget fra fængslet, er et opslag til de indsatte af 18. september 2001 om  

 muligheden for at vælge talsmand.
Der har ikke hidtil været valgt talsmænd i  

 fængslet.
Forud for mit besøg udsendte fængslet (den 13. marts 2002) en  

 meddelelse til de indsatte hvori fængslet henledte de indsattes opmærksomhed  

 på  

 opslaget af 18. september 2001 og opfordrede dem til at vælge en talsmand for  

 hver afdeling.
Det førte ikke til at der blev valgt talsmænd.
Efter § 8, stk. 1, i talsmandsbekendtgørelsen (bekendtgørelse  

 nr. 369 af 17. maj 2001 om gennemførelsen af medindflydelse for indsatte i  

 kriminalforsorgens institutioner) skal institutionens leder fastsætte regler  

 om  

 gennemførelsen af de indsattes medindflydelse.
Det gælder uanset om de  

 indsatte  

 (hidtil) ikke har ønsket at gøre brug af deres ret til at vælge talsmænd.
Ved min inspektion dagen før af Statsfængslet ved Nr.
Snede fik  

 jeg udleveret et udkast til regler for talsmandsvirksomhed gældende for denne  

 institution.
Jeg har ikke modtaget et tilsvarende udkast for så vidt angår  

 Fængselsafdelingen Kærshovedgård.
Jeg anmoder fængslet om at oplyse  

 hvorvidt der er udfærdiget (udkast til) regler om talsmandsvirksomheden for  

 så  

 vidt angår Fængselsafdelingen Kærshovedgård.
I benægtende fald går jeg ud fra  

 at fængselsafdelingen vil udfærdige sådanne regler.
6.5.  

 Besøg Af de interne regler fremgår det at der  

 er mulighed for besøg af normalt højst tre personer ad gangen mellem kl.  

 12.30  

 og 15.00, dog må de besøgende blive i fængslet indtil kl. 16.30.
 Jeg forstår det anførte sådan at de  

 besøgende kan modtages (i centralvagten) mellem kl. 12.30 og 15.00, og at  

 besøg  

 således ikke kan indledes senere end kl. 15.00. Jeg beder fængslet oplyse mig  

 om denne antagelse er forkert.
Besøg sker på de indsattes stuer eller  

 på de arealer, hvor færdsel må ske i fritiden, se kortet på  

 opslagstavlen (Om  

 orden samt praktiske oplysninger). Dette kort findes tillige bagest i  

 fængslets  

 mappe med bestemmelser vedrørende de indsatte.
Der er tale om et  

 oversigtskort  

 over fængslets bygninger og udearealer hvor færdselsområdet er indrammet med  

 sorte prikker.
Det fremgår (mere) udtrykkeligt af C-19 om besøg i de interne  

 regler vedrørende personalet at besøg ud over på stuerne (kun) må ske på den  

 del af fængslets udeterræn hvor de indsatte må færdes frit.
Af den vejledning  

 der sendes ud sammen med indkaldelsen, fremgår det tillige at der alene er  

 tale  

 om udeterræn.
Til gengæld er det anført at besøg (indendørs) sker på  

 afdelingen  

 hvilket også kan forstås som afdelingens fællesrum.
Efter min opfattelse kan det der er  

 anført i Om orden samt praktiske oplysninger, misforstås derhen  

 at det er  

 tilladt at være på alle de arealer som de indsatte må være på i  

 fritiden,  

 herunder indendørs fællesrum.
Jeg går ud fra at fængslet vil overveje en  

 præcisering (svarende til formuleringen i C-19), herunder også i vejledningen  

 for så vidt angår besøg på afdelingen, og jeg beder om  

 underretning om  

 resultatet heraf.
 Fængslet har i de interne regler i  

 øvrigt henledt opmærksomheden på at de besøgende har ansvaret for opsynet med  

 mindreårige børn.
 Efter pkt. 19 i direktoratets besøgsvejledning (nr. 81 af 16.  

 maj 2001) skal indsatte som får besøg af børn - ligesom den der ledsager  

 barnet  

 - vejledes om vigtigheden af at holde øje med børnene uanset om besøg  

 afvikles  

 i besøgsafdeling eller opholdsafdeling.
Jeg beder fængslet oplyse hvordan denne  

 vejledning af indsatte foregår, og overveje at oplyse om denne opsynspligt i  

 de  

 interne regler.
Jeg beder om underretning om resultatet af disse  

 overvejelser.
Fængslets interne regel om de besøgendes ansvar findes i et regelsæt  

 der henvender sig til de indsatte og ikke til de besøgende, men jeg går jeg  

 ud  

 fra at de besøgende vejledes om deres pligt til opsyn med barnet i  

 forbindelse  

 med den gennemgang af regler der skal finde sted ved modtagelsen af den  

 besøgende, jf.
C- 19 i de interne regler vedrørende personalet.
Jeg beder om  

 en  

 kopi af den meddelelse til de besøgende som er omtalt dette sted.
6.6.  

 Bemanding på afdeling G/H Fængselsafdelingen Kærshovedgård har som  

 følge af sin status som afsoningsanstalt for korttidsindsatte ikke så meget  

 personale som de øvrige åbne fængsler.
Der er ansat i alt 29  

 fængselsfunktionærer og 10 værkmestre.
Hertil kommer ledelsen der foruden  

 inspektøren omfatter en økonomichef, en beskæftigelsesleder og en  

 afdelingsleder samt administrativt personale.
Fængslet har hverken  

 forsorgspersonale, læge eller sygeplejerske tilknyttet, og arbejdsstrukturen  

 og  

 den daglige arbejdsrutine er ligeledes anderledes end i de øvrige åbne  

 fængsler.
Der anvendes i det hele taget færre ressourcer, herunder  

 personaleressourcer,  

 end i de andre åbne fængsler.
På hver afdeling gør en fængselsfunktionær tjeneste.
Ud over  

 opsyn mv. har funktionæren en række administrative opgaver i forbindelse med  

 de  

 indsattes afsoning.
Fængslet oplyste at det havde søgt direktoratet om øget  

 bemanding til afdeling G/H hvor der om eftermiddagen kun er én funktionær til  

 50 indsatte.
Ansøgningen er begrundet i ændring af klientellet efter at  

 fængslet i forbindelse med afskaffelse af hæftestraffen ved ikrafttrædelsen  

 af  

 straffuldbyrdelsesloven den 1. juli 2001 har ændret status fra udelukkende at  

 være hæfteanstalt til at være almindeligt åbent fængsel (for  

 korttidsafsonere).
 Jeg nævnte under inspektionen at jeg på det foreliggende  

 grundlag ville være indstillet på at støtte fængslets ønske om øget bemanding  

 på afdelingen, idet jeg bad om kopi af fængslets ansøgning til direktoratet.
Fængslet har sammen med brevet af 4. juni 2002 sendt kopi af et  

 brev af samme dato til Direktoratet for Kriminalforsorgen om yderligere  

 bemanding på afdelingen.
Brevet er et svar til direktoratet på direktoratets  

 anmodning om en udtalelse i anledning af et brev af 16. april 2002 fra Dansk  

 Fængselsforbund til direktoratet. (Dette brev er ikke vedlagt). Fængslet har  

 henholdt sig til et notat af 24. maj 2002 fra afdelingslederen (der i  

 redegørelsen tillige har bemærket at jeg under inspektionen tilkendegav at  

 ville være indstillet på at støtte ansøgningen om styrkelse af afdelingen med  

 yderligere en ansat om eftermiddagen).
 I fængslets udtalelse til direktoratet er bl.a. anført følgende:
 I forbindelse med kontraktforhandlingerne og i forbindelse med  

 fremsættelse af forslag til kapacitetsudvidelse for så vidt angår  

 Kærshovedgård  

 har vi foreslået en udvidelse af bemandingen på afd.
G/H, der har 50 pladser.  

 Forslaget skal ses i sammenhæng med forslaget om nedlæggelse af afd.
D samt  

 opførelse af en ny bygning med 50 pladser.
 Som det fremgår af udtalelsen [af 24. maj 2002 fra  

 afdelingslederen; min tilføjelse] er det mere de daglige erfaringer med de  

 indsatte, der kan begrunde en styrkelse af bemandingen end en stigning i  

 antallet af sager, der anmeldes til politiet (vedr. vold og trusler mod  

 personalet, samt sager vedr. besiddelse af narkotika).
Generelt er det mit indtryk, at klientellet i en vis grad er  

 blevet mere sammenlignelig med klientellet i de øvrige åbne fængsler.
Store  

 grupper af indsatte virker mere fængselsvante og mere præget af  

 misbrugsproblemer end det tidligere hæfteklientel.
Som nævnt udgør gruppen af  

 voldsdømte en langt større del end hidtil.
I denne gruppe befinder der sig  

 mange unge afsonere, herunder afsonere med en anden etnisk baggrund.  

 Karakteristisk for disse grupper er at de søger sammen, at de ikke har nogen  

 tilknytning til arbejdsmarkedet, at de virker impulsive og til dels normløse.
 Hertil kommer, at de indsatte i gennemsnit har en meget kort  

 opholdstid, hvorfor de også af denne grund er vanskelige at påvirke og  

 motivere  

 til at gå på arbejde og til at afsone under forhold, der ikke giver anledning  

 til problemer med almindelige regler for orden m.v.
Endvidere ser man i dag eksempler på, at der er indsatte, der  

 virker styrende på de medindsatte, men hvor disse medindsatte ikke tør stå  

 frem  

 med navns nævnelse.
Nogle indsatte tvinges til at vise  

 domsudskrift.
Sammenfattende finder jeg, at såfremt klientellets sammensætning  

 fremover fortsat er som nu, er der behov for i et ikke ubetydeligt omfang en  

 styrkelse af bemandingen på opsynets side.
Under alle omstændigheder er der  

 behov for at styrke personalebemandingen på afd.
G/H med 1 (yderligere)  

 eftermiddagspost.
 Jeg beder direktoratet om at underrette  

 mig om hvad der er sket eller vil ske vedrørende fængslets ansøgning.
6.7.  

 Tv-ordning De indsatte kan få udleveret eget tv mv.  

 Derudover er der tv på fællesstuerne.
Fængslet har satellit-tv.
Fra en konkret klage som jeg har modtaget, og som jeg  

 videresendte til direktoratet til behandling, er jeg bekendt med at  

 tv-apparaterne i fællesstuerne er opstillet i oktober 2001. Før den tid kunne  

 de indsatte leje tv (og video) til fællesrum.
I bestemmelserne vedrørende de  

 indsatte er der fortsat regler af 1. juli 2001 vedrørende denne lejeordning.
 Jeg går ud fra at fængslet vil udtage disse regler.
Det fremgår tillige af den konkrete sag  

 at fængslet (fortsat) har en fælles kasse for de indsatte der anvendes til  

 bl.a.  

 betaling for betalingskanaler som f.eks.
TV-1000, til de tv-apparater der er  

 opstillet i fællesrummene.
De indsatte administrerer selv ordningen som det  

 er  

 frivilligt for de indsatte at deltage i.
Direktoratet har ikke udtalt sig om  

 dette spørgsmål.
Under min inspektion af Statsfængslet ved Nr.
Snede dagen før  

 inspektionen af Fængselsafdelingen Kærshovedgård fremsatte talsmændene for de  

 åbne afdelinger ønske om yderligere tv-kanaler, f.eks. sådan at disse blev  

 delvis finansieret ved opkrævning af beløb fra de indsatte.
Jeg har udtalt at  

 jeg ikke kan kritisere at fængslet har afvist dette bl.a. med den begrundelse  

 at nogle indsatte ved en sådan ordning kan føle sig presset til at betale.  

 Jeg  

 har i den forbindelse bl.a. bemærket at de indsatte ikke kan forpligtes til  

 at  

 betale til en sådan finansiering.
Jeg omtalte også under inspektionen af  

 Fængselsafdelingen Kærshovedgård problemet med at nogle indsatte kan føle sig  

 presset til at betale.
Jeg beder fængslet om at oplyse om  

 sådanne overvejelser har været inde i billedet i forbindelse med ordningen i  

 Fængselsafdelingen Kærshovedgård.
Jeg beder endvidere direktoratet om at  

 oplyse  

 hvilke overvejelser direktoratet gjorde sig i den konkrete sag vedrørende  

 dette  

 spørgsmål - som direktoratet som nævnt ikke har taget stilling til i selve  

 afgørelsen i den konkrete sag.
De indsatte kan også gennem købmanden  

 leje tv til egen stue.
En indsat klagede over lejeprisen som er 100 kr. om  

 ugen.
Under den afsluttende samtale nævnte jeg at prisen for leje af  

 tv forekom høj.
Jeg foreslog fængslet at undersøge andre muligheder.
Fængslet  

 bemærkede hertil at købmanden der står for udlejningen, ordner alt og betaler  

 reparationer mv., og at det nok er svært at få andre udlejere til at indgå  

 aftaler om korte lejeperioder.
Det blev endvidere nævnt at fængslet ikke  

 behøver at have en lejeordning - hvad de andre åbne anstalter ikke har - idet  

 der er tv på fællesarealer og de indsatte selv k0an medbringe tv.
Der er  

 således tale om en ekstra service.
Da der er tale om en ekstra service idet de indsatte selv må  

 medbringe tv, foretager jeg mig ikke mere vedrørende dette forhold.
Dog beder  

 jeg fængslet oplyse om de indsatte selv vil kunne indgå lejemål hos en  

 forretning eller et firma der almindeligvis udlejer sådanne apparater -  

 svarende til den ordning der gjaldt for fællesrum ifølge reglerne af 1. juli  

 2001.
Under såvel rundgangen som ved samtaler  

 efterlyste indsatte tv-stik på de stuer som ikke havde det, og klagede over  

 at  

 de kun kan se DR1 og TV2. Ledelsen bemærkede at det var besluttet at etablere  

 tv-stik på alle stuer.
De indsatte vil dog (fortsat) kun kunne se DR1 og TV2  

 på  

 deres egne stuer idet fængslet ikke har hybridnet og der kun er en modtager  

 til  

 parabolerne.
 Jeg går ud fra at tv-stik nu er  

 etableret på alle stuerne, men beder for en ordens skyld fængslet om at  

 bekræfte dette.
6.8.  

 Tobaksrygning på fællesarealer Jeg nævnte at ombudsmandsembedet var  

 bekendt med den konkrete sag vedrørende Fængselsafdelingen Kærshovedgård der  

 har været behandlet af Direktoratet for Kriminalforsorgen, om bl.a. røgfrie  

 zoner i fælles opholdsrum, men at jeg kun ét sted havde set et  

 ikkerygerskilt.  

 Ledelsen oplyste hertil at skiltene er ophængt på alle afdelinger, men at de  

 pilles ned igen.
Som det er nævnt i direktoratets afgørelse, fremgår det af § 6 i  

 lov om røgfrie miljøer (lov nr. 436 af 14. juni 1995 med senere ændringer) at  

 tobaksrygning i bl.a. statslige døgninstitutioner, deriblandt fængsler, kun  

 er  

 tilladt i særskilte lokaler der er indrettet for rygere.
Hvis der ikke er  

 mulighed for at benytte særskilte lokaler for rygere, tillades rygning i  

 øvrige  

 lokaler såfremt der samtidig træffes foranstaltninger der sikrer at ingen  

 ufrivilligt generes af tobaksrygningen.
Vedkommende myndighed skal ved  

 skiltning og lignende oplyse om reglerne for tobaksrygning i de pågældende  

 lokaler.
Direktoratet anførte i sin afgørelse at det var overladt til de  

 enkelte institutioner at sørge for at fastsætte bestemmelser lokalt der  

 sikrer  

 at lov om røgfrie miljøer overholdes.
På denne baggrund, og da fængslet havde  

 oplyst at ville forbeholde et eksisterende lokale til ikkerygere og etablere  

 rygenicher, foretog direktoratet sig ikke mere i anledning af den konkrete  

 klage.
I Om orden samt praktiske oplysninger er der bestemmelser om  

 hvor det af hensyn til brandfaren er strengt forbudt at ryge.
Det er videre  

 oplyst at rygning, med hensyn til sted, i øvrigt kun må foregå efter  

 personalets anvisning.
 Jeg går ud fra at fængslet - med henblik  

 på at overholde loven om røgfrie miljøer - vil opsætte skilte på ny eller  

 overveje andre muligheder i den henseende.
6.9.  

 Dørskilte Under rundgangen blev det konstateret at  

 der på nogle afdelinger (bl.a. afdeling F) er opsat dørskilte med de  

 indsattes  

 navne.
Fængslet oplyste at skiltningen var begrundet i den store udskiftning.  

 Jeg nævnte at en sådan skiltning uanset denne begrundelse er betænkelig -  

 især  

 fordi der er besøg på stuerne, og de besøgende således kan se navne på andre  

 indsatte på afdelingen.
Som svar på en forespørgsel tilkendegav jeg at  

 anvendelse af fornavn og forbogstav på efternavn normalt ville være i orden.
Det er fortsat min opfattelse at en  

 sådan skiltning med de indsattes fulde navn er betænkelig.
Jeg beder fængslet  

 om at oplyse hvilke overvejelser fængslet har gjort sig vedrørende dette  

 spørgsmål, og jeg beder tillige om direktoratets bemærkninger hertil.
 Det tilføjes for en orden skyld at jeg  

 ingen bemærkninger har til at fængslet anvender fornavn og eventuelt  

 forbogstav  

 i efternavn medmindre det (undtagelsesvis) ikke sikrer anonymitet.
6.10.  

 Information til de indsatte Foranlediget af samtaler med indsatte  

 der efterlyste bedre information forud for indsættelsen om forholdene i og  

 vilkårene for afsoning i fængslet, herunder oplysning om ottemandsstuerne og  

 arbejdspligten, spurgte jeg til den information der gives forud for  

 indsættelsen, og om fængslet har en egentlig informationspjece.
Det blev der  

 svaret nej til idet det samtidig blev nævnt at fængslets tilsigelse med  

 tilhørende vejledning indeholder de vigtigste informationer, og at de  

 indsatte  

 i øvrigt ved indsættelsen vejledes om fritidsaktiviteter mv.
På mit spørgsmål  

 om hvorvidt det kunne være en god idé med yderligere skriftligt  

 informationsmateriale, bemærkede ledelsen at det på grund af den store  

 udskiftning og det forhold at mange ikke møder op, ville betyde et stort  

 papirforbrug.
Fængslet ville overveje at opsætte en lamineret vejledning på  

 afdelingerne i stedet.
 Jeg beder fængslet om at oplyse om der  

 er opsat sådanne laminerede vejledninger på afdelingerne (der dog ikke giver  

 information før, men efter indsættelsen).
Til det der var anført af den ene af de  

 pågældende indsatte, om at bedre information forud for indsættelsen (om  

 f.eks.  

 risikoen for placering på ottemandsstuer) måske kunne få nogle bødeafsonere  

 til  

 at betale, bemærkede ledelsen at de indsatte kan betale ved ankomsten til  

 fængslet hvis de ikke ønsker at afsone, og at det er sket.
Det blev i den  

 forbindelse bemærket at den vejledning der sendes ud, indeholder oplysning om  

 at det ikke er muligt at reservere enmandsstue.
 Flere af de klager som jeg modtog under inspektionen, tydede  

 endvidere på at ikke alle indsatte i fængslet er fuldt ud informeret om en  

 række af fængslets tilbud og muligheder (bl.a. biblioteket, jf. pkt. 2.3.4).
Efter straffuldbyrdelseslovens § 31, stk. 1 (der findes i et  

 kapitel om indsattes rettigheder og forpligtelser under opholdet i  

 institutionen), skal en indsat snarest efter at være anbragt i institutionen  

 vejledes af denne om sine rettigheder, pligter og øvrige forhold under  

 straffuldbyrdelsen.
I skrivelse nr. 72 af 16. maj 2001 (om bekendtgørelse om  

 begrænsning af kriminalforsorgens pligt til at udarbejde handleplaner der er  

 udstedt efter straffuldbyrdelseslovens § 31, stk. 3, og vedrører  

 begrænsninger  

 af bestemmelsen i stk. 2 om udarbejdelse af handleplaner) har direktoratet  

 tillige om bestemmelsen i § 31, stk. 1, anført følgende:
 I forhold til den hidtidige praksis indebærer bestemmelsen, at  

 der i alle institutioner skal gives den dømte en udførlig orientering om  

 regler  

 for opholdet i institutionen og om dennes forhold i øvrigt.
Det fremgår af  

 bestemmelsen, at denne vejledning skal gives snarest efter, at den indsatte  

 er  

 anbragt i institutionen.
Det forudsættes, at der ved modtagelsen af den  

 indsatte til denne udleveres en kort og overskuelig skriftlig orientering om  

 institutionen.  

 Endvidere forudsættes den dømte sammen med indkaldelsen til afsoning at få  

 tilsendt mere generelt informationsmateriale vedrørende institutionen, så den  

 dømte og eventuelle pårørende har mulighed for på forhånd at være orienteret  

 om  

 bl.a. besøgsregler.
 De indkaldelser og vejledninger som fængslet udsender,  

 indeholder oplysning om forskellige forhold (herunder besøgsforhold), og det  

 er  

 heri også oplyst at indkvartering sker på enmandsstue eller flersengsstue -  

 men  

 ikke at flersengsstuerne primært omfatter ottemandsstuer.
Det er i den  

 forbindelse, som nævnt af fængslet, oplyst at det ikke er muligt at reservere  

 enmandsstue.
Det er også anført at yderligere oplysninger kan fås ved  

 telefonisk henvendelse til fængslet eller ses på internettet på adressen  

 www.kriminalforsorgen.dk.
Her findes den korte orientering som fængslet har  

 udarbejdet.
I mappen med bestemmelser vedrørende de indsatte er som det  

 første indsat Om orden samt praktiske oplysninger.
Heri kan de  

 indsatte -  

 efter indsættelsen - læse om de regler mv. der gælder under opholdet i  

 Fængselsafdelingen Kærshovedgård.
Som det fremgår af citatet ovenfor,  

 forudsætter direktoratet at (alle) kriminalforsorgens afsoningsinstitutioner  

 udsender informationsmateriale sammen med indkaldelsen til afsoning - hvilket  

 Fængselsafdelingen Kærshovedgård da også gør.
På baggrund af det oplyste om  

 antallet af indkaldelser der sendes ud, sammenholdt med at mange ikke møder  

 op,  

 har jeg for så vidt ingen bemærkninger til at fængslet ikke udsender  

 yderligere  

 generelt informationsmateriale til de dømte forud for deres afsoning, men  

 efter  

 min opfattelse bør det - i lyset af det anførte i skrivelse nr. 72 af 16. maj  

 2001 - overvejes om der er behov for at udbygge de foreliggende vejledninger  

 (eller eventuelt udarbejde en helt ny vejledning til erstatning for de  

 foreliggende vejledninger) og i den forbindelse f.eks. præcisere hvad  

 flersengsstuer dækker over, og oplyse om arbejdspligten.
For så  

 vidt angår  

 ottemandsstuerne, bemærker jeg at oplysning om (risikoen for at blive  

 placeret  

 på en af) disse stuer, som anført af den indsatte, vel ikke kan udelukkes at  

 kunne have indflydelse på nogle bødeafsoneres overvejelser om betaling af  

 bøden  

 (hvis det er muligt) i stedet for afsoning, og at oplysningen derfor er  

 relevant at medtage.
Jeg henviser herved også til fængslets egne oplysninger  

 under pkt. 5 om at nogle indsatte vælger at forlade stedet hvis de bliver  

 placeret på ottemandsstue.
Selv om de indsatte har mulighed for at betale  

 bøden  

 efter at de er mødt op til afsoning, er det derfor efter min opfattelse mest  

 hensigtsmæssigt - ikke kun i forhold til den indsatte, men også i forhold til  

 fængslet - at give oplysning om ottemandsstuerne inden straffuldbyrdelsens  

 påbegyndelse således at de indsatte er bekendt hermed før de møder op til  

 afsoning.
Tilsvarende kan det vel heller ikke afvises at oplysning om  

 arbejdspligt kan være af betydning for nogle bødeafsonere.
Da fængslet er i besiddelse af den tidligere nævnte korte  

 orientering, kan det eventuelt tillige overvejes at supplere oplysningen i  

 den  

 udsendte vejledning om at yderligere information kan fås ved telefonisk  

 henvendelse eller ses på internettet, med oplysning om at fængslet har denne  

 orientering som vil kunne sendes efter anmodning.
Heraf fremgår også  

 oplysninger om ottemandsstuerne og arbejdspligten.
Jeg går ud fra at indsatte  

 der ringer og beder om yderligere information om fængslet, får tilbud om at  

 få  

 tilsendt denne orientering.
Jeg beder fængslet om - i lyset af det anførte i direktoratets  

 skrivelse nr. 72 af 16. maj 2001 - at gennemgå den udsendte vejledning og  

 tage  

 stilling til spørgsmålet om udbygning (eller erstatning) af denne vejledning  

 og  

 underrette mig om resultatet af denne gennemgang.
Jeg beder i den forbindelse  

 fængslet om udtrykkeligt at tage stilling til spørgsmålet om præcisering af  

 flersengsstuerog oplysning om arbejdspligt.
 Den korte orientering er (sammen med den  

 vejledning der udsendes) tilgængelig på den nævnte internetadresse, men der  

 er  

 dog ikke tale om den reviderede udgave fra marts 2002, men om den tidligere  

 udgave fra januar 2000.
 Jeg henstiller til fængslet at erstatte  

 den tidligere udgave på nettet med den seneste udgave og beder om  

 underretning  

 når det er sket.
For så vidt angår information efter indsættelsen har jeg noteret  

 mig at de indsatte (umiddelbart) efter indsættelsen modtager nærmere  

 information (mundtligt) om fritidstilbud mv.
Fængslet har endvidere skriftlig  

 information i form af bl.a. bestemmelserne Om orden samt praktiske  

 oplysninger, men det fremgår ikke på hvilken måde de indsatte gøres  

 bekendt  

 med disse regler.
Fængslet har tillige den nævnte korte orientering om  

 fængslet.
Jeg beder fængslet om at oplyse om de indsatte ud over den  

 mundtlige orientering får udleveret skriftlig orientering ved indsættelsen  

 (f.eks.) i form af de nævnte interne bestemmelser og/eller den korte  

 orientering.
Jeg henviser i den forbindelse også til skrivelse nr. 72 af 16.  

 maj 2001 hvorefter det (også) forudsættes at der ved modtagelsen af den  

 indsatte udleveres en kort og overskuelig skriftlig orientering om  

 institutionen.
6.11.  

 Avishold Der holdes to aviser efter de indsattes  

 eget valg på hver afdeling.
Abonnementerne tegnes dog for tre måneder ad  

 gangen.
Jeg er bekendt med at direktoratet i en afgørelse af 26.  

 september 2001 har udtalt at der skal stilles et antal aviser gratis til  

 rådighed for de indsatte.
Det er forudsat i bestemmelsen i  

 straffuldbyrdelseslovens § 58, stk. 1.
6.12.  

 Madrasser En af de indsatte som jeg talte med,  

 klagede på flere indsattes vegne over fængslets madrasser.
Ledelsen oplyste  

 at  

 fængslets madrasser er kriminalforsorgens almindelige brandhæmmende  

 madrasser.  

 Fængslet havde bestilt 10 specialmadrasser som kan udleveres til indsatte der  

 har problemer med standardmadrasserne.
Som jeg også orienterede den indsatte om, har jeg beskæftiget  

 mig med madrasserne i kriminalforsorgens institutioner.
Jeg er bekendt med at  

 Direktoratet for Kriminalforsorgen har udfærdiget en madrasvejledning som er  

 udsendt til samtlige kriminalforsorgens institutioner midt i august måned  

 2002.  

 Fra den 1. september 2002 er vejledningen desuden blevet udleveret i  

 forbindelse med levering af madrasser og madrasbetræk fra centrallageret,  

 centraldepoterne og centralvaskerierne.
I vejledningen har direktoratet  

 opregnet seks gode råd til bevarelse mv. af LUX-madrassens kvaliteter.  

 Direktoratet har i brev af 8. august 2002 over for mig oplyst at direktoratet  

 har besluttet at lade standardmadrassen udgå af sortimentet når restlageret  

 på  

 26 stk. er solgt.
Herefter vil der kun blive leveret madrasser af den nye  

 type  

 (LUX) med en væsentlig bedre liggekomfort.
Jeg har i brev af 14. august 2002  

 taget det som direktoratet har oplyst, til efterretning.
Jeg spurgte endvidere til vask/udskiftning af betrækket til  

 madrasserne.
Ledelsen oplyste at betrækket renses og udskiftes hvis det er  

 helt galt.
Det gælder alle stuer i fængslet.
 Af den nævnte vejledning fremgår det bl.a. at såvel madras som  

 madrasbetræk bør sendes til vask på et af centralvaskerierne med faste  

 intervaller.
 Idet jeg går ud fra at fængselsafdelingen  

 nu følger denne vejledning og herunder har etableret faste intervaller for  

 vask  

 af betrækket, foretager jeg mig ikke mere vedrørende dette spørgsmål.
6.13.  

 Centralkøkkenet En af de indsatte som jeg havde samtale  

 med, klagede over forholdene i centralkøkkenet hvor han var beskæftiget.
Han  

 mente at de rengøringsmidler der anvendes i køkkenet, ikke er gode nok idet  

 de  

 ikke er tilstrækkeligt fedtopløsende, og at der fra fængslets side ikke føres  

 tilstrækkelig kontrol med rengøringen i køkkenet.
Køkkenet trængte efter hans  

 opfattelse også til en hovedrengøring.
Den indsatte nævnte endvidere at der i køkkenet var ulovlige  

 stikkontakter som ikke er beskyttet mod stænk fra vand mv.
Ligeledes var der  

 nogle knuste fliser og afskallet maling hvilket af hygiejniske grunde ikke må  

 forekomme.
Under min afsluttende samtale med ledelsen forelagde jeg klagen  

 for denne.
Ledelsen oplyste at de rengøringsmidler der anvendes, opfylder de  

 gældende krav.
Ledelsen bemærkede i den forbindelse at Fødevareregionen fører  

 tilsyn med køkkenet, herunder med rengøringsmidlerne, og at tilsynet ikke har  

 haft nogen bemærkninger i forbindelse med tilsyn.
Ledelsen ville dog gøre  

 tilsynet bekendt med den indsattes klage.
 Med hensyn til stikkontakterne oplyste ledelsen at de er  

 godkendt af brandmyndighederne i sin tid, men at der stilles andre krav i  

 dag.  

 Ledelsen ville derfor orientere brandmyndigheden om dette forhold i klagen.
Med hensyn til knuste fliser mv. oplyste ledelsen at der af  

 tilsynsmyndigheden gives påbud om at der sker udbedring hvis det forekommer.  

 Fængslet er derfor opmærksom på at udskifte knuste fliser på steder hvor der  

 laves mad, med det samme når det opdages.
Fængslet ville undersøge om der var  

 forhold der skulle rettes.
 Jeg bad i forbindelse med mit svar til den indsatte fængslet om  

 at underrette mig om dets henvendelser til fødevare- og brandmyndighederne og  

 om hvad der videre måtte ske i den anledning (vedrørende spørgsmålene om  

 rengøring og stikkontakter).
Jeg henledte samtidig fængslets opmærksomhed på det den indsatte  

 havde anført vedrørende intern kontrol med rengøringen, og på at køkkenet  

 efter  

 hans opfattelse trængte til en hovedrengøring.
Jeg bad om fængslets  

 bemærkninger hertil.
Jeg modtog herefter et brev af 27. maj 2002 fra fængslet der  

 oplyste at fængslet samme dag havde haft besøg af Fødevareregion Herning.  

 Fængslet vedlagde samtidig regionens (korte) tilsynsrapport med bemærkning om  

 at den angiveligt ville blive fulgt op af en mere udførlig rapport på et  

 senere  

 tidspunkt.
Det fremgår af rapporten at rengøringen ikke var tilstrækkelig  

 på  

 overliggende konstruktioner og ved vinduer, og der blev givet en  

 indskærpelse  

 vedrørende dette forhold.
Det er tillige angivet at virksomheden skal  

 nygodkendes, og at der skal etableres egenkontrol.
 Fængslet oplyste at fængslet i den anledning umiddelbart ville  

 tage skridt til at forbedre rengøringsstandarden på de punkter der var  

 påpeget  

 af regionen, og at der ville blive etableret egenkontrol, dvs. systematiske  

 rutiner og procedurer der skal sikre at fødevarelovgivningen overholdes  

 (hvilket er et lovpligtigt krav til alle virksomheder der fremstiller mad).
Fængslet oplyste tillige at fængslet havde rettet henvendelse  

 til brandmyndighederne der havde oplyst at der efter det nugældende  

 bygningsreglement for vådrum er krav om at der påsættes stænkhætter på  

 stikkontakterne.
Fængslet besluttede derfor at opsætte de nødvendige  

 stænkhætter så stikkontakterne fremover er beskyttet mod stænk fra vand mv.
Jeg har noteret mig det oplyste.
For så  

 vidt angår det som fængslet har anført at henvendelserne til fødevareregionen  

 og brandmyndighederne gav anledning til, går jeg ud fra at det er gennemført.
Jeg beder fængslet om at oplyse om den foreliggende rapport af  

 27. maj 2002 fra Fødevareregion Herning er fulgt op af en mere udførlig  

 rapport.
I givet fald beder jeg om kopi af rapporten.
Såfremt rapporten endnu  

 ikke foreligger, beder jeg om kopi når den foreligger.
 Fængslet er ikke kommet med bemærkninger for så vidt angår  

 spørgsmålet om hovedrengøring, men da der efterfølgende har været  

 kontrolbesøg,  

 og der som følge heraf er etableret egenkontrol, som jeg går ud fra også vil  

 omfatte stillingtagen til behov for hovedrengøring, foretager jeg mig ikke  

 mere  

 vedrørende dette forhold.
 Jeg går tillige ud fra at fængslet har undersøgt om der var  

 knuste fliser, og i givet fald har skiftet dem ud.
6.14.  

 Medbringelse af kød til grill ved besøg og efter udgang En af de indsatte som jeg talte med,  

 spurgte til mulighederne for at de indsatte kan få kød til grillen om  

 sommeren  

 fra andre steder end købmanden, f.eks. således at de besøgende medbringer det  

 ved besøg.
 Ledelsen oplyste at det af fængslets interne regler fremgår at  

 det ikke er tilladt de besøgende at medbringe madvarer der kræver  

 tilberedning.  

 Fængslet ville godt overveje at tillade de besøgende at medbringe kød i  

 mindre  

 mængder til grillen.
Jeg bad i forbindelse med svar til den indsatte fængslet om at  

 underrette mig om fængslets overvejelser med hensyn til at tillade de  

 indsatte  

 at modtage kød fra besøgende.
Jeg bad samtidig fængslet om at oplyse hvorvidt  

 det i givet fald også ville kunne tillades de indsatte at medtage kød efter  

 udgang.
I brev af 27. maj 2002 oplyste fængslet at spørgsmålet om at  

 tillade de indsatte at modtage kød fra besøgende med henblik på indtagelse  

 under besøg havde været overvejet på ny.
Fængslet har herefter anført  

 følgende:
 Under hensyntagen til det store antal besøgende samt at der ikke  

 er de nødvendige - og af levnedsmiddelmyndighederne godkendte - faciliteter i  

 fængslet til brug for tilberedning af mad og at køkkenet ikke er godkendt  

 hertil, finder man det betænkeligt at tillade en sådan ordning.
Man frygter,  

 at  

 ordningen i givet fald ville kunne misbruges til at tilberede mad i  

 eksisterende køkkener og at det store antal besøgende vil gøre det vanskeligt  

 for personalet at føre kontrol hermed i besøgstiden der falder på lørdage,  

 søndage og helligdage fra kl. 12.30 til 16.30.
 Da jeg går ud fra at de indsattes  

 mulighed for køb af kød til grillen gennem købmanden (der kommer alle ugens  

 dage, bortset fra søndag) også omfatter kød til grillen i weekenden, herunder  

 til indtagelse sammen med besøgende, har jeg umiddelbart svært ved at forstå  

 hvorfor det ikke kan tillades de besøgende at medbringe kød (i mindre  

 mængder)  

 til grillen.
Efter omstændighederne foretager jeg mig dog ikke mere  

 vedrørende  

 dette forhold.
Fængslets manglende svar på min anmodning om oplysning om  

 hvorvidt indsatte der har udgang, vil kunne medbringe kød efter udgang, går  

 jeg  

 ud fra skyldes at anmodningen fremstod sådan at jeg kun ønskede oplysning  

 herom  

 såfremt det blev tilladt de besøgende at medbringe kød.
Jeg beklager denne  

 formulering og beder fængslet om at oplyse mig herom.
6.15.  

 Rengøringsmidler Flere af de indsatte som jeg talte med,  

 klagede over manglende eller utilstrækkelige rengøringsmidler.
Ledelsen  

 oplyste  

 at fængslet udleverer alle nødvendige rengøringsmidler efter anmodning.  

 Fængslet har erfaring med at indsatte ikke er tilfredse med de  

 rengøringsmidler  

 der udleveres, da det ikke er kendte mærkevarer, men kriminalforsorgens  

 almindelige standardrengøringsmidler.
Der er ingen begrænsninger i brugen af  

 rengøringsmidler, og er de ikke skrappe nok, vil skrappere midler også kunne  

 udleveres efter anmodning.
 Jeg meddelte de indsatte at jeg på baggrund af disse oplysninger  

 ikke foretog mig mere vedrørende dette forhold.
7.  

 Samtaler med indsatte Jeg og mine medarbejdere havde samtaler  

 med flere indsatte.
De har som nævnt fået særskilt svar vedrørende de punkter  

 som de bragte frem under samtalen (bortset fra en enkelt som efter aftale  

 ikke  

 modtog skriftligt svar).
8.  

 Gennemgang af rapporter Ved starten af inspektionen bad jeg om  

 at modtage kopi af rapportmateriale vedrørende de seneste 10 disciplinærsager  

 der var behandlet efter disciplinærstrafbekendtgørelsens § 7, og de seneste  

 10  

 disciplinærsager der var behandlet efter disciplinærstrafbekendtgørelsens §  

 6,  

 i begge tilfælde forud for den 5. marts 2002 (hvor inspektionen blev  

 varslet).
 Jeg modtog herefter udskrift fra forhørsprotokollen (uden  

 tilhørende rapporter) vedrørende 10 forhør der er afholdt i perioden 11.  

 februar til og med 18. februar 2002, og kopi af 10 bødeforlæg (med tilhørende  

 rapporter) der er givet i perioden 20. februar til og med 4. marts 2002. (Den  

 ene tilhørende rapport vedrører dog ikke nogen af de to aktuelle forseelser  

 som  

 bødeforlægget omfattede).
Fængslet oplyste under inspektionen at fængslet som følge af at  

 fængslet tidligere udelukkende modtog hæftedømte som ikke kunne ikendes  

 bødestraf, ikke har haft samme praksis som de øvrige fængsler med hensyn til  

 reaktionen ved disciplinære forhold.
Da hæftestraffen nu er afskaffet, nærmer  

 fængslet sig de øvrige åbne fængsler hvad dette angår.
Blandt det materiale  

 som  

 jeg har modtaget i forbindelse med inspektionen, er en oversigt over  

 disciplinære (normal)reaktioner i Fængselsafdelingen Kærshovedgård  

 (udfærdiget  

 den 1. april 2002 til erstatning for tidligere oversigt).
Ved min gennemgang af det modtagne materiale er jeg ikke gået  

 ind i en nærmere vurdering af baggrunden for de beslutninger der er truffet.  

 Jeg har navnlig haft opmærksomheden henledt på om proceduren i forhold til de  

 dagældende regler er blevet fulgt.
Jeg har også været opmærksom på  

 spørgsmålet  

 om overholdelse af reglerne om notatpligt.
9.  

 Opfølgning Jeg beder om at fængslet sender de  

 udtalelser mv. som jeg har bedt om, tilbage gennem Direktoratet for  

 Kriminalforsorgen som jeg ligeledes beder om en udtalelse.
10.  

 Underretning Denne rapport sendes til Fængselsafdelingen Kærshovedgård,  

 Direktoratet for Kriminalforsorgen, Folketingets Retsudvalg og de indsatte i  

 statsfængslet. NOTER: (*) FOB 1983, s. 139, FOB 1998, s. 646 (  

 FOB 1998, s. 644  

 ), og FOB 1999, s.  

 680.
