Nr BSF 79 Forslag til folketingsbeslutning om undersøgelse af fjernvarmebehovet i  

 hovedstaden Fremsat af Bent Hindrup Andersen (EL) Keld Albrechtsen (EL) den 1. februar 1996 Folketinget anmoder miljø- og energiministeren om, inden der tages beslutning om opførelsen af et Avedøreværk, blok 2, at gennemføre en grundlæggende undersøgelse af potentielle udviklinger i fjernvarmebehovet og fjernvarmeproduktionen i hovedstadsområdet og herunder foretage en vurdering af, hvilke løsninger der vil have den største CO2-begrænsende effekt.
 Bemærkninger til forslaget  Hele diskussionen om opførelsen af  

 Avedøreværk, blok 2, er hægtet op på en forventning om et øget  

 fjernvarmebehov i hovedstadsområdet, idet hovedparten af elproduktionen skal  

 ejes af det svenske Vattenfall med henblik på eksport af elektricitet til  

 Tyskland.
Dette er en helt ny energipolitisk situation i forhold til tidligere, hvor  

 udbygningen af fjernvarme har haft det erklærede formål at udnytte  

 spildvarmen fra elproduktionen.
I dag er situationen den, at det er  

 fjernvarmen, som udløser behov for ny kapacitet, hvilket igen medfører, at en  

 stadig større del af elproduktionen er biprodukt med heraf følgende problemer  

 med overløbsstrøm.
Enhedslisten finder, at denne problemstilling bør medføre,  

 at Folketingets partier forholder sig til denne ændring.
 Imidlertid er den politiske og offentlige planlægningsproces omkring  

 Avedøreværk, blok 2, tilsyneladende tilrettelagt således, at ingen på noget  

 tidspunkt reelt skal forholde sig til den helt overordnede problemstilling  

 om, hvorvidt den forventede udvikling i fjernvarmebehovet bedst indfris ved  

 opførelse af et nyt kulbaseret kraftvarmeværk i hovedstaden, eller om der  

 gennem energibesparende tiltag, ved bedre udnyttelse af det eksisterende  

 produktionsapparat og/eller ved anden ny produktionskapacitet som solvarme og  

 naturgasbaserede små decentrale kraftvarmeværker kan opnås en løsning, som er  

 miljømæssig bedre end et Avedøreværk, blok 2.
Fra forsyningsselskabernes side er miljøgevinsten ved et Avedøreværk, blok  

 2, alene fremstillet i forhold til en tilsvarende produktion på de gamle  

 elværker og ved konvertering af private oliefyr til fjernvarme.
En sådan  

 sammenligning er imidlertid ikke dækkende for de løsningsmodeller, en seriøs  

 politisk diskussion bør tage afsæt i, hvilket da også er grunden til den  

 hårde kritik af Avedøreprojektets forløb indtil nu.
 Den VVM-vurdering, der skal gennemføres, ser ikke på problemstillingen i  

 overordnet forstand, men fokuserer alene på delproblemer inden for  

 Avedøreværk, blok 2-konceptets rammer.
 Enhedslisten ønsker med dette beslutningsforslag at skabe politisk flertal  

 for, at alle reelle og potentielle muligheder gennemanalyseres og opstilles  

 som en række sammenlignelige alternative løsninger, der kan skabe grundlag  

 for den politiske beslutningsproces.
 Der foreligger allerede en lang række data om fjernvarmen i  

 hovedstadsområdet og om Avedøreværk, blok 2. Men i den politiske  

 beslutningsproces savnes en overskuelig præsentation og belysning af  

 problemstillingerne, så det er muligt at vurdere de mange forskellige  

 muligheder og disses effekt.
 Det øgede fjernvarmebehov i hovedstaden er forankret i 3 hovedargumenter:
 - Den planlagte udbygning af fjernvarmenettet.
 - Den planlagte omlægning af dampnettet i København/Frederiksberg til  

 varmtvandsnet.
- Tilslutningspligten til fjernvarmenettet i bl.a.
Københavns Kommune.
 I henhold til besvarelsen fra Københavns Kommune, magistratens 5.  

 afdeling, af 18. september 1995 af Borgerrepræsentationens spørgsmål nr. 275,  

 danner følgende varmeprognose for hovedstadsområdet grundlag for beslutningen  

 om Avedøreværk, blok 2.
Varmebehov ab værk (TJ) *) Centralkommunens transmissionsselskab ) Vestegnens Kraftvarmeselskab I/S I henhold til prognosen er den samlede fjernvarmestigning 17 pct., mens  

 den forventede stigning i varmtvandsdelen er 38 pct.
 Som det fremgår, er næsten hele væksten i varmtvandsforsyningen placeret i  

 Københavns Kommune.
 Spørgsmålet er, om ombygningen af et nyt Avedøreværk, blok 2, er det  

 rigtige svar på den fremlagte prognose.
 Som led i en nærmere undersøgelse bør følgende spørgsmål indgå:
- Hvor stor forsyning kan H.C. Ørstedsværket og Svanemølleværket, som i  

 dag leverer til hele dampnettet (primært baseret på naturgas), levere til et  

 kommende varmtvandsnet, der erstatter dampnettet? - Hvor meget kan spares ved isolering, og hvilke investeringer og  

 virkemidler er nødvendige med henblik på at få en øget isolering? - Hvor meget kan opnås gennem øget brug af eksisterende værker og  

 spidslastanlæg? - Kan eksisterende anlæg opdateres miljømæssigt med meget mindre  

 investeringer? - Hvor stort er potentialet for produktionen af el og varme via små  

 gasfyrede decentrale kraftvarmeanlæg i virksomheder, boligblokke og  

 institutioner - der eventuelt ejes og drives af Elkraft? - Hvor meget energi kan produceres via sol, vind og varmepumper i området  

 inden for en 10-20 års horisont? - Hvor meget energi kan spares med lavere fremløbstemperatur? - Hvor meget energi kan spares ved central eller decentral  

 sæsonvarmelagring? Det er efter Enhedslistens mening vigtigt, at der opstilles forskellige  

 scenarier, hvor såvel miljømæssige som økonomiske konsekvenser opstilles på  

 en sammenlignelig måde.
For at sikre en tilstrækkelig bred undersøgelse skal der nedsættes en  

 alsidig projekt- og følgegruppe, som dækker de forskellige aspekter af  

 energidiskussionen.
Gruppens sammensætning forudsættes godkendt af partierne,  

 der stemmer for beslutningsforslaget.
