Resumé  


  

 A, der ved et færdselsuheld havde brækket begge ben, søgte i 1988 om støtte  

 til køb af bil efter bistandslovens § 58. Læge og speciallæge samt kommunens  

 og  

 revaliderings- og pensionsnævnets (R-PN's) lægefaglige konsulenter anbefalede  

 at det ansøgte blev bevilget.
R-PN og Den Sociale Ankestyrelse (DSA) afslog  

 imidlertid A's ansøgning.
Som begrundelse for afslaget henviste DSA blandt  

 andet til at A's tilstand ikke var stationær, idet der var mulighed for  

 operation.
DSA fandt på den baggrund at A ikke opfyldte betingelserne for  

 bevilling af støtte til køb af bil.
 Ombudsmanden kritiserede dele af R-PN's og DSA's sagsbehandling,  

 manglende partshøring og mangelfuld begrundelse i R-PN's og DSA's afgørelser  

 i  

 sagen.
Ombudsmanden havde under sagen forgæves forsøgt at få sikker  

 viden om DSA's anvendelse af "varighedskriteriet" ved bedømmelsen  

 af  

 sager som den foreliggende.
Ombudsmanden måtte derfor fastholde sin  

 umiddelbare  

 opfattelse: at den blotte henvisning til en operationsmulighed ikke på en  

 udtømmende og forståelig måde kunne begrunde DSA's afslag på støtte.  

 Ombudsmanden kritiserede på den baggrund DSA's argumentations form og  

 indhold,  

 og under henvisning hertil samt til omfanget og indholdet af de lægelige  

 vurderinger i sagen henstillede ombudsmanden at sagen blev taget op til ny  

 overvejelse. (J. nr. 1991-1996-056).
 Afslag på støtte til køb af bil efter bistandslovens § 58.
 Fagforeningen B klagede for A  

 over Den Sociale Ankestyrelses afgørelse af 18. oktober 1991 om afslag på  

 støtte  

 til køb af bil efter bistandslovens § 58.
Af sagen fremgik det at A i  

 1988 var ude for et færdselsuheld.
Den 8. marts 1990 ansøgte A om støtte til  

 bil efter bistandslovens § 58.
 Som grundlag for sagens  

 behandling i revaliderings- og pensionsnævnet blev der anvendt oplysninger om  

 A's helbred - herunder hans funktionsevne - fra egen læge, fra en speciallæge  

 i ortopæd-kirurgi samt en vurdering fra kommunens lægekonsulent:
 Den 9. april 1990 havde A's  

 egen læge C foretaget en generel helbredsundersøgelse og stillet følgende  

 diagnoser:
"Fractura corporis  

 femoris dxt. sequele (følger efter brud på højre lårben (behandlet med  

 skinne)) Fractura tali sin. (knust  

 venstresidige fodrodsknogle) Fractura bimalleolaris sin. (brud  

 på begge sider af venstre ankelled) Pes equino varus sin.  

 (indadroteret venstre fod) Degeneratio disci  

 intervertebralis lumbalis V (forsnævret 5. lændeskive) Otitis media chronica sin.  

 (kronisk mellemørebetændelse venstre øre med svære ardannelser)." Under pkt 8.  

 "Prognose" med følgende undertekst "Her medtages såvel de  

 helbredsmæssige udsigter som den  

  

 forventede  

 samlede  

  

 udvikling af klientens funktionsduelighed" (min fremhævning)  

 skrev C: "Der er udsigt til forværring, bl.a. i forbindelse med, at  

 venstre fodled på et tidspunkt skal gøres stift." Overkirurg D havde i sin  

 erklæring af 6. juni 1990 bl.a. skrevet følgende:
 "  

  

 Diagnose:
fractura malleolorum sin. et  

 fractura tali sin seqv., fractura corpus femoris dxt. c. osteosyntese  

 seqv..
 følger efter brud i ve.  

 fodled af begge malleoler samt af talus.
 følger efter hø. sidigt  

 lårbensbrud behandlet med osteosyntese.
 Tilstanden må betragtes som  

 stationær, i den forstand at de omhandlede brud er helede.
Det er vel sandsynligt, at  

 generne fra den hø. lårbensfractur vil aftage noget med tiden.
Det samme  

 gælder  

 selve bruddene i ve. fodleds malleoler.
 Derimod er prognosen for ve.  

 fodled som helhed mindre gunstig p.g.a. uregelmæssigheder i ledfladen på  

 talus,  

 som med tiden vil kunne medføre slidgigtforandringer i fodleddet.
 ...
Patientens  

  

 samlede  

  

 handicap må, efter cirkulæret om  

 støtte til motorkøretøj, placeres under gruppen invaliditet. (min  

 fremhævning) ..." Den 17. september 1990  

 foretog Centralsygehuset i X kontrol og skrev bl.a. følgende:
"17.9.90 Kontrol af hø. hofte, femur og knæ:  

  

 viser ingen væsentlige  

 ændringer fra us. 7.8.89. Der er stadig tydelige defekter i femurskaftet,  

 især  

 lat. ud mod skinnen.
 Der er intet der tyder på  

 ostitiske forandringer eller sequesterdannelser.
 Kontrol af ve. fodled, suppl. m. sidetomografi:  

  

 viser fract.'s stilling  

 i basis af collum tali uændret fra us. 13.11.89.
Fract. skønnes at være helet  

 i god stilling.
Ved sidetomografien ser man en uregelmæssig knoglestruktur  

 sv.t. den tidl. fract.linie.
 Centralt i dette område ses  

 en opklaring ca.  

 12 mm  

 i diameter.
 Man kan ikke udelukke, at det  

 drejer sig om en ostit og det kan også blot være en defekt i knoglen i  

 forbindelse med den tidl. fract.
 Man kan desværre ikke  

 sammenligne med tidl. tomografier, da disse 5.9.90 er sendt til  

 arbejdsskadestyrelsen.
Malleolfract. er helet i god  

 stilling.
Man kan stadig se en fin opklaring gennem basis af mediale  

 malleol." I en optegnelse dateret 17.  

 september 1990 skrev D bl.a.: "((A); min bemærkning) Får tilladelse til  

 at  

 belaste fuldt på højre ben, hvor røntgen viser femurfrakturen ophelet.
Afsluttes, men henvender sig  

 dersom der kommer problemer." K Kommune sendte sagen til  

 Revaliderings- og Pensionsnævnet for Y Amt med en indstilling om at A fik  

 støtte til bil, specialindretning og fritagelse for vægtafgift.
 Revaliderings- og pensionsnævnets  

 sekretariats indstilling af 3. december 1990 indeholdt bl.a. følgende  

 lægeskøn:  

 "Følger efter brud især i venstre fodled involverende fodrodsknogle samt  

 følger efter brud i højre lårben medfører varig indskrænket gangevne med  

 samtidig betydeligt skånebehov...".
 A blev efter det senere  

 oplyste ikke partshørt inden revaliderings- og pensionsnævnet den 19. april  

 1991 traf afgørelse.
 Nævnet skrev i afgørelsen om  

 bilstøtte bl.a. følgende:
 "  


  

 AFGØRELSE.
 Nævnet finder, at De ikke  

 opfylder betingelserne for lån og fritagelse for betaling af vægtafgift.
 Betingelserne for støtte til  

 bil er nærmere beskrevet i bekendtgørelse om støtte til køb af bil efter  

 bistandslovens § 58.
 Kopi af bekendtgørelsen er  

 vedlagt.
 BEGRUNDELSE.
 Som grundlag for afgørelsen  

 er anvendt oplysninger om Deres helbred - herunder funktionsevne - fra Deres  

 egen læge, fra en speciallæge i ortopæd-kirurgi og fra kommunens  

 lægekonsulent.
 Deres egen læge anbefaler  

 støtte til bil.
 Speciallægen vurderer, at De  

 må være berettiget til støtte, såfremt bevilling gives til uddannelsesformål.
 Kommunens lægekonsulent  

 anbefaler støtte til bil.
 Nævnets lægekonsulent  

 anbefaler støtte til hjælpemiddelbil med automatisk transmission og  

 forstærkning på driftbremsen.
 Det sociale udvalg har  

 indstillet til bevilling af støtte.
Efter en samlet vurdering  

 finder nævnet, at det ikke er godtgjort, at De er ude af stand til at benytte  

 offentlige befordringsmidler." Samtidig bevilgede nævnet ved  

 en (anden) afgørelse af samme dato støtte til automatisk transmission og  

 driftbremse med forstærkning til A's bil fra 1977.
 A klagede den 3. maj 1991 til  

 Den Sociale Ankestyrelse over afgørelsen.
Advokat E skrev til nævnet  

 den 10. maj 1991 om sagen og bad bl.a. om aktindsigt - et indlæg ville følge  

 senere.
Den 17. juni 1991 skrev fagforeningen til nævnet og bad om en hurtig  

 sagsbehandling.
Fagforeningen oplyste bl.a. at A's søn skulle indlægges på  

 Rigshospitalet.
 C foretog en statusbedømmelse  

 den 20. juni 1991 og skrev:
 "...
Der henvises til tidligere  

 generelle helbredsundersøgelse 09.04.90. Aktuelt skrives statusbedømmelsen  

 idet  

 pt. har tiltagende gangbesvær.
Stive ve. ankelled, besværet usikker gang.
Går  

 med krykkestokke.
 Det er muligt obj. at finde  

 tydelig svækket muskulatur på ve. underben, idet ve. crus på det tykkeste  

 sted  

 måler  

 37 cm, hø.  

 crus  

 38,5 cm.
På femora findes ingen  

 ændring.
Der er således tydelige tegn til følgetilstand efter det  

 komplicerede  

 brud i ve. fodgaffel.
 Gangdistancen med rimelig  

 sikker gangfunktion  

 50 m.  

 Udtrættes herefter og bliver tiltagende bange for at gå.
Der skal iøvrigt henvises til  

 udskrivningskort fra Gigthosp. i (...) for indl. 28.02. - 15.03.91, hvor man  

 konkluderer, at man ikke kan komme længere med fys. terapi.
Har anbefalet  

 anskaffelse af ankelbandage, stokke og ortopædisk fodtøj.
 Diagn.:
 fract.  

 corp. fem. dx. seqv.
følger efter brud på hø. lårben fract. tali sin.
ve-sidig fodrodsknogle fraktur fract.  

 bimalleolaris sin brud på ve. side af ve. ankelled pes equinovaris indadroteret ve. fod degeneratio disci i.v. lumb.V forsnævret 5. lændeskive Vurdering af  

 helbredsforholdenes betydning for social- og sundhedsforvaltningens  

 sagsbehandling Gangfunktionen er siden den  

 generelle helbredsus. for 1 år siden yderligere aftaget, derfor blev pt.  

 indl.  

 på (...) Gigthospital mhp. optræning.
Man kan aktuelt ikke komme længere end  

 ovenfor nævnt, dvs. til gangdistance omkring  

 50 m, hvis gangen skal foregå på  

 betryggende vis.
Jeg finder således, at pt. klart opfylder betingelserne for  

 støtte til køb af bil efter bistandslovens § 58." Revaliderings- og  

 pensionsnævnet sendte sagen til Den Sociale Ankestyrelse den 26. juni 1991.  

 Statusbedømmelsen af 20. juni 1991 og en udtalelse fra gigthospitalet af 15.  

 marts 1991 var vedlagt.
Hospitalet skrev følgende:
"Epikrise: 36-årig mand  

 indl. under ovennævnte diagnose, i det væsentlige rask indtil 1988 hvor pt.  

 ved  

 trafikuheld pådrog sig comminutfractur af hø. corp. fem. samt ve.sidig  

 bimalleolær fractur og fract. af ve. talus.
Pt. har stadig smerter såvel i  

 hvile som ved belastning fra ve. ankel som hæver i løbet af dagen, der er  

 strammende fornemmelse omkring hø. femur med smerter omkring patella hvor der  

 er smuttende fornemmelse ved flex. og ext. og lejlighedsvis regulære  

 knæsvigt.
Pt.s nuværende fodtøj uegnet,  

 pt. har tidl. fået udleveret ort. sko med gænge og aflastning af ve. lat.  

 fodrand.
Gængen faldt senere af og pt. har ikke monteret den igen.
Man  

 forsøger  

 med ankelledsbandager og prøver en malleotrainbandage med god virkning.
Soc.  

 rdg. fra GH har overfor (K) kommune anbefalet udover ankelbandage stok og  

 desuden er der behov for ortopædisk fodtøj.
Fra Gigthospitalets side kommer  

 vi  

 ikke længere med fys. terapi.
Pt. udskrives." Den 6. august 1991 bad  

 fagforeningen Den Sociale Ankestyrelse om at besøge A i hans hjem, og den 2.  

 september 1991 bad fagforeningen ankestyrelsen om at indhente akter i  

 forbindelse med en røntgenoptagelse på Centralsygehuset i X.
Den 18.  

 september  

 1991 indsendte fagforeningen materiale i sagen.
Den 19. september 1991 sendte  

 K  

 Kommune den omtalte røntgenundersøgelse og en udtalelse fra Reva-X til  

 Ankestyrelsen.
 Røntgenafdelingen på  

 Centralsygehuset i X skrev den 9. august 1991 følgende:
 "  

  

 RU af columna thoracolumbalis  

  

 viser en let accentueret thoracalkyfosering  

 og en lidt dekstrokonveks skoliose lumbalt.
 Der er en let spondylolistese  

 mellem L 4 og L 5, idet L 4 er gledet 3-  

 4  

 mm  

 fremad. der er discusdegeneration sv.t. 4. iv.rum.
 Der er ingen sikker arcolyse,  

 men der er ikke foretaget nogen opt.
RD: scoliosis columna  

 lumbalis l.gr., spondylolistesis L IV/  

 L IV degeneration disci intervertebralis  

 columna lumbalis IV.
 kyfosis thoracalis  

 accentuata.
RU af hø. femur og hofteled  

  

 viser sammenlignet med 17.09.90 yderligere  

 sløring af frakturlinierne.
Der er fortsat mindre defekt ud mod den laterale  

 skinne.
Der er ingen tegn på ostit.
 RD: fractura corporis femoris dx. cum osteosyntesis sequelae.
RU af ve. fodled  

  

 viser sammenholdt med 17.09.90 ingen ændring sv.t.  

 den tidl. beskrevne fraktur.
Der er ingen tegn på artrose.
RD: fractura tali malleoli medialis et lateralis pedis sin. sequelae  

  

 " I status efter  

 arbejdsprøvningen af 21. august 1991 skrev Reva-X bl.a.:
 "...
Arbejdsprøvningen har ikke  

 kunnet gennemføres, da han ((A)) var overordentligt klagende på yderst  

 dramatiserende og appellerende måde.
Trods energiske forsøg lykkedes det ikke  

 at finde en arbejdsstilling han kunne udholde.
Han ville kun være her 2 timer  

 om dagen, og denne tid tilbragte han med idelige beklagelser.
Det var derfor  

 helt urealistisk at søge arbejdsprøvningen videreført." Statuserklæringen vedrørende  

 arbejdsprøvningen var bilagt en udtalelse af 12. august 1991 fra  

 Industriværkstedet med følgende indhold:
"(A) blev i de få dage  

 han var mødt afprøvet på snedkerværkstedet ved en manuel samleopgave.
Såvel  

 instruktionsforståelse som håndelag var tilfredsstillende.
Arbejdstempoet var  

 under middel.
Der var problemer med at overholde vores faste mødetider om  

 morgenen kl. 8.15, så tiderne blev for (A) ændret til kl. 10.00 - 14.00. På  

 grund af smerter kunne han angiveligt ikke klare mere end to timer, og da  

 denne  

 periode yderligere ville blive afbrudt af faste pauser samt hans smerte- og  

 hvilepauser, ville en videreførelse af arbejdsprøvningen blive urealistisk.
(A) klagede dagligt meget  

 over smerter i ben, mest venstre, endvidere over sovende ben og iskoldt højre  

 knæ. Dagligt ønskede han at tage hjem før aftalt, og det har været få timer  

 han  

 har været til stede. (A) fokuserede meget på sine smerter og arbejdede derfor  

 meget ukoncentreret i den korte periode her på værkstedet." Advokat E skrev på ny til  

 revaliderings- og pensionsnævnet den 11. september 1991. Efter sin gennemgang  

 af sagens akter kommenterede han nu nævnets afgørelse.
 Den 24. september 1991  

 rettede fagforeningen B henvendelse til Den Sociale Ankestyrelse og skrev  

 bl.a.:
 "Til illustration af  

 hvilken håbløs situation ovennævnte medlem nu er havnet i uden invalidebil,  

 kan  

 vi oplyse at hustru i uge 37 fik fjernet en knude i sit bryst og at (A) under  

 operation og hospitalsophold var ude af stand til at transportere sine børn,  

 besøge sin hustru og købe ind.
Hustru er nu udskrevet, men  

 kan ikke køre bil.
Brugsen sender ikke varer ud.
Socialforvaltningen ville  

 ikke  

 bevilge hjælp til transport af husholdningsvarer.
Familien er afskåret fra  

 omverdenen.
Den 28. september 1991 bliver  

 den 13-årige - hjertesyge - dreng indlagt på (X) sygehus.
Hans far og mor kan  

 ikke deltage i stuegang og besøg - ingen af dem kan køre bil -Forestil jer et  

 forældrepars dybe fortvivlelse, når de bør være hos deres syge barn, men ikke  

 kan komme dertil uden transport.
(A) kan knap gå en 1/2 km.  

 Nærmeste rutebil kører 2 -  

 2,5 km.  

 fra hjemmet.
Hvem skal f.eks. bære den ca. 1 år gamle baby - hustru som netop  

 er opereret i brystet eller (A), der går med stok? Hvem skal bære  

 indkøbsposen  

 med mad? Situationen er bare så  

 fortvivlet at det er helt umenneskeligt.
Kan Den Sociale Ankestyrelse ikke  

 fremskynde denne sag?" Hverken A eller hans  

 partsrepræsentanter (advokat E og fagforeningen B) blev partshørt inden  

 Ankestyrelsen den 18. oktober 1991 traf afgørelse i sagen.
 Den Sociale Ankestyrelse  

 stadfæstede revaliderings- og pensionsnævnets afslag og begrundede afgørelsen  

 således:
 "På baggrund af  

 oplysningerne om Deres helbredsmæssige og øvrige forhold er De ikke  

 berettiget  

 til støtte til køb af bil.
Ved afgørelsen har  

 Ankestyrelsen lagt vægt på, at Deres kørselsbehov ikke står i forbindelse med  

 et arbejde eller en uddannelse.
Ankestyrelsen har desuden lagt vægt på, at  

 Deres evne til at færdes uden brug af bil ikke varigt er så væsentligt  

 forringet, at De opfylder de helbredsmæssige betingelser for støtte i henhold  

 til §§ 1 og 2, i Socialministeriets bekendtgørelse nr. 886 af 11. december  

 1986  

 om støtte til køb af bil efter bistandslovens § 58, når det drejer sig om  

 kørsel uden erhvervs- eller uddannelsesmæssigt formål.
Ankestyrelsen har fundet  

 Deres sag tilstrækkeligt oplyst og har derfor ikke fundet grundlag for at  

 aflægge Dem et hjemmebesøg." Afgørelsen indeholdt  

 endvidere en redegørelse for grundlaget for afslaget - men ikke nogen nærmere  

 redegørelse for hvorfor A's evne til at færdes uden brug af bil ikke kunne  

 anses for varigt forringet i en sådan grad, at lovgivningens  

  

 "helbredsmæssige betingelser"  

  

 for støtte var opfyldt.
 Herefter skrev fagforeningen  

 den 22. oktober 1991 på vegne af A bl.a. følgende til mig:
 "...
 Vi forstår simpelthen ikke at  

 ovennævnte, som sidder isoleret i sit hjem, ude af stand til at benytte  

 offentlige trafikmidler og som må og skal udfylde sin rolle som far til 3  

 mindreårige børn,  

  

 ikke  

  

 kan tilkendes  

 invalidebil efter bistandslovens  

  

 § 58,  

 stk. 3 og som i væsentlig grad kan lette den daglige tilværelse i hjemmet.
Er den del af loven ikke  

 gældende mere? Hvornår er den eventuelt trådt ud af kraft? Hvorfor er (A) ikke  

 helbredsmæssigt i stand til at få invalidebil, når han ikke kan gå? Hele familiens situation er  

 truet grundet faderens manglende mulighed for overhovedet at spille en aktiv  

 rolle.
 Netop nu hvor dette brev  

 skrives, sidder hustru på Rigshospitalets hjerteafdeling hos deres 13-årige  

 hjertesyge dreng.
Et psykisk handicappet barn  

 og 1 baby har måttet anbringes hos familie, fordi faderen ikke kan  

 transportere  

 sig selv og/eller børn, ikke kan købe ind og heller ikke tage til København  

 og  

 besøge sin syge dreng." Den 31. oktober 1991 bad jeg  

 Den Sociale Ankestyrelse og revaliderings- og pensionsnævnet om udtalelser.  

 Den  

 4. december 1991 skrev A's advokat, E, til mig og oplyste at han i breve af  

 henholdsvis 10. maj 1991 og 11. september 1991 havde klaget over  

 revaliderings-  

 og pensionsnævnets afgørelser.
Efter advokat E's oplysninger var hans breve  

 aldrig videresendt til Den Sociale Ankestyrelse.
Den 5. marts 1992 skrev  

 nævnet i udtalelsen til mig:
 "... (det) kan (...)  

 oplyses, at revaliderings- og pensionsnævnet ved sagens behandling lagde til  

 grund, at ansøgeren med en gangdistance på omkring  

 500 meter, ikke opfyldte  

 betingelserne for bevilling af støtte til køb af bil på ikke erhvervsmæssigt  

 grundlag.
 Samtidig vurderede nævnet, at  

 der ikke forelå en revalideringsplan, der sandsynliggjorde, at ansøgeren via  

 et revalideringsforløb ville vende tilbage til arbejdsmarkedet.
Nævnet meddelte herefter  

 ansøgeren afslag, idet man fandt, at der heller ikke var grundlag for at yde  

 støtte til køb af bil på uddannelses-/erhvervsmæssigt grundlag." Og Den Sociale Ankestyrelse  

 skrev den 30. marts 1992 bl.a. følgende:
 "...
 Ankestyrelsen tiltrådte ved afgørelse  

 af 18. oktober 1991 en afgørelse fra Revaliderings- og pensionsnævnet for (Y)  

 Amt, hvorefter (A) ikke fandtes berettiget til støtte til køb af bil efter  

 bistandslovens § 58, stk. 3.
 Som anført i afgørelsen har  

 Ankestyrelsen taget udgangspunkt i, at ansøgeren ikke var i erhverv eller  

 under  

 uddannelse og derfor skulle opfylde de helbredsmæssige betingelser for at få  

 tilkendt en såkaldt trivselsbil.
Efter reglerne i § 1 og § 2,  

 stk. 1, nr. 3) i Socialministeriets bekendtgørelse om støtte til køb af bil  

 efter bistandslovens § 58 kan der ydes støtte til køb af bil til personer med  

 en varig nedsættelse af funktionsevnen, der i væsentlig grad forringer evnen  

 til at færdes, når ansøgeren har et kørselsbehov, hvis opfyldelse i væsentlig  

 grad afhjælper følgerne af lidelsen og letter den daglige tilværelse.
Der kan  

 ikke ydes støtte, hvis ansøgerens samlede kørselsbehov ud fra en vurdering af  

 alder, helbredstilstand og forholdene i øvrigt mere hensigtsmæssigt  

 tilgodeses  

 ved andre ordninger, jf. bekendtgørelsens § 2, stk. 2.
Ved vurderingen af om en  

 ansøger opfylder betingelserne for at få støtte til køb af en bil, der skal  

 anvendes til fritidsformål, skal der foretages en bred vurdering af,  

 hvorledes  

 ansøgeren faktisk klarer dagligdagen.
Det væsentlige i denne vurdering er dog  

 den lægelige vurdering, herunder vurderingen af, om der foreligger en varig  

 funktionsnedsættelse.
Der stilles efter praksis større krav til de  

 helbredsmæssige forholds betydning for ansøgeren ved kørsel til fritidsformål  

 end ved kørsel til arbejde eller uddannelse.
Som det fremgår af sagen var  

 (A) i 1988 udsat for en trafikulykke, hvorved han brækkede begge ben.
De  

 seneste oplysninger om hans helbredsmæssige tilstand, der har foreligget for  

 Ankestyrelsen i forbindelse med afgørelsen, er statusbedømmelse af 20. juni  

 1991 fra læge (C) og røntgenbeskrivelse af 9. august 1991 fra  

 Centralsygehuset  

 i (X). På grundlag heraf og de øvrige lægelige oplysninger i sagen fandt  

 Ankestyrelsens lægelige rådgiver, at tilstanden ikke var stationær, idet  

 fodleddet  

 kunne stivgøres ved operation.
På denne baggrund fandtes varighedskriteriet  

 ikke opfyldt.
 Ankestyrelsen tillagde det  

 endvidere betydning, at revaliderings-og pensionsnævnet havde bevilget støtte  

 til særlig indretning af familiens bil, og at familien iøvrigt modtog  

 kørselsgodtgørelse i forbindelse med nødvendige hospitalsbesøg m.v.
 Ud fra en samlet vurdering af  

 oplysningerne i sagen fandt Ankestyrelsen således ikke grundlag for at  

 tilsidesætte revaliderings- og pensionsnævnets afgørelse, hvorefter (A) ikke  

 fandtes at opfylde betingelserne for bevilling af støtte til køb af bil.
..." Fagforeningen kommenterede  

 den 23. april 1992 bl.a. myndighedernes udtalelser således:
"For det første er det  

 ukorrekt at (A) havde eller har en gangdistance på  

 500 m. (A) har en gangdistance  

  

 med stok  

  

 på max.  

 200 m  

 jfr. kommunen.
Se bl.a. (K)  

 kommunes brev af 11. juli 1991 til Amtsankenævnet.
 Der var 2 -  

 2,5 km. til nærmeste rutebil, så hvad  

 skulle en gangdistance på  

 200 m  

 hjælpe i den sammenhæng? Han kunne ikke og kan fortsat  

  

 ikke  

  

 færdes udenfor sin bopæl.
Der står i Ankestyrelsens  

 brev at fodleddet kunne stivgøres - det er  

  

 aldrig  

  

 blevet foreholdt (A) at en stivgørende operation kunne indicere et  

 stationærtidspunkt eller forbedre hans situation.
Tværtimod!  

 Arbejdsskadestyrelsen  

 har således heller ikke afventet operation som afgørende for  

 stationærtidspunkt, idet mén erstatningen er fastsat.
Tværtimod skriver (C) den  

 9.4. 1990: "Der er udsigt til forværring. bl.a. i forbindelse med at  

 venstre fodled på et tidspunkt skal gøres stift." Og den 20.6. 1991 skriver  

 samme læge: "Gangfunktionen er siden den generelle helbredsus. for 1 år  

 siden yderligere aftaget, derfor------- dvs, til  

  

 gangdistance omkring  

 50 m,  

  

 hvis gangen skal foregå på betryggende  

 vis.
Jeg finder således at pt. klart opfylder betingelserne for støtte til  

 køb  

 af bil efter bistandslovens § 58." Ingen læger har anbefalet  

 stivgivende operation, som en forbedring.
Alle læger ved at der ikke ligger  

 en  

 garanti for forbedring.
Vi vil således meget gerne  

 have afklaret om Den sociale Ankestyrelse eller anden evt. kommunal myndighed  

 kan afkræve mennesker en sådan operation, dels for at fastsætte  

 stationærtidspunkt, dels for at fastsætte invaliditetsgrad, ménprocent eller  

 tage stilling til invalidebil? Ankestyrelsen påstår at revaliderings-  

 og pensionsnævnet havde bevilget støtte til indretning af egen bil.
Vi har  

 ikke  

 den opfattelse og konkret forholdt det sig således at egen bil var slidt op  

 og  

 er frameldt, idet den ikke kunne opfylde almindelige bestemmelser ved et syn.
Familien måtte i hvert enkelt  

 tilfælde i forbindelse med (A's) undersøgelser på hospital søge om hjælp til  

 taxa.
Det blev nogen gange bevilget og nogen gange blev det ikke - ud fra  

 konkret trangsvurdering i bistandsloven.
 Vi mangler fortsat en meget  

 yderligere afklaring af, hvorledes en såkaldt trivselsbil skal fortolkes, når  

 der tales om varig nedsættelse af funktionsevnen til at færdes, når ansøgeren  

 har et kørselsbehov, der i væsentlig grad afhjælper følgerne af lidelsen og  

 letter den daglige tilværelse.
 ad. 1.Der er varig  

 nedsættelse af funktionsevnen, som fortsat forringes bl.a. grundet slidgigt  

 og  

 smerter.
ad. 2.Forringer evnen til at  

 færdes. (A) blev efter ulykken afskåret for al form for kontakt uden for sin  

 bolig.
Han kunne ikke køre bil.
Han kunne ikke gå til nærmeste offentlige  

 transportmiddel.
Han kunne ikke cykle.
ad. 3.Kørselsbehov.
Til  

 hospital, egen læge, hjemmebesøg ved indlæggelse på gigthospital,  

 reva.forsøg.
 Besøg hos sit hjertesyge barn  

 på Rigshospitalet.
 Deltagelse i konsultationer,  

 skolebesøg med og omkring sine børn.
 Hente varer i brugsen - kort  

 sagt al form for social- og livsnødvendig kontakt til omverdenen af hensyn  

 til  

 egen person og i sin rolle som far.
 ad. 4.Følger af lidelsen,  

 lette daglige tilværelse.
 Han har ikke fået støtte til  

 ovennævnte, tværtimod er han forhindret i at have en alm. daglig tilværelse,  

 som bilen kunne kompensere for.
Resultatet er således også,  

 som vi spåede.
Familien er gået i stykker.
En far, som aldrig efter ulykken  

 har  

 kunnet udføre en praktisk opgave omkring sine børn, en mand, som totalt var  

 afskåret fra at spille nogen rolle, måtte blive mærket. Ægtefællerne er  

 separerede.
(A) er flyttet til en  

 handicapbolig i (Z-by) og får forskud på sin pension.
Han er fortsat afskåret  

 fra kontakt med omverdenen.
Og kan bl.a. fordi han (ikke) (min tilføjelse)  

 har  

 bil have samkvem med sine børn alene.
 Huset er sat til salg, men  

 ender formentlig på tvangsauktion.
..." Det blev over for mig oplyst  

 at revaliderings- og pensionsnævnet den 11. september 1992 tilkendte A  

 forhøjet  

 almindelig førtidspension efter § 14, stk. 3, nr. 1, i lov om social pension.
 Efter en foreløbig gennemgang  

 af sagen skrev jeg således til Ankestyrelsen den 18. februar 1993:
 "...
 Til brug for min videre  

 behandling af sagen skal jeg anmode om Den Sociale Ankestyrelses  

 stillingtagen  

 til følgende forhold:
1. Partshøring Under revaliderings- og  

 pensionsnævnets og Den Sociale Ankestyrelses behandling af sagen er der, som  

 ovenfor beskrevet, indgået en række lægeerklæringer m.v. og andre erklæringer  

 bl.a. vedrørende resultatet af en arbejdsprøvning.
 Hverken (A), advokat (E)  

 eller (fagforeningen B) ses at være partshørt, jf. forvaltningslovens § 19,  

 om disse oplysninger, inden revaliderings- og pensionsnævnet og Den Sociale  

 Ankestyrelse traf deres afgørelser.
 På den baggrund skal jeg  

 anmode Den Sociale Ankestyrelse - efter forud indhentet erklæring fra  

 revaliderings- og pensionsnævnet - om at oplyse, om der under sagens  

 behandling  

 er partshørt over de pågældende erklæringer m.v., og i benægtende fald  

 oplyse,  

 i hvilket omfang (A), (fagforeningen B) eller advokat (E) var bekendt med de  

 nævnte erklæringer, og hvilke overvejelser ankestyrelsen og nævnet gjorde sig  

 om eventuel partshøringspligt, inden afgørelserne blev truffet.
2. Begrundelse Som begrundelse for sin  

 afgørelse af 19. april 1991 anførte revaliderings- og pensionsnævnet alene,  

 at  

 det ikke var godtgjort, at (A) var ude af stand til at benytte offentlige  

 befordringsmidler.
I nævnets udtalelse af 5.  

 marts 1992 til mig blev det  

  

 over for mig  

 oplyst,  

  

 at nævnet ved sagens behandling lagde til grund, at (A) med en  

 gangdistance på omkring  

 500 m  

 ikke opfyldte betingelserne for bevilling af støtte til køb af bil på  

 ikke-erhvervsmæssigt grundlag.
Det blev videre oplyst, at nævnet havde  

 vurderet, at der ikke forelå en revalideringsplan, der sandsynliggjorde, at  

 (A)  

 via et revalideringsforløb ville vende tilbage til arbejdsmarkedet.
Der var  

 således ikke grundlag for at yde støtte til køb af bil på  

 uddannelses-/erhvervsmæssigt grundlag.
 Som begrundelse for sin  

 afgørelse af 18. oktober 1991 anførte Den Sociale Ankestyrelse, at (A's) evne  

 til at færdes uden brug af bil ikke varigt var så væsentligt forringet, at  

 han  

 opfyldte de helbredsmæssige betingelser for støtte i henhold til §§ 1 og 2 i  

 Socialministeriets bekendtgørelse nr. 886 af 11. december 1986 om støtte til  

 køb af bil efter bistandslovens § 58, når det drejer sig om kørsel uden  

 erhvervs- og uddannelsesmæssigt formål.
I ankestyrelsens udtalelse af  

 30. marts 1992 blev det  

  

 over for mig  

 oplyst,  

  

 at bistandslovens varighedskriterium ikke fandtes opfyldt, idet  

 (A's) fodled kunne stivgøres ved en operation.
Samtidig blev det oplyst, at  

 styrelsen havde tillagt det betydning, at revaliderings- og pensionsnævnet  

 havde bevilget støtte til særlig indretning af familiens bil, og at familien  

 i  

 øvrigt modtog kørselsgodtgørelse i forbindelse med nødvendige hospitalsbesøg.
Efter forvaltningslovens §  

 24, stk. 1, skal en begrundelse for en afgørelse indeholde en henvisning til  

 de  

 retsregler, i henhold til hvilke afgørelsen er truffet.
I det omfang  

 afgørelsen  

 efter disse regler beror på et administrativt skøn, skal begrundelsen tillige  

 angive de hovedhensyn, der har været bestemmende for skønsudøvelsen.
Under  

 henvisning hertil skal jeg anmode Den Sociale Ankestyrelse og revaliderings-  

 og pensionsnævnet om eventuelle bemærkninger vedrørende de ledsagende  

 begrundelser for de nævnte afgørelser.
3. Varighedskriteriet Ankestyrelsen har over for  

 mig oplyst, at man ikke har fundet, at (A) havde en varig nedsættelse af  

 funktionsevnen, idet hans fodled kunne stivgøres ved en operation.
Det fremgår af sagen, jf.  

 speciallægeerklæringen af 6. juni 1990, at (A's) tilstand må betragtes som  

 stationær i den forstand, at de omhandlede brud er helet.
Også af senere  

 erklæringer, jf. røntgenbeskrivelsen af 9. august 1991, fremgår det, at der,  

 for så vidt angår det pågældende fodled, ingen ændringer er.
Jeg skal på den baggrund  

 anmode Den Sociale Ankestyrelse om en redegørelse for ankestyrelsens praksis  

 vedrørende forståelsen af varighedskriteriet i §§ 1 og 2 i Socialministeriets  

 bekendtgørelse nr. 886 af 11. december 1986, jf. bistandslovens § 58. Jeg  

 beder i den forbindelse særligt om oplysninger om, i hvilket omfang man  

 tilskynder en ansøger til at gennemgå større eller mindre operationer, før  

 man  

 anerkender, at lidelsen er varig.
Samtidig anmoder jeg om oplysninger om,  

 hvilke hjemmelsmæssige overvejelser styrelsen har gjort sig i den anledning.
4. Sagens oplysning Den Sociale Ankestyrelse har  

 over for mig oplyst, at man ved afgørelsen bl.a. har tillagt det betydning,  

 at  

 revaliderings- og pensionsnævnet den 19. april 1991 havde bevilget støtte til  

 særlig indretning af familiens bil (Toyota 1977).
 (Fagforeningen B) har over  

 for mig under sagens behandling oplyst, at bilen "var slidt op og er  

 frameldt, idet den ikke kunne opfylde almindelige bestemmelser ved syn".
Jeg skal i den forbindelse  

 udbede mig oplysninger om, hvorvidt ankestyrelsen, inden den traf sin  

 afgørelse, havde undersøgt, hvorvidt revaliderings- og pensionsnævnets  

 afgørelse vedrørende hjælp til særlig indretning af familiens bil fortsat var  

 et aktuelt og relevant tilbud.
Jeg udbeder mig samtidig oplysninger om,  

 hvorvidt  

 der er yderligere akter i revaliderings- og pensionsnævnets sag vedrørende  

 støtte til særlig indretning af familiens bil, som ikke er tilsendt mig.
I  

 bekræftende fald bedes disse akter fremsendt til mig sammen med  

 myndighedernes  

 udtalelser.
 Det fremgår videre af sagen,  

 at (fagforeningen B) i en skrivelse af 2. september 1991 anmodede Den Sociale  

 Ankestyrelse om at indhente yderligere akter vedrørende en  

 røntgenundersøgelse  

 foretaget på Centralsygehuset i (X). Jeg skal i den forbindelse forespørge,  

 om  

 styrelsen indhentede disse akter, og i benægtende fald om begrundelsen  

 herfor.  

 Jeg skal i øvrigt henvise til Folketingets Ombudsmands beretning for 1989, s.  

 164.
5. Advokat (E's) klageskrivelser Advokat (E) har over for mig  

 oplyst, at han ved skrivelser af henholdsvis 10. maj 1991 og 11. september  

 1991 klagede over revaliderings- og pensionsnævnets afgørelse.
Efter  

 advokatens  

 oplysninger er hans skrivelser aldrig videresendt til Den Sociale  

 Ankestyrelse.
 Idet jeg bemærker, at advokat  

 (E's) skrivelser heller ikke indgår i de akter, ankestyrelsen nu har sendt  

 til  

 mig, skal jeg anmode om styrelsens stillingtagen hertil.
Ved ankestyrelsens første  

 fremsendelse af sagsakter modtog jeg ikke samtlige akter i sagen.
Efter  

 telefonisk  

 anmodning fra en af mine medarbejdere har ankestyrelsen foranlediget, at jeg  

 har fået yderligere akter tilsendt fra (Y) Statsamt og (K) Kommune.
Jeg skal  

 derfor i forbindelse med ankestyrelsens besvarelse af nærværende skrivelse  

 bede om en bekræftelse på, at samtlige akter nu er tilgået mig.
Det bemærkes,  

 at (fagforeningen B) i sin skrivelse af 23. april 1992 til mig omtaler et  

 brev  

 af 11. juli 1991 fra (K) Kommune til amtsankenævnet (nu det sociale  

 ankenævn),  

 som heller ikke er blandt de tilsendte akter." Revaliderings- og  

 pensionsnævnet svarede den 25. maj 1993 således:
 "...
 Statsamtet har efterfølgende  

 fra ankestyrelsen modtaget de relevante sagsakter, som ikke var medsendt med  

 ovennævnte brev, og statsamtet skal herefter fremkomme med en udtalelse med  

 det  

 forbehold, bl.a. om procedure for partshøring og begrundelse for afgørelser,  

 at  

 nævnssekretariatet på det tidspunkt, hvor afgørelsen blev truffet i  

 revaliderings- og pensionsnævnet henhørte under amtskommunen, hvorfor  

 statsamtet ikke har nogen indflydelse hverken på nævnsindstilling eller  

 udformning af afgørelse.
 Med hensyn til de af  

 ombudsmanden (...) under afsnittet om partshøring stillede spørgsmål, om der  

 under sagens behandling er partshørt over de erklæringer, som har ligget til  

 grund for nævnets afgørelse, skal man bemærke, at der ifølge oplysninger fra  

 medarbejdere i det daværende nævnssekretariat ikke er foretaget partshøring  

 forud for sagens forelæggelse for nævnet, idet der fra nævnssekretariatets  

 side  

 var tale om en indstilling til en positiv afgørelse.
 Hertil kan føjes, at nævnet  

 som traf en for (A) negativ afgørelse, har haft føje til at gå ud fra, at  

 ansøger må antages at have været bekendt med de oplysninger om sagens  

 faktiske  

 omstændigheder, som kunne danne grundlag for sagens afgørelse.
 Statsamtet kan ikke  

 efterfølgende med sikkerhed vurdere, om nævnet har haft ret i denne  

 antagelse,  

 men statsamtet vil, hvis en tilsvarende situation skulle opstå, være  

 opmærksom  

 på, om en ansøger har ret til at få lejlighed til at fremkomme med sine  

 bemærkninger, i det omfang nævnet måtte træffe en negativ afgørelse i forhold  

 til en positiv indstilling fra sekretariatet.
 Med hensyn til det af  

 ombudsmanden (...) i afsnittet om begrundelser anførte, skal statsamtet  

 bemærke, at man finder, at den af det daværende nævn anvendte begrundelse  

 næppe  

 fuldt ud opfylder forvaltningslovens krav til en fyldestgørende begrundelse.
 Statsamtet arbejder  

 imidlertid generelt med en udbygning af de anvendte begrundelser, og de af  

 ombudsmanden anførte betragtninger vil indgå i statsamtets videre arbejde med  

 dette spørgsmål.
 Med hensyn til de sagsakter,  

 som i flere omgange er indsendt til ankestyrelsen, skal det bemærkes, at det  

 ikke efterfølgende er muligt at dokumentere, hvorvidt nævnssekretariatet til  

 ankestyrelsen har fremsendt brev af henholdsvis 10. maj og 11. september 1991  

 fra advokat (E).
..." Ankestyrelsen svarede den 9.  

 juni 1993 således:
 "...
 I den anledning kan  

 Ankestyrelsen oplyse følgende til de ovenfor nævnte punkter:
 Ad 1. Partshøring.
 Som anført af Ombudsmanden  

 har der for Ankestyrelsen foreligget sagsakter, som ikke har dannet grundlag  

 for Revaliderings- og Pensionsnævnets afgørelse af 19. april 1991. Det drejer  

 sig om en status bedømmelse af 20. juni 1991 fra læge (C) oplysninger fra  

 Gigthospitalet i (...) vedrørende en indlæggelse i perioden 28. februar 1991  

 -  

 15. marts 1991, oplysninger af 21. august 1991 om resultatet af en  

 arbejdsprøvning på Reva-(X) i perioden 23. juli 1991 - 7. august 1991, samt  

 resultatet af en røntgenundersøgelse den 9. august 1991.
 På Ombudsmandens forespørgsel  

 kan det oplyses, at disse akter ikke af Ankestyrelsen har været sendt til  

 partshøring.
 For så vidt angår statusbedømmelsen  

 og oplysningerne fra Gigthospitalet kan det oplyses, at disse er modtaget i  

 Ankestyrelsen i forbindelse med sagens oversendelse fra Revaliderings- og  

 pensionsnævnet den 26. juni 1991.
 For så vidt angår  

 røntgenundersøgelsen er denne rekvireret på foranledning af (fagforeningen B)  

 jf. foreningens brev til Ankestyrelsen af 2. september 1991. Resultatet fra  

 arbejdsprøvningen er fremsendt af (K) kommune, hvorfra vi også modtog  

 resultatet af røntgenundersøgelse.
Ankestyrelsen fandt ved  

 behandlingen af sagen ikke, at oplysningerne i de nævnte akter gjorde en  

 partshøring påkrævet.
I øvrigt bemærkes, at advokat (E) fra nævnet har  

 modtaget  

 sagsakterne til gennemsyn i anledning af sin anmodning om aktindsigt, jf.  

 hans  

 brev til nævnet af 11. september 1991, hvorfor de akter, som nævnet sendte  

 til  

 Ankestyrelsen den 26. juni 1991 må antages at have været bekendt for  

 ansøger/hans advokat.
Det kan i den forbindelse oplyses, at det nævnte brev  

 af  

 11. september 1991 forelå for Ankestyrelsen ved sagens behandling jf. herom  

 under punkt 5.
Som Ombudsmanden er  

 orienteret om i Ankestyrelsens redegørelse i forbindelse med Ombudsmandens  

 egen  

 drift undersøgelse, har Ankestyrelsen nu ændret sine sagsbehandlingsrutiner  

 bl.a. vedrørende partshøring.
Det kan derfor ikke afvises, at Ankestyrelsen,  

 hvis sagen var under aktuel behandling, ville have foretaget partshøring over  

 de berørte akter.
 Ad 2. Begrundelse.
 Ankestyrelsen kan henholde  

 sig til afgørelsen af 18. oktober 1991 sammenholdt med den supplerende  

 begrundelse, der er givet i styrelsens udtalelse af 30. marts 1992.
 Ad 3. Varighedskriteriet.
 Efter § 58, stk. 3, jf. stk.  

 1, i lov om social bistand kan der til personer med invaliditet eller varig  

 sygdoms- eller aldersbetinget svagelighed ydes støtte til erhvervelse af  

 motorkøretøj.
At en lidelse er varig  

 betyder, at der ikke er udsigt til, at den bedres væsentligt, hverken af sig  

 selv eller ved behandling.
Varighedskriteriet skal ses i sammenhæng med, at  

 støtte til bil ydes for en periode af 6 år.
For så vidt angår den  

 konkrete sag kan Ankestyrelsen oplyse, at vi har orienteret den læge, der var  

 rådgivende konsulent ved Ankestyrelsens behandling af sagen, om de indgivne  

 klager.
Vi har herunder forelagt spørgsmålet om rimeligheden af at henvise  

 til,  

 at ansøgers fodled vil kunne stivgøres ved en operation.
Lægen har herefter oplyst, at  

 stivgøringsoperationer af den art, der er aktuel i sagen, ikke kan betegnes  

 som  

 risikable.
Død ved anæstesi er idag hos raske personer extremt sjælden.  

 Risiko  

 for infektion er skønsmæssigt 1-2%, blodprop i benet er i samme  

 størrelsesorden, men disse komplikationer kan behandles.
Der er derimod  

 risiko  

 for reoperation på grund af manglende primær heling på skønsmæssigt 20%.  

 Lægen  

 skønner, at (A) formentlig vil ende med en stivgøringsoperation af fod og  

 måske  

 også fodrod, hvorved han formentlig vil blive smertefri.
Det tilføjes, at  

 Ankestyrelsen i sin virksomhed ikke beskæftiger sig med sygebehandling og  

 derfor heller ikke tilskynder ansøgere at gennemgå operationer.
Derimod kan  

 det  

 i forbindelse med drøftelsen af, om en ansøgers helbredssvækkelse er varig,  

 være af betydning, hvorledes lægekonsulenten vurderer risikoen ved en  

 relevant  

 behandling f.eks. i form af en operation.
Ansøgere har ikke pligt til at  

 underkaste sig undersøgelse eller behandling, der kan medføre fare for liv  

 eller førlighed.
 Ad 4. Sagens oplysning.
Ankestyrelsen har i en  

 telefonsamtale med (K) kommune den 15. oktober 1991 fået oplyst, at familiens  

 bil endnu kørte, og at der ikke er automatisk transmission eller driftsbremse  

 med forstærkning, hvorfor hustruen kører.
Telefonnotat herom vedlægges, idet  

 vi  

 skal beklage, at notatet ikke tidligere er fremsendt.
 Ud over dette telefonnotat er  

 Ankestyrelsen ikke i besiddelse af akter vedrørende sagen om støtte til  

 særlig  

 indretning af familiens bil.
 For så vidt angår anmodningen  

 i brev af 2. september 1991 fra (fagforeningen B) om indhentelse af akter  

 vedrørende en røntgenundersøgelse kan det oplyses, at vi som følge af  

 henvendelsen indhentede røntgenbeskrivelse fra (X) sygehus den 6. september  

 1991, jf. ovenfor punkt 1.
 Ad 5. Advokat (E's) klageskrivelser.
 (Y) Statsamt, Revaliderings-  

 og pensionsnævnet har i en herfra indhentet udtalelse af 25. maj 1993 om  

 advokat (E's) skrivelser oplyst, at det ikke er muligt efterfølgende at  

 dokumentere,  

 hvorvidt nævnssekretariatet har fremsendt brev af henholdsvis 10. maj og 11.  

 september 1991.
 Ankestyrelsen kan oplyse, at  

 vi ikke har modtaget advokatens skrivelse af 10. maj 1991, hvorimod vi har  

 modtaget kopi af skrivelsen af 11. september 1991.
 Advokatens brev af 10. maj  

 1991 burde have været medsendt til Ankestyrelsen, men er formentlig blevet  

 opfattet som kun vedrørende aktindsigt efter nævnets afgørelse, idet sagen er  

 anket til Ankestyrelsen ved et brev af 3. maj 1991, som er underskrevet af  

 ansøgeren selv.
For så vidt angår brevet af  

 11. juli 1991 fra (K) Kommune til amtsankenævnet, der er omtalt i skrivelse  

 af  

 23. april 1992 fra (fagforeningen B), kan det oplyses, at dette brev ikke har  

 været blandt de akter, Ankestyrelsen modtog i forbindelse med behandlingen af  

 den aktuelle sag. (K) Kommune har den 4. juni 1993 telefonisk oplyst over for  

 Ankestyrelsen, at skrivelsen af 11. juli 1991 vedrører en ansøgning om en  

 hvilestol efter reglerne for bevilling af hjælpemidler.
Denne skrivelse  

 vedrører  

 således ikke den aktuelle sag.
 Ankestyrelsen beklager det  

 beskrevne forløb med hensyn til fremsendelse af sagsakter til Ombudsmanden.
..." Den 15. december 1993 skrev  

 jeg på ny til Ankestyrelsen.
 Jeg redegjorde for sagens  

 fakta vedrørende "varighedskriteriet" og skrev videre:
 "Jeg må herefter forstå  

 sagen, som den forelå oplyst før Den Sociale Ankestyrelses afgørelse således  

 at (A's) funktionsnedsættelse blev tilskrevet bruddene i venstre fod  

  

 og  

  

 højre lårben. (C) angiver endvidere i  

 den ovenfor citerede helbredsundersøgelse af 9. april 1990 at den  

 helbredsmæssige,  

 eller vel snarere, den samlede prognose for (A) var dårlig, da venstre fodled  

 skulle gøres stift.
 Den Sociale Ankestyrelses  

 efterfølgende begrundelser over for mig forklarer at (A's)  

  

 venstre fod  

  

 kunne stivgøres, og at (A's)  

 tilstand/lidelse derfor ikke kunne siges at være stationær - og dermed  

 opfylde  

 lovgivningens krav om en varig funktionsnedsættelse.
 Efter min umiddelbare  

 opfattelse er spørgsmålet om hvorvidt en tilstand/lidelse er varig ikke  

 nødvendigvis sammenfaldende med spørgsmålet om hvorvidt en ansøger har en  

 varig  

 funktionsnedsættelse - omend de to spørgsmål i mange situationer vel ofte er  

 så forbundne at de vurderes og afgøres under ét.
(A's) sag er efter min mening  

 et eksempel på, at de to vurderinger ikke altid er sammenfaldende.  

 Ankestyrelsen har efter det oplyste tilsyneladende ikke taget stilling til om  

 (A's) funktionsduelighed på det foreliggende grundlag - uafhængigt af en  

 operation - samlet set var tilstrækkeligt nedsat til at yde støtte, eller om,  

 og i givet fald, i hvilken grad (A's) funktionsduelighed ville forbedres  

 efter  

 en operation.
Ankestyrelsen har efterfølgende blot henvist til at venstre  

 fodled kunne stivgøres ved en operation.
 Det er min foreløbige  

 opfattelse at den blotte henvisning til operationsmuligheden og  

 konstateringen af at (A's) tilstand ikke var stationær ikke på en adækvat og  

 udtømmende måde tager stilling til spørgsmålet om (A's) eventuelle varige  

 funktionsnedsættelse.
Jeg har forstået på  

 Ankestyrelsens udtalelse til mig af 9. juni 1993 at Ankestyrelsen har  

 forelagt  

 lægekonsulenten spørgsmålet om rimeligheden af i (A's) sag at henvise til  

 muligheden for at stivgøre fodleddet ved operation.
Ankestyrelsen tilskynder  

 ikke ansøgere til at gennemgå operation.
Men, tilføjer Ankestyrelsen:  

 "Derimod kan det i forbindelse med drøftelsen af, om en ansøgers  

 helbredssvækkelse er varig, være af betydning, hvorledes lægekonsulenten  

 vurderer risikoen ved en relevant behandling f.eks. i form af en  

 operation".
Jeg må forstå Ankestyrelsen  

 således, at operation var/er en relevant behandling i (A's) sag.
For  

 ansøgeren  

 (A) er der måske ikke så langt til at måtte opleve afgørelsen, som om der  

 stilles krav om behandling.
Uafhængigt af ansøgerens eventuelle  

 oplevelse må jeg på baggrund af dommen i UfR 1991,755ff spørge, om  

 Ankestyrelsen vil fastholde, at et operativt indgreb - bl.a. med de risici,  

 der  

 nævnes i svaret til mig af 9. juni 1993 - var/er en relevant behandling i  

 (A's)  

 sag?" Hertil svarede Ankestyrelsen  

 følgende den 2. februar 1994:
 "...
 Ankestyrelsen har ingen  

 bemærkninger til selve gengivelsen.
 Af Ombudsmandens bemærkninger  

 vedrørende forståelsen af sagen har Ankestyrelsen især hæftet sig ved  

 følgende:
 ·  

  

 	  

 At (A's) sag efter Ombudsmandens mening er  

 et eksempel på, at vurderingen af, om en tilstand er varig, ikke nødvendigvis  

 er sammenfaldende med spørgsmålet om, hvorvidt den pågældende har en varig  

 funktionsnedsættelse.
 ·  

  

 	  

 At det er Ombudsmandens opfattelse, at den  

 blotte henvisning til operationsmuligheden og konstateringen af, at (A's)  

 tilstand ikke var stationær, ikke på en adækvat og udtømmende måde tager  

 stilling til spørgsmålet om pågældendes eventuelle varige  

 funktionsnedsættelse.
 ·  

  

 	  

 At Ombudsmanden forstår Ankestyrelsen  

 således, at operation var/er en relevant behandling i ovennævntes sag, og at  

 det for ansøgeren måske ikke er så langt til at måtte opleve afgørelsen som  

 om,  

 der stilles krav om behandling.
 Herefter spørger Ombudsmanden  

 på baggrund af dommen i UFR 1991, 755ff om Ankestyrelsen vil fastholde, at et  

 operativt indgreb - bl.a. med de risici, der nævnes i svaret herfra af 9.  

 juni  

 1993 - var/er en relevant behandling i (A's) sag.
 Ombudsmandens redegørelse  

 giver Ankestyrelsen anledning til følgende bemærkninger:
 Ankestyrelsen forstår  

 Ombudsmandens bemærkninger således, at Ombudsmanden forudsætter, at de  

 helbredsmæssige betingelser for at yde støtte til køb af bil, som er  

 opstillet  

 i bistandslovens § 58, stk. 1, sammenholdt med § 1 i Socialministeriets  

 bekendtgørelse om støtte til køb af bil, vurderes adskilt fra de øvrige  

 betingelser, når der træffes afgørelse om, hvorvidt en ansøger er berettiget  

 til støtte.
 De øvrige betingelser er  

 ifølge bekendtgørelsens § 2, stk. 1, at ansøgeren har et nærmere beskrevet  

 kørselsbehov og ifølge § 2, stk. 2, at det samlede kørselsbehov ikke ud fra  

 en  

 vurdering af alder, almentilstand og forholdene i øvrigt mere hensigtsmæssigt  

 tilgodeses ved andre ordninger.
 Ankestyrelsen forudsætter  

 imidlertid, at de tre nævnte kriterier indgår i en samlet vurdering af, om en  

 ansøger er berettiget til støtte.
 Vi henviser herved til svaret  

 til Ombudsmanden af 30. marts 1992, hvori der bl.a. står: "Ankestyrelsen  

 tillagde det endvidere betydning, at revaliderings- og pensionsnævnet havde  

 bevilget støtte til særlig indretning af familiens bil, og at familien i  

 øvrigt  

 modtog kørselsgodtgørelse i forbindelse med nødvendige hospitalsbesøg m.v.
Ud fra en samlet vurdering af  

 oplysningerne i sagen fandt Ankestyrelsen således ikke grundlag for at  

 tilsidesætte revaliderings- og pensionsnævnets afgørelse, hvorefter (A) ikke  

 fandtes at opfylde betingelserne for bevilling til støtte til køb af  

 bil." Det kan bekræftes, at  

 Ankestyrelsens lægekonsulent efterfølgende har tilkendegivet, at en operation  

 var og er en relevant behandling i (A's) tilfælde.
Som anført i svaret til  

 Ombudsmanden af 9. juni 1993 tilskynder Ankestyrelsen imidlertid ikke  

 ansøgere  

 til at gennemgå operationer.
Det vil sige, at Ankestyrelsens afgørelse ikke  

 bygger på antagelser om, hvorvidt ansøgeren ønsker at gennemgå en operation  

 eller ej, idet helbredsforholdene vurderes ud fra de i sagen foreliggende  

 oplysninger.
Efter beskrivelsen af  

 ansøgerens helbredstilstand m.v. var han på afgørelsestidspunktet ikke efter  

 Ankestyrelsens praksis berettiget til støtte til køb af bil." I en skrivelse til  

 fagforeningen B anførte jeg herefter følgende:
 "Indledningsvis tager  

 jeg revaliderings- og pensionsnævnets og Ankestyrelsens oplysninger og  

 beklagelser i forbindelse med de af mig rejste spørgsmål om sagens oplysning  

 og advokat (E's) breve til efterretning.
 Nedenfor har jeg udskilt  

 spørgsmålene om partshøring og afgørelsernes begrundelser under punkterne a)  

 og b) - og de retlige spørgsmål i forbindelse med afgørelsens indhold under  

 punkt c).
 a) Partshøring:
 Forvaltningslovens § 19 er  

 formuleret således:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af oplysninger  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes.
Stk. 3.  

  

 Vedkommende minister kan efter forhandling med justitsministeren  

 fastsætte regler om, at nærmere angivne sagsområder, hvor bestemmelserne i  

 stk.  

 2, nr. 1 eller 5, i almindelighed vil finde anvendelse, ikke skal være  

 omfattet  

 af bestemmelsen i stk. 1." Revaliderings- og pensionsnævnet  

 oplyser i udtalelse til mig af 25. maj 1993 at man under sagens behandling  

 gik  

 ud fra, at (A) var bekendt med de oplysninger om sagens faktiske  

 omstændigheder  

 som kunne danne grundlag for afgørelsen.
Derfor undlod nævnet bl.a. at  

 partshøre  

 ham om erklæringen fra egen læge af 9. april 1990 og erklæringen fra  

 speciallæge (D) af 6. juni 1990.
 Der er ikke oplysninger i  

 sagens akter som kan bekræfte at (K) Kommune foretog en partshøring, og jeg  

 kan  

 derfor ikke forstå nævnets udtalelse til mig som en oplysning om at (A) var  

 bekendt med oplysningerne igennem en partshøring foretaget af (K) Kommune.
 Den omstændighed at (A)  

 eventuelt på anden måde var bekendt med de faktiske oplysninger i de to  

 ovenfor  

 nævnte erklæringer kan ikke begrunde en undladelse af partshøring.
Pligten til partshøring efter  

 forvaltningslovens § 19 består selv om parten kender de faktiske oplysninger  

 -  

 det afgørende er om parten har kendskab til at oplysningerne indgår i  

 myndighedens beslutningsgrundlag i den foreliggende sag.
Jeg kan i denne  

 sammenhæng bl.a. henvise til Justitsministeriets vejledning om  

 forvaltningsloven  

 pkt. 107, og Forvaltningsloven med kommentarer ved John Vogter (Jurist- og  

 Økonomforbundets forlag 1992, s. 236ff).
Nævnet begrunder endvidere  

 undladelse af partshøringen med det forhold at sekretariatet havde afgivet  

 indstilling til nævnet om at træffe en positiv afgørelse.
Jeg går ud fra at  

 nævnet i denne forbindelse henviser til bestemmelsen i § 19, stk. 1,  

 hvorefter  

 partshøring kun skal foretages, hvis "... oplysningerne er til ugunst  

 for  

 den pågældende part ...".
 Pligten til partshøring  

 gælder som udgangspunkt også i sager, hvor sekretariatet afgiver indstilling  

 til nævnet om at træffe en for parten fuldt ud positiv afgørelse, men nævnet  

 træffer en afgørelse der er mindre begunstigende, og herved vurderer og  

 afvejer  

 sagens oplysninger anderledes.
Endelig har revaliderings- og  

 pensionsnævnet oplyst at statsamtet først overtog sekretariatsbetjeningen fra  

 amtskommunen efter (A's) sag var afgjort.
Statsamtet har således ikke haft  

 indflydelse på nævnsindstillingen, udformningen af afgørelsen eller  

 sagsbehandlingen i øvrigt.
 Jeg har forståelse for de  

 praktiske problemer en flytning af sekretariatsfunktionen og ændringen i den  

 sociale styrelseslov i det hele taget kan have medført - også for denne sag.  

 Men ansvaret for at sekretariatet undlod at partshøre (A) ligger hos den  

 kompetente myndighed, d.v.s. revaliderings- og pensionsnævnet.
 Jeg mener således ikke  

 revaliderings- og pensionsnævnets forklaringer over for mig kan begrunde at  

 erklæringerne  

 af 9. april 1990 og 6. juni 1990 ikke blev sendt til partshøring. -  

 Revaliderings-  

 og pensionsnævnets udtalelse til mig om en skærpet opmærksomhed på  

 rækkevidden af bestemmelsen i forvaltningslovens § 19 tager jeg til  

 efterretning.
Læge (C's) statusbedømmelse  

 af 20. juni 1991 indgik sammen med bl.a. oplysninger fra Gigthospitalet i  

 (...), Reva-(X) og røntgenundersøgelse af 9. august 1991 i grundlaget for Den  

 Sociale Ankestyrelses afgørelse.
Disse oplysninger blev ikke sendt til  

 partshøring.
Som begrundelse herfor henviser Ankestyrelsen i udtalelse til  

 mig  

 af 9. juni 1993 til at Ankestyrelsen ved behandlingen af sagen ikke mente at  

 oplysningerne i de nævnte akter gjorde en partshøring påkrævet.
I øvrigt  

 havde advokat (E) i anledning af sin anmodning om aktindsigt modtaget  

 sagsakterne  

 til gennemsyn fra nævnet, jf. hans kommentarer til nævnet af 11. september  

 1991. Brevet af 11. september 1991 forelå ved Ankestyrelsens behandling af  

 sagen.
De akter som nævnet sendte til Ankestyrelsen den 26. juni 1991,  

 heriblandt (C's) statusbedømmelse, måtte således antages at have været (A) og  

 hans advokat bekendt.
Ankestyrelsen har ikke oplyst  

 nærmere om de omstændigheder, som man mener kunne begrunde, at partshøringen  

 ikke var påkrævet.
Jeg går ud fra, at Ankestyrelsen, i hvert fald over for  

 mig,  

 ville have henvist til de konkrete undtagelsesbestemmelser i § 19, stk. 2,  

 hvis Ankestyrelsen havde anvendt en eller flere af disse bestemmelser.
Ankestyrelsen fremhævede over  

 for (A) den 18. oktober 1991, at afgørelsen i sagen var truffet "På  

 baggrund af oplysningerne om Deres ((A's); min bemærkning) helbredsmæssige  

 og øvrige forhold.....". (C's) statusbedømmelse var en del af disse  

 helbredsmæssige oplysninger, og må altså have været vurderet og afvejet i  

 Ankestyrelsen før afgørelsen blev truffet.
Oplysningerne i (C's)  

 statusbedømmelse  

 kan på denne baggrund ikke på afgørelsestidspunktet have været uvæsentlige.
 Jeg henviser endvidere til  

 Justitsministeriets vejledning om forvaltningsloven, pkt. 108, der har  

 følgende ordlyd:
 "...
Undertiden vil det som følge  

 af afgørelsens karakter ikke være muligt at afgøre, om en oplysning vil kunne  

 være til ugunst for parten.
I sådanne tilfælde vil der altid være pligt til  

 at  

 foretage partshøring." På grundlag af sagens akter  

 og oplysninger kan jeg derfor ikke dele Ankestyrelsens vurdering af  

 oplysningerne i (C's) statusbedømmelse - at de ikke gjorde en partshøring  

 påkrævet.
 Advokat (E) har ikke i sit  

 brev af 11. september 1991 kommenteret læge (C's) statusbedømmelse af 20.  

 juni  

 1991. Advokaten kommenterede derimod lægens generelle helbredsundersøgelse af  

 9. april 1990. Alene på grundlag af advokat (E's) brev var der ikke grundlag  

 for Ankestyrelsen til at tro, at advokaten eller (A) havde kendskab til  

 statusbedømmelsen af 20. juni 1991.
Det fremgår endvidere af  

 sagen, at (K) Kommune den 7. maj 1991 meddelte revaliderings- og  

 pensionsnævnet, at kommunen ventede en statusbedømmelse fra læge (C) (af 20.  

 juni 1991), som ville blive eftersendt de vedlagte sagsakter.
Revaliderings-  

 og pensionsnævnets sekretariat tog den 16. maj 1991 følgende notat til sagen:
"Ans. har anket nævnets  

 afg. og via advokat anmodet om aktindsigt.
Intet at indvende mod  

 aktindsigt." Den 26. juni 1991 sendte revaliderings- og pensionsnævnet  

 sagens akter, herunder (C's) statusbedømmelse, til Ankestyrelsen.
 Efter sagens akter at dømme  

 havde Ankestyrelsen således ikke grundlag for at tro, at (A) eller advokat  

 (E) havde haft lejlighed til forud at læse og kommentere (C's)  

 statusbedømmelse.
Efter min opfattelse har  

 oplysningerne i (C's) statusbedømmelse en sådan karakter at Ankestyrelsen  

 burde have sikret sig at (A) eller hans partsrepræsentant havde haft eller  

 fik mulighed for at kommentere dem.
Jeg mener ikke at Ankestyrelsens  

 forklaringer over for mig kan begrunde at partshøringen ikke fandt sted.
Jeg anser det derfor for en  

 fejl at Ankestyrelsen ikke sikrede sig at den nødvendige partshøring fandt  

 sted.
Dette har jeg meddelt Ankestyrelsen.
 b) Begrundelse:
 Forvaltningsloven indeholder  

 i §§ 22 og 24 følgende bestemmelser:
"  

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold." "  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelsen af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15." Justitsministeriets  

 vejledning til forvaltningsloven indeholder i punkt 132 følgende  

 bemærkninger:
 "Begrundelsens indhold.
En begrundelse skal fremtræde  

 som en forklaring på, hvorfor afgørelsen har fået det pågældende indhold.
Det  

 er ikke muligt at foretage en præcis beskrivelse af, hvor udførligt en  

 myndighed bør udforme begrundelsen.
Besvarelsen heraf må bl.a. bero på, hvor  

 aktivt den pågældende part har medvirket i den forudgående sagsbehandling og  

 på  

 sagens karakter i øvrigt.
..." I svar til mig af 25. maj  

 1993 har revaliderings- og pensionsnævnet tilkendegivet, at begrundelsen i  

 nævnets afgørelse af 19. april 1991 næppe fuldt ud opfylder  

 forvaltningslovens  

 krav om en fyldestgørende begrundelse.
Nævnet oplyser samtidig at  

 sekretariatet (statsamtet) nu generelt arbejder på at udbygge begrundelserne,  

 og at de betragtninger jeg gav udtryk for i min supplerende høring af 18.  

 februar 1993 indgår i statsamtets videre overvejelser.
Jeg deler nævnets vurdering  

 af den oprindelige begrundelses utilstrækkelighed.
Efter en opremsning af  

 samtlige lægelige vurderinger og indstillinger i sagen der alle støtter (A's)  

 ansøgning om bil, fremstår revaliderings- og pensionsnævnets samlede  

 vurdering  

 ubegrundet.
Jeg har i øvrigt taget det oplyste om sekretariatets videre  

 arbejde til efterretning.
Den Sociale Ankestyrelse har  

 i svar til mig af 9. juni 1993 meddelt, at "Ankestyrelsen kan henholde  

 sig  

 til afgørelsen af 18. oktober 1991 sammenholdt med den supplerende  

 begrundelse,  

 der er givet i styrelsens udtalelse (til mig, min bemærkning) af 30. marts  

 1992." I min supplerende høring af  

 18. februar 1993 (jf. ovenfor) henviste jeg til bestemmelsen i  

 forvaltningslovens § 24, stk. 1, hvorefter begrundelser for afgørelser der  

 bygger på et administrativt skøn, skal oplyse om de hovedhensyn der var  

 bestemmende for skønsudøvelsen.
Begrundelsen som meddelt (A) i afgørelse af  

 18. oktober 1991 oplyste ikke om disse hovedhensyn.
Afgørelsen henviste blot  

 til at Ankestyrelsen havde lagt vægt på, at (A's) evne til at færdes uden  

 brug  

 af bil ikke varigt var så væsentligt forringet at han opfyldte lovgivningens  

 helbredsmæssige betingelser for støtte.
Først efterfølgende har Ankestyrelsen  

 over for mig uddybet begrundelsen og forklaret om de hovedhensyn der blev  

 lagt  

 til grund for afgørelsen.
Den oprindelige begrundelse i afgørelsen af 18.  

 oktober 1991 er derfor mangelfuld i henhold til forvaltningslovens  

 bestemmelser  

 - og delvis misvisende i forhold til Ankestyrelsens efterfølgende  

 forklaringer  

 hvoraf fremgår, at man også inddrog andre kriterier end den i afgørelsen  

 fremhævede  

 helbredsmæssige vurdering af (A's) funktionsevne.
At Ankestyrelsen senere  

 over for mig har suppleret og udbygget begrundelsen kan ikke afhjælpe at den  

 oprindelige begrundelse over for (A) var mangelfuld.
 Jeg har gjort Ankestyrelsen  

 opmærksom på min opfattelse.
 c) Afgørelsens indhold:
 Afgørelsen er truffet i  

 henhold til bistandslovens § 58. Bestemmelserne i § 58, stk. 1-4, er  

 formuleret således, jf. lovbekendtgørelse nr. 637 af 27. september 1989 med  

 senere ændringer:
"  

  

 § 58.  

  

 Til personer med invaliditet eller varig sygdoms- eller  

 aldersbetinget svagelighed kan der ydes støtte til hjælpemidler, herunder  

 merudgifter til særlige beklædningsgenstande, som 1) er nødvendige, for at pågældende kan udøve et erhverv, eller 2) i væsentlig grad kan afhjælpe pågældendes lidelse, eller 3) i væsentlig grad kan lette den daglige tilværelse i hjemmet.
Stk. 2.  

  

 Socialministeren fastsætter regler om 1) afgrænsningen af de hjælpemidler, hvortil der kan ydes  

 støtte, og adgangen til genanskaffelse, 2) hvornår støtte til et hjælpemiddel ydes som lån, 3) i hvilket omfang modtageren selv skal bære en del af  

 udgiften til et hjælpemiddel, 4) hvorvidt der skal gælde særlige betingelser for støtte til  

 visse hjælpemidler, 5) hvorvidt visse hjælpemidler kan udleveres fra en  

 institution.
Stk. 3.  

  

 Til personer, der er omfattet af stk. 1, kan der ydes  

 støtte til erhvervelse af motorkøretøj.
Støtten ydes som rentefri lån inden  

 for  

 en ramme på 92.000 kr.
Socialministeren fastsætter regler om tilbagebetaling  

 af  

 lån, herunder om, at pligten til at tilbagebetale en del af lånet kan  

 bortfalde.
Den del af lånet, der skal tilbagebetales, forhøjes med 20 pct. af  

 den del af indkomstgrundlaget, jf. stk. 4, der overstiger 108.000 kr.
..." §§ 1 og 2 i  

 Socialministeriets bekendtgørelse nr. 886 af 11. december 1986 om støtte til  

 køb af bil er formuleret således:
 "  

  

 § 1.  

  

 Støtte til køb af bil kan ydes til personer med en varig  

 nedsættelse af funktionsevnen, der i væsentlig grad forringer evnen til at  

 færdes eller i væsentlig grad vanskeliggør muligheden for at opnå eller  

 fastholde et arbejde eller gennemføre en uddannelse uden brug af bil.
§ 2.  

  

 For at støtte kan ydes, skal ansøgeren have et kørselsbehov 1) i forbindelse med erhverv, hvor ansøgeren skaffer sig et  

 væsentligt bidrag til forsørgelsen, eller 2) i forbindelse med uddannelse, der sigter mod fremtidige  

 arbejds- og indtægtsmuligheder, eller 3) hvis opfyldelse i væsentlig grad afhjælper følgerne af  

 lidelsen og letter den daglige tilværelse.
Stk. 2.  

  

 Der kan ikke ydes støtte, hvis ansøgerens samlede kørselsbehov  

 udfra en vurdering af alder, almentilstand og forholdene i øvrigt mere  

 hensigtsmæssigt tilgodeses ved andre ordninger." Om afgørelsen af, hvorvidt en  

 ansøger opfylder lovens betingelser for at få støtte til køb af bil, der skal  

 anvendes til fritidsformål, har Ankestyrelsen i svar til mig af 30. marts  

 1992  

 oplyst følgende:
"... skal der foretages  

 en bred vurdering af, hvorledes ansøgeren faktisk klarer dagligdagen.
Det  

 væsentlige i denne vurdering er dog den lægelige vurdering, herunder  

 vurderingen af, om der foreligger en varig funktionsnedsættelse.
Der stilles  

 efter praksis større krav til de helbredsmæssige forholds betydning for  

 ansøgeren ved kørsel til fritidsformål end ved kørsel til arbejde eller  

 uddannelse." Om (A's) sag oplyste  

 Ankestyrelsen herefter:
"Som det fremgår af  

 sagen var (A) i 1988 udsat for en trafikulykke, hvorved han brækkede begge  

 ben.  

 De seneste oplysninger om hans helbredsmæssige tilstand, der har foreligget  

 for  

 Ankestyrelsen i forbindelse med afgørelsen, er statusbedømmelse af 20. juni  

 1991 fra læge (C) og røntgenbeskrivelse af 9. august 1991 fra  

 Centralsygehuset  

 i (X). På grundlag heraf og af de øvrige lægelige oplysninger i sagen fandt  

 Ankestyrelsens lægelige rådgiver, at tilstanden ikke var stationær, idet  

 fodleddet kunne stivgøres ved operation.
På denne baggrund fandtes  

 varighedskriteriet ikke opfyldt.
 Ankestyrelsen tillagde det  

 endvidere betydning, at revaliderings-og pensionsnævnet havde bevilget støtte  

 til særlig indretning af familiens bil, og at familien i øvrigt modtog  

 kørselsgodtgørelse i forbindelse med nødvendige hospitalsbesøg m.v.
 Ud fra en samlet vurdering af  

 oplysningerne i sagen fandt Ankestyrelsen således ikke grundlag for at  

 tilsidesætte revaliderings- og pensionsnævnets afgørelse, hvorefter A ikke  

 fandtes at opfylde betingelserne for bevilling af støtte til køb af bil.
..." Afgørelsen byggede således  

 efter det oplyste på et skøn hvori flere faktorer eller kriterier -  

 heriblandt  

 en lægelig vurdering af (A's) funktionsnedsættelse - blev afvejet i  

 forhold til hinanden.
 Efter de regler, der gælder  

 for min virksomhed, kan jeg kun tage stilling til sådanne skønsmæssigt  

 prægede  

 afgørelser, når der er særlige omstændigheder i sagen - som f.eks. at  

 myndigheden  

 ulovligt har begrænset eller afskåret den skønsmæssige afvejning, har undladt  

 at inddrage alle relevante kriterier, eller ikke har oplyst sagen  

 tilstrækkeligt.
I forbindelse med klager over  

 skønsmæssigt prægede afgørelser der helt eller delvist bygger på særlige  

 faglige vurderinger, består en væsentlig del af ombudsmandens  

 kontrolvirksomhed  

 oftest i at vurdere, om myndighedernes forklaringer fremstår som  

 sammenhængende og forståelige.
En kontrol af de faglige vurderingers  

 rigtighed ville derimod kræve særlige fagkundskaber som ombudsmanden ikke  

 har.
 For at ombudsmanden kan  

 udføre sin efterfølgende kontrol er det vigtigt, at myndighederne indgår i en  

 dialog, og forsøger at forklare de særlige faglige aspekter i sagen som måtte  

 ligge til grund for den konkrete afgørelse.
I udtalelsen af 30. marts  

 1992 pegede Ankestyrelsen efterfølgende på et væsentligt element i (A's) sag:  

 varighedskriteriet.
Dette element har jeg søgt afklaret i to efterfølgende  

 supplerende høringer af 18. februar 1993 og 15. december 1993. Den  

 supplerende  

 høring af 15. december 1993 indeholdt mine foreløbige overvejelser om dette  

 kriterium.
Jeg forudsætter som antaget  

 af Ankestyrelsen, at de helbredsmæssige betingelser vurderes adskilt fra de  

 øvrige betingelser - jeg går derimod ikke ud fra at kun de helbredsmæssige  

 vurderinger lægges til grund for afgørelsen.
Ligesom Ankestyrelsen går jeg ud  

 fra der foretages en samlet vurdering af, om ansøger opfylder betingelserne  

 for at få støtte.
 Ankestyrelsen har ikke i  

 øvrigt forholdt sig til min forståelse af styrelsens anvendelse af  

 "varighedskriteriet".
I mangel af sikker viden om  

 hvordan Ankestyrelsen vurderer forholdet mellem begreberne "en varig  

 lidelse" og "en varig funktionsnedsættelse" må jeg fastholde  

 min opfattelse af, at den blotte henvisning til operationsmuligheden og  

 konstateringen af at (A's) tilstand med hensyn til venstre fod ikke var  

 stationær, ikke på en udtømmende og forståelig måde tager stilling til  

 spørgsmålet  

 om (A's) eventuelle varige funktionsnedsættelse.
Jeg finder derfor grundlag  

 for at kritisere Ankestyrelsens argumentation - dels som den er kommet til  

 udtryk over for (A) jf. ovenfor i afsnit b) om begrundelser, dels som den  

 efterfølgende er kommet til udtryk over for mig.
Jeg har gjort Ankestyrelsen  

 bekendt med min opfattelse.
 Under henvisning til den  

 uklarhed der fortsat er i Ankestyrelsens argumentation i (A's) sag - og under  

 henvisning til omfanget og karakteren af de lægelige vurderinger der støttede  

 (A's) ansøgning - har jeg henstillet, at Ankestyrelsen tager sagen op til ny  

 overvejelse.
..." I tilslutning hertil meddelte  

 Den Sociale Ankestyrelse mig at den havde besluttet at genoptage A's sag.
