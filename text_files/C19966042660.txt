 1. Denne vejledning fastlægger retningslinier for:
a.
Forsikringsselskabers lån og sikkerhedsstillelse, som ikke er omfattet  

 af lov om aktieselskaber (ASL) § 115, jf.
LFV § 142, stk. 1. (afsnit 2).
b.
Forsikringsselskabers direkte eller indirekte lån m.v. til et  

 moderselskab, jf.
LFV § 143 (afsnit 3).
c.
Forsikringsselskabers direkte eller indirekte lån m.v. til  

 koncernforbundne virksomheder, jf.
LFV § 144 (afsnit 4).
d.
Ansøgning, engagementsramme, engagementer, kontrolforanstaltninger m.v.  

 (afsnit 5).
2. Forsikringsselskabers lån og sikkerhedsstillelse,  

 som ikke er  omfattet af ASL § 115, jf.
LFV § 142, stk. 1.
 2.1. ASL § 115 .
I henhold til ASL § 115 og LFV § 72 må et forsikringsselskab ikke yde lån  

 til eller stille sikkerhed for aktionærer, garanter, anpartshavere,  

 bestyrelsesmedlemmer eller direktører i selskabet eller i et moderselskab til  

 dette.
Et forsikringsselskab må heller ikke yde lån til eller stille  

 sikkerhed for den, der er knyttet til en af ovennævnte personer, ved ægteskab  

 eller ved slægtskab i ret op- eller nedstigende linie, eller som på anden  

 måde står den pågældende særligt nær.
Et forsikringsselskab må heller ikke yde lån til finansiering af  

 erhvervelse af aktier eller garantiandele i selskabet eller aktier, anparter  

 eller garantiandele i dets moderselskab.
Et selskab må heller ikke stille  

 midler til rådighed eller sikkerhed i forbindelse med sådan erhvervelse.
 2.2. LFV § 142, stk. 1, 1 pkt.
 Undtagelser fra ASL § 115:
a.
Lån til et moderselskab og sikkerhedsstillelse for et moderselskabs  

 forpligtelser, jf.
ASL § 115a, stk. 1. Denne undtagelsesbestemmelse er dog  

 begrænset af LFV § 143, jf. afsnit 3.
b.
Dispositioner foretaget med henblik på erhvervelse af aktier af eller  

 til medarbejderne i selskabet eller i et datterselskab, jf.
ASL § 115a, stk.  

 2.
c.
Et af et livsforsikringsselskab inden for genkøbsværdien ydet lån mod  

 pant i forsikringspolicen, jf.
LFV § 142, stk. 2.
d.
Dispositioner, som er sædvanlige og erhvervsmæssigt begrundede, jf.
LFV  

 § 142, stk. 1, 1. pkt.
Hvorvidt et lån eller en sikkerhedsstillelse kan anses for at være  

 omfattet af denne undtagelse, må afgøres efter en konkret vurdering.  

 Vurderingen må tage udgangspunkt i, hvad der er erhvervsmæssigt begrundet og  

 sædvanligt både for selskabet og inden for branchen i almindelighed.
Dette  

 indebærer bl.a., at en disposition skal være indgået på sædvanlige  

 markedsvilkår for at være omfattet af undtagelsen.
Ved den konkrete vurdering skal indgå alle vilkår for dispositionen f.eks.  

 lånevilkår, herunder pris, kredit- og betalingsbetingelser.
Ved f.eks.  

 tilgodehavender fra salg af værdipapirer til en aktionær skal betalingen ske  

 på sædvanlige betalingsbetingelser.
Et kreditforhold, der ikke er et lån, men  

 har samme økonomiske virkning som et rent lån vil efter omstændighederne,  

 f.eks. på grund af kredittidens længde, kunne være en omgåelse af  

 låneforbuddet og derfor i strid med ASL § 115.
 Som eksempler på dispositioner, der kan anses for at være sædvanlige og  

 erhvervsmæssigt begrundede, kan nævnes:
a.
Kunde-/medlemslån til bestyrelsesmedlemmer eller direktører efter  

 standardiserede bestemmelser, som repræsenterer sædvanlige markedsvilkår.
 For andre lånetyper til den af ASL § 115 nævnte personkreds vil en  

 pantesikkerhed i fast ejendom ikke i sig selv medføre, at dispositionen  

 falder ind under undtagelsesbestemmelsen.
Medarbejderlån, hvor medarbejderne kan optage lån på vilkår, der er  

 gunstigere end markedsvilkårene, falder udenfor undtagelsesbestemmelsen, når  

 de ydes til den i ASL § 115, stk. 1 nævnte personkreds.
Medarbejdervalgte  

 bestyrelsesmedlemmer vil således ikke kunne optage sådanne medarbejderlån.
b.
Erhvervelse af pantebreve på pantebrevsmarkedet.
Forholdet skal dog  

 bedømmes konkret ud fra betragtninger om omgåelse af ASL § 115.
c.
Garantier omfattet af et forsikringsselskabs koncession til at drive  

 skadesforsikringsvirksomhed i klasserne 14 og 15 (kredit og kaution).
Når garantien ydes til en person omfattet af den i ASL § 115, stk. 1  

 nævnte personkreds, skal lånevilkårene, herunder prisen, være sædvanlige og  

 erhvervsmæssigt begrundede set ud fra markedsforholdene.
Medarbejderrabat på  

 præmien kan ikke ydes til den nævnte personkreds, medmindre den er udtryk for  

 sparede akkvisitionsomkostninger.
Herudover vil der alene kunne ydes rabat på  

 præmien efter de samme kriterier, hvormed ydes rabat til  

 forsikringsselskabets eksterne kunder.
d.
Almindelige erhvervsmæssige konti i et pengeinstitut.
Dette indebærer,  

 at et forsikringsselskab kan have sådanne konti i et pengeinstitut, selvom  

 pengeinstituttet er aktionær i forsikringsselskabet eller dettes  

 moderselskab.
Er pengeinstituttet samtidigt koncernforbundet med  

 forsikringsselskabet kræves en tilladelse efter LFV § 142, stk. 1, pkt 2, jf.  

 pkt. 2.3.
 Andre lån, som ikke kan anses for at være sædvanlige og erhvervsmæssigt  

 begrundede, kan kun ydes til en aktionær, når aktionæren samtidig er et  

 moderselskab omfattet af LFV § 143, jf. pkt. 3.
 2.3. LFV § 142, stk. 1, pkt. 2.
 Selvom et lån eller en garanti kan henføres til ovennævnte  

 undtagelsestilfælde i medfør af LFV § 142, stk. 1, 1. pkt., er dispositionen  

 dog betinget af Finanstilsynets tilladelse , når den vedrører et moderselskab  

 eller en virksomhed, som forsikringsselskabet i øvrigt er koncernforbundet  

 med, uafhængig af om der er tale om en forsikringskoncern.
a.
Er der tale om en disposition med et forsikringsmoderselskab eller en  

 dattervirksomhed af et forsikringsselskab, vil afgørelsen blive truffet på  

 samme grundlag som efter LFV §§ 143-144, jf. nedenfor.
Søges der samtidig om  

 en tilladelse efter disse bestemmelser, vil tilladelsen alene blive givet  

 under henvisning til LFV §§ 143-144.
b.
Er der derimod tale om dispositioner, der direkte eller indirekte er  

 til fordel for et moderselskab, som ikke er omfattet af LFV § 143, vil der  

 ikke kunne fastsættes generelle retningslinier for, i hvilket omfang en  

 tilladelse vil kunne gives.
3. Forsikringsselskabers direkte eller indirekte lån  

 m.v. til et  moderselskab, jf.
LFV § 143.
 3.1. LFV § 143, stk. 1.
 Bestemmelsen begrænser anvendelsesområdet for ASL § 115a for et  

 forsikringsselskab og dets datter-anparts- og aktieselskaber således:
a.
Der kan alene ydes lån til eller stilles sikkerhed (kaution, garanti og  

 pant) for et moderselskab, når moderselskabet er et forsikringsselskab  

 omfattet af LFV eller et pengeinstitut omfattet af lov om banker og  

 sparekasser m.v. (BSL).
b.
Der skal foreligge en tilladelse fra Finanstilsynet.
 Iøvrigt henvises til pkt. 4.1 vedrørende et forsikringsselskab og dets  

 dattervirksomheders forhold til andre selskaber under de i LFV § 144 angivne  

 omstændigheder.
 3.2. LFV § 143, stk. 2.
 Finanstilsynet kan dog i særlige tilfælde udvide kredsen af moderselskaber  

 - såfremt et aktie- eller anpartsselskab ville blive anset som moderselskab  

 efter LFV, hvis selskabet drev forsikringsvirksomhed.
 En forudsætning for at anvende bestemmelsen er, at moderselskabet selv er  

 et datterselskab af et forsikringsselskab eller et pengeinstitut, og at det  

 ud fra et tilsynsmæssigt synspunkt kan anses for betryggende.
4. Forsikringsselskabers direkte eller indirekte lån  

 m.v. til  koncernforbundne virksom- heder, jf.
LFV § 144.
 4.1. LFV § 144, stk. 1 og 3 .
 LFV § 144 supplerer LFV § 143 ved at kræve en tilladelse fra  

 Finanstilsynet, når et forsikringsselskab (LFV § 144, stk. 1) eller dets  

 dattervirksomheder, jf. årsregnskabslovens § 1, stk. 2, nr. 6 (LFV § 144,  

 stk. 3) vil yde lån til eller stille sikkerhed for virksomheder eller  

 personer, som direkte eller indirekte har en afgørende indflydelse på  

 forsikringsselskabet, eller som er domineret af virksomheder og personer med  

 en sådan indflydelse.
 Hvis et forsikringsselskab ønsker at erhverve kapitalindskud f.eks. aktier  

 i en sådan virksomhed, kræver det også en tilladelse fra Finanstilsynet.
 Hvorvidt der er tale om "afgørende indflydelse" eller  

 "dominans", må afgøres ud fra et konkret skøn, idet bestemmelsens  

 primære anvendelsesområde dog er tilfælde, hvor et forsikringsselskab indgår  

 i en koncern, og forsikringsselskabet eller dets dattervirksomheder vil yde  

 lån til eller stille sikkerhed for en søstervirksomhed eller dennes  

 dattervirksomheder.
Er der tale om lån til eller sikkerhedsstillelse for en person, finder  

 bestemmelsen kun anvendelse, når alene personafhængige forhold gør sig  

 gældende i en sådan grad, at det må statueres, at der er tale om afgørende  

 indflydelse.
Finder personens indflydelse derimod sted via en  

 aktiebesiddelse, eller er der tale om et bestyrelsesmedlem eller en direktør,  

 er forholdet allerede omfattet af forbuddet i ASL § 115, medmindre der er  

 tale om en sædvanlig og erhvervsmæssigt begrundet disposition, jf. afsnit  

 2.2.
 4.2. LFV § 144, stk. 2.
Det påhviler et forsikringsselskab at godtgøre, at en transaktion lovligt  

 kan foretages uden en tilladelse fra Finanstilsynet.
Meddeler tilsynet  

 skriftligt et forsikringsselskab, at det er nødvendigt med en tilladelse  

 efter LFV § 144, må transaktionen ikke gennemføres forinden, der foreligger  

 en tilladelse fra tilsynet, eller tilsynets afgørelse er blevet ændret.
 4.3. LFV § 144, stk. 4.
 Hvis en disposition er foretaget i strid med LFV § 144, finder ASL § 115,  

 stk. 3-5 anvendelse på dispositionen.
 5. Ansøgning, engagementsramme, engagementer,  

 kontrolforanstaltninger  m.v.
 5.1. Ansøgning .
Det skal afgøres konkret, om der foreligger et af de i bestemmelserne  

 beskrevne forhold, der medfører, at et forsikringsselskab skal ansøge  

 Finanstilsynet om en tilladelse.
Tilladelsen vil kunne gives i form af en  

 engagementsramme for engagementer med andre koncernforbundne virksomheder.
Da en koncernforbindelse i praksis vil medføre, at der vil forekomme  

 dispositioner selskaberne imellem, som vil have karakter af lån eller  

 sikkerhedsstillelse, bør et forsikringsselskab, der indgår i en koncern, på  

 forhånd ansøge Finanstilsynet om en engagementsramme.
Et forsikringsselskabs  

 lån til eller sikkerhedsstillelse for en dattervirksomhed er dog ikke  

 omfattet af LFV §§ 142-144.
 Ved ansøgning efter LFV §§ 142-144 vil Finanstilsynets afgørelse bl.a.  

 afhænge af følgende oplysninger , som derfor skal vedlægges ansøgningen:
a.
Angivelse af de koncernforbundne virksomheder, som engagementerne  

 vedrører, bilagt seneste foreliggende koncerndiagram.
b.
Opgørelse af forsikringsselskabets og dets evt.  

 forsikringsmoderselskabers basiskapital og solvensmargen samt evt.  

 datterselskabers solvenskrav opgjort på grundlag af selskabernes senest  

 reviderede årsregnskaber.
c.
Nærmere oplysninger, herunder regnskabsoplysninger om den virksomhed  

 engagementet vedrører, såfremt virksomheden ikke er under tilsyn af  

 Finanstilsynet.
d.
Oplysninger om engagementernes art, formål og størrelse.
 5.2 Engagementsramme.
 Engagementsrammen bestemmes på grundlag af forsikringsselskabets beregnede  

 basiskapital opgjort efter Finanstilsynets bekendtgørelser om  

 kapitalgrundlaget for skades- og livsforsikringsvirksomhed.
Som udgangspunkt vil engagementsrammen højest kunne udgøre  

 forsikringsselskabets basiskapital med fradrag af 3/4 af selskabets  

 solvensmargen.
Selskabets direkte eller indirekte engagementer via  

 dattervirksomheder med andre koncernforbundne virksomheder skal ligge inden  

 for denne ramme.
Et forsikringsselskab kan dog direkte eller indirekte via dets  

 dattervirksomheder samlet have ikke-efterstillede lån, f.eks. indlån i eller  

 modtage garantier fra et koncern-pengeinstitut eller yde ikke-efterstillede  

 lån til et koncernrealkreditinstitut op til et beløb svarende til  

 forsikringsselskabets basiskapital med fradrag af 1/3 af selskabets  

 solvensmargen.
Denne udvidede engagementsramme reduceres dog med  

 forsikringsselskabets eventuelle andre direkte eller indirekte engagementer  

 med koncernforbundne virksomheder, som samtidig skal ligge inden for den  

 ovennævnte engagementsramme på forsikringsselskabets basiskapital med fradrag  

 af 3/4 af selskabets solvensmargen.
Dette indebærer, at det enkelte forsikringsselskabs og dets  

 dattervirksomheders samlede engagementer med andre koncernforbundne  

 virksomheder udenfor den enkelte delforsikringskoncern, som  

 forsikringsselskabet og dets dattervirksomheder udgør, skal ligge indenfor  

 ovennævnte engagementsrammer.
Til illustration se bilag 1.
 5.3. Engagementer.
 5.3.1.
 Ved et engagement forstås samtlige mellemværender mellem et  

 forsikringsselskab eller dets dattervirksomheder og et koncernforbundet  

 selskab, når mellemværendet direkte eller indirekte indebærer en kreditrisiko  

 for forsikringsselskabet.
 Som eksempler på engagementer kan nævnes sikkerhedsstillelse, garanti,  

 kaution, pantsætning, kapitalandele, finansielle kontrakter, ansvarlig  

 lånekapital, lån og andre tilgodehavender.
 Ved udnyttelse af en tilladt engagementsramme opgøres et engagement efter  

 de værdiansættelsesregler, som anvendes i årsregnskabet.
 Et engagement kan ved opgørelsen kun reduceres med en garanti eller en  

 sikkerhedsstillelse etableret i overensstemmelse med afsnit 5.3.2.
 Bemærkninger til særlige engagementer:
a.
Sikkerhedsstillelse (garanti, kaution, pantsætning o.l.).
 Et forsikringsselskabs (F1) garanti til sikkerhed for et til  

 koncernvirksomheden F2 af tredjemand ydet lån er rammebelastende for F1, med  

 mindre F2 er en dattervirksomhed af F1.
Derimod er en garanti afgivet af F1 til F2 for trediemands betaling til F2  

 ikke rammebelastende for hverken F1 eller F2, når F2 har foretaget en  

 kreditvurdering af trediemand.
Bliver garantien aktuel, vil F2's krav ifølge  

 garantiaftalen med F1 derimod være rammebelastende for F2, hvis F1 ikke  

 betaler straks.
b.
Sambeskatning.
 Afregning af skatter og sambeskatningsbidrag mellem sambeskattede  

 selskaber på et andet tidspunkt, end når den faktiske skattebetaling finder  

 sted, betragtes som lån og vil derfor være rammebelastende.
 Såfremt koncernen som helhed har en negativ skattepligtig indkomst, skal  

 eventuelle sambeskatningsbidrag afregnes på det tidspunkt, koncernskatten  

 skulle have været afregnet, for ikke at blive betragtet som lån.
 Der skal derimod ikke ansøges om tilladelse for et forsikringsselskab til  

 at påtage sig den solidariske hæftelse, som er en forudsætning for  

 sambeskatningen, og denne hæftelse begrænser ikke forsikringsselskabets  

 engagementsramme.
c.
Genforsikringskontrakter.
 Indgåelse af en genforsikringskontrakt med et koncernselskab forudsætter  

 ikke en tilladelse efter LFV §§ 142-144. Afledede krav i medfør af kontrakten  

 må bedømmes konkret.
 5.3.2.
 Skyldforhold, der udlignes straks, anses ikke for at være rammebelastende.  

 Finanstilsynet forudsætter herved som udgangspunkt, at engagementet udlignes  

 hurtigst muligt og senest inden for 2 arbejdsdage efter dets opståen.
 Nedenstående engagementer anses ikke for at være rammebelastende :
a.
Realkreditobligationer.
b.
Engagementer, som er indgået i forbindelse med den almindelige  

 afvikling af en valutatransaktion i et tidsrum på 48 timer efter at betaling  

 har fundet sted.
c.
Engagementer, som er indgået i forbindelse med den almindelige  

 afvikling af en transaktion ved køb eller salg af værdipapirer, i et tidsrum  

 på indtil 5 arbejdsdage efter at betaling har fundet sted eller  

 værdipapirerne er leveret, alt efter hvilken dato, der ligger først.
Ved  

 handler gennem værdipapircentralen dog maksimalt 3 arbejdsdage.
d.
Engagementer, garanteret af regeringer eller regionale myndigheder i  

 zone A eller af koncerneksterne kreditinstitutter eller forsikringsselskaber  

 etableret i disse lande, jf.
LFV § 128, stk. 1, nr. 1 og 4.
e.
Engagementer med sikkerhed i aktiver nævnt i LFV § 128, stk. 1, nr. 1-4  

 (Sikkerhedsstillelse i indeståender i egen koncernbank kan derimod ikke  

 formindske et engagements rammebelastning).
 De under litra d og e nævnte tilfælde forudsætter en særlig tilladelse fra  

 Finanstilsynet.
 5.4. Krav til kontrolforanstaltninger.
Rammesystemet skal være overholdt til hver en tid.
Der må således  

 etableres retningslinier og kontrolsystemer, der sikrer, at samtlige  

 engagementer, der er rammebelastende, ligger inden for selskabets  

 engagementsramme.
Tilgodehavender for forfaldne præmier, som løbende bliver indbetalt til  

 det administrerende selskab ved fælles præmieopkrævning , vil som  

 udgangspunkt være rammebelastende.
Hvis det administrerende selskab forlods  

 aconto indbetaler en budgetteret andel af de forventede præmieindbetalinger  

 til de enkelte forsikringsselskaber, og der sker en efterregulering af  

 beløbene i rimelig tid derefter, kan beløbene dog holdes udenfor  

 rammesystemet.
Ved betaling af fælles administrationsomkostninger vil tilgodehavender,  

 som det administrerende forsikringsselskab har hos de enkelte  

 koncernvirksomheder, der er omfattet af admininistrationsaftalen, ikke være  

 rammebelastende, hvis der regelmæssigt f.eks. månedligt indbetales et beløb  

 af den enkelte virksomhed, svarende til virksomhedens budgetterede andel af  

 fællesomkostningerne.
Forudbetalinger derudover kan anses som lån og derfor  

 være rammebelastende.
Hvis det administrerende forsikringsselskab er et  

 forsikringsmoderselskab vil de enkelte tilgodehavender på  

 dattervirksomhederne ikke være omfattet af LFV §§ 142-144, jf. afsnit 5.1.  

 xxx Forsikringsselskabets bestyrelse og direktion påser overholdelsen af LFV  

 §§ 142-144. Opmærksomheden henledes endvidere på Finanstilsynets  

 bekendtgørelse nr. 907 af 29. november 1995 om koncerninterne transaktioner.
 Finanstilsynets vejledning af 19. maj 1992 om lån m.v. omfattet af §§  

 142-144 i lov om forsikringsvirksomhed (LFV) bortfalder.
 Finanstilsynet, den 1. juli 1996.
Michael Holm /Niels Hagelberg Bilag 1 - Det enkelte forsikringsdatterselskabs engagementer med øvrige  

 koncernvirksomheder, bortset fra egne dattervirksomheder, skal kunne rummes  

 inden for forsikringsselskabets egen engagementsramme.
- I tilfælde af datterdatterselskabsforhold skal engagementerne kunne  

 rummes, dels inden for forsikringsselskabets egen engagementsramme dels inden  

 for "nærmeste" forsikringsmoderselskabs engagementsramme i det  

 omfang engagementerne vedrører en virksomhed uden for den enkelte delkoncern.  

 Dette gælder tilsvarende for alle "overliggende"  

 forsikringsmoderselskabers engagementsrammer.
Dette indebærer samtidigt, at  

 et forsikringsdatterselskab med en større engagementsramme end dets  

 forsikringsmoderselskab kan have større engagementer med  

 forsikringsmoderselskabet end med virksomheder uden for den delkoncern, som  

 datterselskabet og forsikringsmoderselskabet udgør.
 - Ikke-forsikringsdattervirksomheders engagementer skal kunne rummes inden  

 for "nærmeste" forsikringsmoderselskabers engagementsramme og i  

 overensstemmelse med ovennævnte også inden for alle overliggende  

 moderforsikringsselskabers engagementsrammer, selv om  

 ikke-forsikringsdattervirksomheder ikke for sig selv skal opfylde nogen  

 engagementsramme.
 Eksempler:
 1. Forsikringsdelkoncern med F2 som  

 forsikringsmoderselskab.
 2. F2's og dets dattervirksomheders engagementer med  

 selskaberne i gruppe 2 må ikke overstige F2's engagementsramme.
 3. Der kan kun gives tilladelse til dispositioner til  

 Holding, når de er sædvanlige og erhvervsmæssigt begrundede, jf. afsnit 2.
 Som det ses af tegningen vil lån fra F2 til F1 (LFV § 143), indlån i bank  

 fra F2 (LFV § 144) samt lån fra Datter 2 til F3 (§ 144) være begrænset af  

 F2´s engagementsramme.
 1. Forsikringskoncern med F1 som moderselskab.
 2. F1´s og dets dattervirksomheders engagementer med  

 selskaberne i gruppe 2 må ikke overstige F1´s engagementsramme.
 3. Der kan kun gives tilladelse til dispositioner til  

 Holding, når de er sædvanlige og erhvervsmæssigt begrundede, jf. afsnit 2.
Som det ses af tegningen vil indlån i Bank fra F2, Datter 2, Datter og F1  

 være begrænset således, at summen af indlånene fra F2 og Datter 2 skal ligge  

 inden for F2's engagementsramme og summen af indlånene fra F2, Datter 2,  

 Datter og F1 skal ligge inden for F1's engagementsramme.
Det forudsættes ved  

 dette eksempel, at der ikke er andre rammebelastende engagementer med Bank,  

 Holding eller F3. Eksempler:
a.
Gruppen I er en forsikringskoncern med F2 som forsikringsmoderselskab.
 b: F2´s og dets dattervirksomheders engagementer med selskaberne i gruppe  

 II må ikke overstige F2´s engagementsramme.
c.
Der kan kun gives tilladelse til dispositioner med holdingselskabet,  

 der er moder i gruppe III, når de er sædvanlige og erhvervsmæssigt  

 begrundede.
 Som det ses af tegningen vil lån fra F2 til F1 (LFV § 143), F2's indlån i  

 Pengeinstitut (LFV § 144) samt lån fra Datter 2 til F3 (LFV § 144) være  

 begrænset af F2´s engagementsramme.
a.
Gruppe I er en forsikringskoncern med F1 som forsikringsmoderselskab.
 b: F1´s og dets dattervirksomheders engagementer med selskaberne i gruppe  

 II må ikke overstige F1´s engagementsramme.
c.
Der kan kun gives tilladelse til dispositioner med holdingselskabet,  

 der er moder i gruppe III, når de er sædvanlige og erhvervsmæssigt  

 begrundede.
Som det ses af tegningen vil indlån i Pengeinstitut fra F2, Datter 2,  

 Datter og F1 være begrænset således, at summen af indlånene fra F2 og Datter  

 2 skal ligge inden for F2´s engagementsramme og summen af indlånene fra F2,  

 Datter 2, Datter og F1 skal ligge indenfor F1´s engagementsramme.
Det  

 forudsættes ved dette eksempel, at der ikke er andre rammebelastende  

 engagementer med Pengeinstituttet, Holding eller F3.
