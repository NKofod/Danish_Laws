Ankestyrelsens principafgørelse P-48-96 om pension - reelt enlig - særligt pensionstillæg - flytning Resume:
En kvinde, der var tilkendt førtidspension før den 26. april 1990, jf. ikrafttrædelsesbestemmelsen i § 4, stk. 4 i lov nr. 497 af 30. juni 1993 var fortsat berettiget til særligt pensionstillæg for enlige, efter flytningen med samleveren til en anden bolig, da samlivet var påbegyndt før den 26. april 1990. *) Kassation:
Principafgørelsen har ikke længere vejledningsværdi Kassationsdato:
30-05-2009 Love:
Lov om social pension - lovbekendtgørelse nr. 612 af 24. juni 1996 - § 49, stk. 1, nr 3 Note:
 *) Se også SM P- 21-95.
 Sagsfremstilling:
 Ansøgeren var med virkning fra 1983 blevet tilkendt førtidspension.
 Det var oplyst i sagen, at ansøgeren fra 1977 boede, levede og havde haft fælles husførelse/ økonomi med en samlever.
 I oktober måned 1995 flyttede ansøgeren og samleveren til en anden kommune, der fandt, at ansøgeren ikke længere opfyldte betingelserne for at modtage særligt pensionstillæg for enlige.
 Ankenævnet fandt ikke grundlag for at tilsidesætte kommunens af gørelse, hvorefter ansøgerens særlige pensionstillæg som enlig skulle inddrages ved flytning til en anden bolig.
 Nævnet lagde vægt på, at flytning til en ny fælles bolig, blev anset som etablering af et nyt samlivsforhold.
 Sagen blev behandlet i principielt møde til afklaring af betydning af begrebet enlig i lovens forstand i relation til de nye regler om særligt pensionstillæg.
 Afgørelse:
 Ankestyrelsen fandt, at ansøgeren efter bestemmelserne i § 4, stk. 4 i lov nr 497 af 30. juni 1993 om ændring af lov om social pension fortsat måtte betragtes som reelt enlig.
 Begrundelsen var, at ansøgeren havde boet sammen med samleveren siden 1977, og at ansøgeren havde modtaget førtidspension som enlig før den 26. april 1990.
 Ankestyrelsen lagde til grund, at flytning sammen med en hidtidigsamlever, ikke kunne betragtes som etablering af et nyt samlivsfor hold.
 Ankestyrelsen ændrede derfor nævnets afgørelse.
