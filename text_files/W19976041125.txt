Artiklen indholdt en urigtig oplysning om klagers manglende  

 tilstedeværelse, samtidig med at der blev bragt at billede af denne fra  

 begravelsen.
Uanset bladets efterfølgende korrektion udtalte  

 Pressenævnet sin kritik af bladet, og det blev pålagt bladet at  

 offentliggøre et resumé af kendelsen.
Kendelse fra Pressenævnet i sag nr.  

 9/1997 En kendt kvinde har klaget til Pressenævnet over en  

 artikel bragt i Billed Bladet nr. 48/1996, idet hun finder, at god presseskik  

 er overtrådt.
 Artiklen havde følgende overskrift:
 "[Navn] kom ikke til begravelsen" og følgende  

 indhold:
"Forfatteren og TV-stjernen [navn] mistede i forrige uge  

 sin lillesøster, F.
Men selv om [navn] 34, var tæt knyttet til  

 sin 14 år yngre halvsøster, rejste hun ikke hjem fra Irland for  

 at være med ved bisættelsen i Holme Kirke ved Århus.
 - F. var på vej for at købe en regnfrakke, og  

 hun opdagede for sent lastbilen, fortæller hendes mor,  

 socialrådgiver G.S.
 Hun holdt en smuk tale ved sin datters kiste. 11 dage  

 tidligere var F., der kun blev 20 år, i dårligt vejr kørt  

 op bag i en holdende lastbil, hvor bagsmækken var nede og dækkede  

 for baglygterne.
- Da F. blev født - lidt for tidligt - havde hun  

 kulsort hår og bakkenbarter.
Samtidig havde hun to skæve  

 øjne.
Lidt i sjov sagde vi, at vi havde fået en lille  

 kineser.
 - Lige siden hun var ni år, viste F. interesse for  

 det kinesiske, og efter hun havde gået 12 år på Rudolf  

 Steiner Skolen i Århus, rejste F. for et par måneder siden til  

 Taiwan for at lære sproget.
Efter meddelelsen om den tragiske ulykke rejste [navn]s  

 anden søster, A., med deres mor til Taiwan, hvor F. døde  

 på en intensivafdeling to dage efter ulykken.
F.'s far, A., nåede  

 også frem, mens [navn], 34, der bor i Dublin, ikke kom til sin  

 halvsøsters dødsleje eller bisættelse.
TV 3-nyhedsværten, J.S., der er halvbror til [navn]  

 og A., er chokeret over dødsfaldet.
J., [navn] og A. har  

 højskoleforstander P.E.S. som fælles far.
Pigerne er fra det  

 første ægteskab med F.'s mor, mens J. er resultat af farens  

 andet ægteskab, og J. ser ikke sine halvsøstre.
- Jeg har kun mødt F. til et bryllup.
Det er  

 skrækkeligt, hun er død, siger en rystet J.S." Artiklen blev illustreret af et billede i  

 passtørrelse af [navn], af et lidt større billede af Holme  

 Kirke, et billede af J.S., samt et stort billede, der viser en kiste blive  

 båret ud til en rustvogn.
Klageren har anført, at hun var tilstede ved  

 bisættelsen, men at hun ikke var opmærksom på fotografer  

 eller journalister i den tætpakkede kirke.
Til trods for at bladet den  

 følgende uge trykte en lille bitte rettelse bagest i bladet, er hun  

 gentagne gange blevet spurgt - også af fremmede mennesker - om, hvorfor  

 hun ikke deltog i bisættelsen.
 Klageren har anført, at der bør være  

 en tid i ens liv, hvor man kan være i fred, uanset hvor meget man har  

 været i medierne.
 Klageren har endelig anført, at hun i forbindelse  

 med F.'s død ikke på noget tidspunkt blev nævnt med sit  

 døbte navn, og at familiens efternavn, S., ikke blev nævnt noget  

 sted.
 Bladet har i en udtalelse erkendt, at de presseetiske  

 regler blev overtrådt, idet det fejlagtigt blev anført i bladet,  

 at klageren ikke deltog i F.B.'s bisættelse.
 Bladet beklager det skete og bragte i det følgende  

 nummer en berigtigelse på side 124.
 Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Kate Bluhme og Preben  

 Sørensen.
 Pressenævnet udtaler:
 Pressenævnet bemærker, at en bisættelse  

 er en offentlig begivenhed, og at medierne derfor er berettiget til at bringe  

 oplysninger om og reportager fra bisættelser.
Pressenævnet bemærker videre, at der skal  

 vises takt i forbindelse med dødsfald, både over for  

 afdøde og de pårørende.
Ved indsamling og gengivelse af  

 billedmateriale skal der vises hensynsfuldhed og takt.
 Pressenævnet finder, at god presseskik er  

 overtrådt ved bladets forkerte oplysning om, at klageren ikke var til  

 stede ved bisættelsen.
 Pressenævnet finder, at det er en skærpende  

 omstændighed, at der blev bragt et billede af klageren, der var med til  

 at bære kisten.
 Under disse omstændigheder - og uanset, at bladet i  

 det følgende nummer bragte en korrektion i spalten "Hørt i  

 Krogene" på side 124, - finder Pressenævnet grundlag for at  

 udtale kritik af bladet.
 I medfør af medieansvarslovens § 49 på  

 lægges det den ansvarshavende redaktør af Billed Bladet at  

 offentliggøre følgende:
 "Kendelse fra Pressenævnet.
 Billed Bladet bragte i nr. 48, den 28. november 1996 en  

 artikel med overskriften "[navn] kom ikke til begravelsen".
 Artiklen omtalte begravelsen af [navn]s halvsøster,  

 F.B.. [Navn] har klaget til Pressenævnet over, at artiklen er i strid  

 med god presseskik.
Pressenævnet udtaler i anledning af klagen, at der  

 skal udvises takt i forbindelse med dødsfald, både over for  

 afdøde og de pårørende.
Ved indsamling og gengivelse af  

 billedmateriale skal der vises hensynsfuldhed og takt.
Pressenævnet  

 finder, at god presseskik er overtrådt ved bladets forkerte oplysning  

 om, at klageren ikke var til stede ved bisættelsen, og at det er en  

 skærpende omstændighed, at der blev bragt et billede af klageren,  

 der var med til at bære kisten.
Under disse omstændigheder - og  

 uanset at bladet i det følgende nummer bragte en korrektion i spalten  

 "Hørt i Krogene" på side 124, - udtaler Pressenævnet  

 kritik af bladet.
 København, den 6. februar 1997.
 Axel Kierkegaard, Finn Rowold, Kate Bluhme og Preben  

 Sørensen".
 Afsagt den 6. februar 1997.
