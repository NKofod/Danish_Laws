Værdi af goodwill ved  

 virksomhedsomdannelse - Omgørelse.
Værdi af goodwill ved  

 virksomhedsomdannelse Beregningsreglen i SD-cirkulære 1988-17 Reference: LV 1994 S.F.1.2.6 En virksomhedsejer, A, klagede over, at den kommunale  

 skatteforvaltning havde nægtet at tillade omgørelse af  

 værdi af goodwill ved omdannelse af hans personligt drevne virksomhed  

 "B" til "B ApS".
 Det fremgik af sagen, at omdannelsen var sket pr. 1.  

 januar 1992 efter reglerne i lov om skattefri virksomhedsomdannelse.
 I selskabets åbningsbalance var goodwill optaget til  

 kr. 416.000. Af revisorpåtegningen fremgik det, at goodwill var  

 værdiansat på grundlag af de seneste 3 års indtjening, og  

 at værdiansættelsen var anset for fuldt forsvarlig under hensyn  

 til den hidtidige og forventede indtjening.
 Det fremgik endvidere, at goodwill var beregnet efter  

 reglerne i SD-cirkulære 1988-17 med udgangspunkt i en  

 forholdsmæssig andel af det skattemæssige overskud i "B  

 I/S" for indkomstårene 1989 og 1990 samt det skattemæssige  

 overskud for A's personligt drevne virksomhed "B"  

 forindkomståret 1991.
 "B I/S" drev 4 tøjforretninger beliggende  

 i henholdsvis Horsens, Middelfart, Odder og Skanderborg, og virksomhedens  

 resultat blev fordelt ligeligt mellem A og hans medinteressent.
 Forretningen i Horsens lukkede i 1990, og  

 interessentskabet blev opløst pr. 1. april 1991. Herefter blev  

 forretningerne i Odder og Skanderborg overtaget af A, mens medinteressenten  

 overtog orretningen i Middelfart.
Ved en revision af A's selvangivelser og hans virksomheds  

 bogholderi i 1991, blev der konstateret en bogføringsfejl.
Som  

 følge heraf blev virksomhedens skattepligtige overskud for 1991  

 forhøjet med kr. 102.916.
 I brev af 15. august 1994 anmodede A den kommunale  

 skatteforvaltning om tilladelse til at omgøre værdien af  

 goodwill ved omdannelsen af hans virksomhed "B" til "B  

 ApS" pr. 1. januar 1992.
 Han ønskede goodwillværdien forhøjet  

 fra kr. 416.000 til kr. 630.000, og omgørelsen skulle  

 gennemføres ved, at 75 pct. af forhøjelsen, eller kr. 160.000,  

 blev ført som overkurs på anpartskapitalen, mens de resterende  

 25 pct. eller kr. 53.500, blev godskrevet hans stiftertilgodehavende på  

 mellemregningskontoen.
 Subsidiært anmodede han om, at hele  

 forhøjelsen på kr. 214.000 blev ført som overkurs  

 på anpartskapitalen.
 Som begrundelse for anmodningen anførte A, at  

 goodwill var beregnet på grundlag af beregningsreglen i  

 SD-cirkulære 1988-17, og at goodwill ville være blevet beregnet  

 til kr. 630.000, hvis virksomhedens skattepligtige overskud for 1991 havde  

 været opgjort korrekt.
 Den 22. august 1994 afslog skatteforvaltningen at give  

 tilladelse til omgørelse af goodwillværdien, idet man  

 anførte, at det af såvel Ligningsvejledningen for 1991 og 1992,  

 afsnit E.I.4, samt SD-cirkulære 1988-17 fremgår, at goodwill  

 fastsættes efter et skøn over handelsværdien, og at  

 cirkulærets beregningsregel kun er vejledende for skønnet.
 Skatteforvaltningen henviste endvidere til den  

 føromtalte revisorpåtegning, hvorefter  

 værdiansættelsen "er fuldt forsvarlig under hensyn til den  

 hidtidige og forventede indtjening", og forvaltningen mente ikke, at de  

 foretagne bogholderitekniske rettelser vedr. 1991 ændrede virksomhedens  

 faktiske indtjening, budgetter m.v., således at den i  

 åbningsbalancen anførte goodwillværdi på kr. 416.000  

 ikke skulle være udtryk for handelsværdien.
Over for Ligningsrådet anførte A, at han var  

 enig i, at goodwill skal ansættes til handelsværdien.
Ved  

 omdannelsen af hans virksomhed havde man imidlertid ikke bedre grundlag for  

 værdiansættelsen end den foretagne beregning, der tog  

 udgangspunkt i virksomhedens skattepligtige indkomster.
Hvorvidt denne  

 beregnede værdi var udtryk for handelsværdien blev ikke vurderet  

 nærmere, idet der kun var 2 sigter med  

 værdiansættelsen:
1. at sætte en værdi, som kunne forrentes og  

 afskrives inden for 5 år, hvilket blev vurderet på grundlag af  

 det opgjorte resultat for 1991, og 2. at sætte en værdi, der ikke kunne  

 anfægtes af skattemyndighederne som værende for høj.
 Da de bogholderitekniske ændringer vedr.  

 virksomhedens skattepligtige overskud i 1991 har betydning for den foretagne  

 goodwillberegning, mente A, at omgørelsen burde tillades.
 Såvel den kommunale skatteforvaltning som told- og  

 skatteregionen indstillede, at der ikke blev givet tilladelse til  

 omgørelse med samme begrundelse som anført i  

 skatteforvaltningens afslag af den 22. august 1994.
Ligningsrådet bemærkede, at værdi af  

 goodwill ansættes efter et skøn over handelsværdien.
Den  

 af Rådet vedtagne beregningsregel er alene en vejledning for  

 skønnet, hvorfor virksomhedens egne bogholderitekniske forhold ikke  

 kunne anses at have afgørende betydning for et skøn over  

 goodwillværdien.
Tilladelse til omgørelse kan kun komme på  

 tale, når en transaktion får en anden skattemæssig virkning  

 end forudsat, jf.
Ligningsvejledningen for 1994, afsnit S.F.1.2.6.
 Da dette ikke sås at være tilfældet i  

 denne sag, kunne Ligningsrådet ikke imødekomme anmodningen om  

 omgørelse.
