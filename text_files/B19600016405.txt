 I medfør af § 10, stk. 1, i lov nr. 226 af 11. juni 1954 om almindelig  

 arbejderbeskyttelse fastsættes herved følgende:
 § 1.  Ved jordarbejde skal de som bilag til nærværende  

 bekendtgørelse optagene »regler for jordarbejde« med underbilag  

 følges.
§ 2.  Forbud, som nedlægges af arbejdstilsynet i  

 henhold til de som bilag til denne bekendtgørelse optagne regler for  

 jordarbejde, samt afgørelser, som tilsynet træffer i henhold til disse  

 regler, kan inden for et tidsrum af 3 uger indankes for direktøren for  

 arbejdstilsynet.
Direktørens afgørelser kan inden for et tidsrum af 14 dage  

 indankes for socialministeren.
Over for forbud har indankning ikke opsættende  

 virkning.
 Stk. 2.  Direktøren for arbejdstilsynet kan, når det  

 skønnes rimeligt og forsvarligt, under særlige omstændigheder tillade  

 afvigelser fra de som bilag til nærværende bekendtgørelse optagne regler for  

 jordarbejde med underbilag.
 § 3.  Overtrædelse af denne bekendtgørelse og de  

 hertil knyttede regler for jordarbejde med underbilag straffes i henhold til  

 lov nr. 226 af 11. juni 1954 om almindelig arbejdsbeskyttelse § 71 med bøder,  

 for så vidt forholdet ikke efter lovgivningens almindelige bestemmelser  

 medfører højere straf.
 § 4.  Denne bekendtgørelse gælder for jordarbejde, der  

 påbegyndes efter den 1. juli 1960.
 Regler for jordarbejde.
 1. Gravearbejde skal ledes og overvåges af personer,  

 som er fortrolige med arbejdet, og som har den fornødne indsigt og erfaring.  

 Dette gælder særligt opførelsen af afstivninger og vurderingen af disses  

 tilstrækkelighed.
 Det må såvel fra ledelsens som fra arbejdernes side iagttages, at hensynet  

 til sikkerheden ikke tilsidesættes på grund af akkordarbejde.
 2. Arbejderne skal medvirke til at skabe forsvarlige  

 forhold, bl.a. ved at følge givne instrukser om afstivning og andre  

 sikkerhedsforanstaltninger og ved straks at meddele forefundne mangler til  

 deres foresatte, for så vidt de ikke selv har beføjelse til at rette dem.
3. Inden gravearbejdet påbegyndes, skal jordens  

 beskaffenhed om fornødent undersøges.
Det bør søges oplyst, om der findes  

 tidligere udgravninger med løsere fyld, og om der findes el-ledninger, gas-,  

 vand- og afløbsledninger, samt hvor de er beliggende.
 4. Der skal vises agtpågivenhed over for faren for  

 jordskred, hvorved særlig skal tages i betragtning:
 Jordens beskaffenhed, sandårer eller vandførende lag i stivere jord,  

 tilstødende eller nærliggende ældre udgravninger med løsere fyld. -  

 Vejrliget, fx stærke regnskyld, tøbrud, stående vandtryk bag frossen  

 overflade. - Rystelser, fx fra sprængninger, pæleramning, tung trafik. -  

 Særlige belastninger tæt ved udgravningen, fx eksisterende bygninger, tynge  

 vogne eller maskiner, opstablede materialer eller oplagt jord.
5. Udgravningens kant skal i passende bredde holdes  

 fri for materialer og genstande, som ved at falde ned kan være en fare for  

 arbejderne i udgravningen.
Hvor der skal færdes mennesker på kanten, skal  

 denne desuden være passende jævn for at undgå snublen og fald.
6. Hvor udgravningen foretages med fri skrænt, skal  

 denne have en sådan hældning, at farlige skred ikke kan indtræde.
Dette skal  

 særligt iagttages ved arbejde i smalle udgravninger, fx ved rendegrave og ved  

 byggegruber, hvor der arbejdes med vægforskalling, mellem denne og skræntens  

 side.
Skrænten må her aldrig have mindre anlæg end 0,5 (hældning 2:1),  

 medmindre det ved undersøgelse af jordbunden på betryggende måde er  

 godtgjort, at en stejlere skrænt er forsvarlig.
Ved arbejde langs foden af  

 frie skrænter skal i videst muligt omfang sørges for, at flugten fra skrænten  

 ikke hindres.
I smalle udgravninger skal være anbragt stige i nærheden af  

 arbejdsstedet, medmindre der findes anden passende opgang.
Ved maskingravning  

 må arbejde omkring gravemaskinen i farlig nærhed af skrænten kun foretages i  

 højst nødvendigt omfang og af en person, som er velinstrueret om faren.
Der  

 skal være mulighed for hurtig flugt bort fra skrænten.
Hvis man ikke kan  

 undgå at gå ind mellem maskinen og skrænten, må man påse, at dette kun sker,  

 når skrænten har fået en sådan hældning, at der ikke er fare for alvorligt  

 skred.
Gravemaskinens fører skal også være instrueret herom.
Hvis det af  

 anden tvingende grund, fx maskinskade eller fjernelse af større sten i  

 skrænten, er nødvendigt at opholde sig på eller i farlig nærhed af skrænten,  

 skal denne forinden være afrettet til ifarlig hældning.
 For arbejde i grus-, ler- og mergelgrave gælder arbejdstilsynets  

 »Forskrifter for gravning i grus-, ler- og mergelgrave« af november  

 1959, der er optaget som underbilag I til nærværende regler.
 7. Hvor der ikke ved gravning med fri skrænt kan opnås  

 den fornødne sikkerhed mod farlige jordskred, skal foretages forsvarlig  

 afstivning.
 8. Ved smalle udgravninger til lægning af rør,  

 ledninger o.lign. skal arbejdstilsynets »Vejledning for udførelse af  

 afstivninger af træ ved rendegravning« af marts 1957 med ændringer af  

 juni 1958, der er optaget som underbilag II til nærværende regler, følges,  

 hvorved må bemærkes, at vejrforhold og jordbundsforhold skal tages i  

 betragtning, således at en stærkere afstivning end angivet som normal og  

 afstivning ved mindre gravedybder end 1,7 m kan være påkrævet. (Jfr.  

 vejledningens indledende bemærkninger).
 9. I bredere udgravninger, hvor afstivningen af  

 spændeplanker og stræk ikke kan foretages med spændbomme mellem modstående  

 gravesider, skal afstivningen foretages på anden betryggende måde, fx ved  

 skrå støtteplanker fornødent afsværtede og støttet mod nedrammede pæle, eller  

 ved forankring til plader med jordbelastning uden for udgravningen.
10. Afstivningen skal under hensyn til jordens  

 beskaffenhed være så tæt, at farlig udskridning af løs jord, sand og grus  

 ikke finder sted.
Om fornødent skal anvendes spunsplanker, der skal føres så  

 langt ned, at jordbunden (specielt flydesand) ikke kan trykkes op i graven.  

 Hvis udgravningen foretages i fyld eller støder op til fyldt tidligere  

 udgravning, skal særlige foranstaltninger træffes ved afstivningen.
 11. Eksisterende bygninger nær ved udgravningen skal  

 afstives og forstærkes i fornødent omfang.
12. Hvor udgravning med lodrette sider foretages ved  

 hjælp af gravemaskine, skal afstivningen følge umiddelbart efter maskinen,  

 dog kan der på en kort strækning sættes midlertidig afstivning, medens  

 udgravningens sider afrettes og endelig afstivning påsættes.
Udgravningen  

 skal foretages så nøjagtigt, at afstivningen kan påsættes med fuld sikkerhed  

 for dens stabilitet.
Der må ikke arbejdes på steder, hvor afstivningen endnu  

 ikke er ført frem.
 13. Afstivningen skal være forsvarligt dimensioneret  

 under hensyn til det jordtryk, der efter forholdene må antages at komme til  

 at virke, og til den belastning, der hidhører fra eventuelt oplag af jord og  

 materialer, maskiner, vogne, lad og andet i umiddelbar nærhed af  

 udgravningen, og som kan indvirke på jordtrykket.
 14. Ved større udgravningsdybder eller vanskelige  

 jordbundsforhold, hvor afstivningens tilstrækkelighed ikke umiddelbart kan  

 bedømmes, skal i forbindelse med projektering af byggeriet m.v. forslag med  

 tegninger og beregninger over afstivning eller anden  

 beskyttelsesforanstaltning være udarbejdet af kompetent person, forinden  

 gravearbejdet påbegyndes.
 Arbejdstilsynet kan forlange sådanne forslag forelagt.
15. Alt træ til afstivning skal være af god og sund  

 kvalitet uden farlige svindrevner og knaster.
Stærkt udtørret træ med kort  

 brud må ikke benyttes.
Savskåret tømmer må kun i uvæsentligt omfang være  

 skåret over spån.
16. Tømmer og andet materiel til afstivning skal før  

 brugen kontrolleres omhyggeligt.
Styrken af brugt tømmer skal om fornødent  

 prøves på passende måde.
17. Al afstivning skal efterses og være under opsyn af  

 en kyndig person.
Viser afstivningen tegn på overbelastning, eller der er  

 sket uheld, som bringer afstivningens stabilitet i fare, skal der straks  

 foretages de nødvendige forstærkningsarbejder, ligesom der ved opståede  

 hulheder bag plankerne som følge af lokale udskridninger straks skal træffes  

 foranstaltninger til sikring af afstivningen.
 18. Hvor betonringe anvendes ved gravning af  

 sænkebrønde, skal ringene for at hindre forskydning være forsynet med fals og  

 være sammenholdt på passende måde.
 19. Stålringe til samme brug skal være forsynet med  

 passende styring og være forsvarligt sammenholdt.
20. Hvor der ved arbejde i trange og dybe skakter, fx.  

 sænkebrønde, er fare for skred eller for, at bunden trykkes op (flydesand),  

 skal arbejderen i skakten benytte sikkerhedsbælte med line.
Desuden skal der  

 oppe ved skakten være placeret en mand, som stadig skal følge arbejdet og  

 passe på linen.
 21. Før nedstigning i udgravninger og brønde, hvor  

 giftig eller brændbar gas eller iltmangel må befrygtes, skal luften  

 undersøges og udluftning eller anden passende beskyttelsesforanstaltning om  

 fornødent foretages.
 22. Ved udgravningsarbejde, der er forbundet med  

 sammenstyrtningsfare, må der ikke beskæftiges personer under 18 år, (jfr.  

 socialministeriets bekendtgørelse nr. 149 af 30. maj 1956 om unge menneskers  

 farlige arbejde og den dertil knyttede fortegnelse nr. 1 - ulykkesfare,  

 gruppe 7).
 Forskrifter for gravning i grus-, ler- og mergelgrave.
 Håndgravning.
 Skrænthøjde og hældning.
 Gravning i afsatser.
 Særlige forhold.
Afrømning Undergravning.
Underhakning.
 Maskingravning.
 Hældning.
Gravningen skal dog foregå på en sådan måde, at der er rigelig sikkerhed  

 for, at betjeningspersonalet på gravemaskinen ikke bringes i fare ved skred  

 eller nedstyrtning af maskinen.
Der skal uden for selve gravefronten holdes  

 en sådan hældning på skrænten, at utilsigtede skred ikke kan indtræde.
 Planering.
Hvis det ikke kan undgås at gå ind mellem maskinen og skrænten, må det  

 påses, at dette kun sker, når skrænten har fået en sådan hældning at der ikke  

 er fare for alvorligt skred.
Gravemaskinens fører skal også være instrueret  

 herom.
 Særlige arbejder.
 Fælles bestemmelser.
 Sten.
Revnedannelse.
Vejrforhold.
 Nedstikning.
 Sikkerhedsbælte.
 Flugtareal.
 Maskiner og køretøjer.
 Tipvogne.
 Instruktion af arbejderen.
 Børn under 18 år.
 Opslag.
 Vejledning for udførelse af afstivninger af træ ved rendegravning.
 Indledende bemærkninger.
 Hvert år omkommer arbejdere ved jordskred under rendegravning: Vis derfor  

 den største agtpågivenhed over for denne fare og lad sikkerheden gå forud for  

 andre hensyn.
 Det påhviler først og fremmest arbejdsgiveren (entreprenøren) at sørge for  

 tilstrækkelig afstivning, og ansvaret herfor bør aldrig overdrages til  

 personer, der ikke har den fornødne indsigt og erfaring.
 Arbejderen må på sin side medvirke til at skabe forsvarlige forhold bl.a.  

 ved at følge givne instrukser om afstivning og andre sikkerhedsforskrifter og  

 ved straks at meddele fundne mangler til sin foresatte, for så vidt han ikke  

 selv har befæjelse til at rette dem.
De nedenfor givne retningslinier for afstivning gælder for udgravninger  

 med lodrette sider.
Hvis de øverste jordlag afgraves med fri skrænt mod  

 renden, må skrænten have en sådan hældning, at udskridning ikke kan finde  

 sted.
Afstivningen af udgravningens lodrette sider må i så fald forstærkes  

 under hensyn til den overliggende jords vægt, ligesom også anden belastning,  

 f.eks. fra jordlad, altid må tages i betragtning.
 Retningslinierne må benyttes med omtanke, idet vejrforhold og  

 jordbundsforhold må tages i betragtning, og en stærkere afstivning end  

 angivet for normale forhold derfor kan være påkrævet.
Faren for jordskred er særlig stor efter regnskyl og efter skiftende frost  

 og tø. Efter sådant vejrskifte bør afstivningen derfor efterses og om  

 fornødent forstærkes.
Ligeledes bør vises særlig agtpågivenhed, hvor  

 jordlagene skifter, f.eks. hvor stivere jordlag gennembrydes af sandåre eller  

 fyld efter tidligere jordudgravninger, og hvor der er tilstrømning af vand  

 til graven.
 Retningslinier for afstivning.
 Afstivningens konstruktion.
I indtil ca. 2,5 m dybde kan afstivningen i stiv jord udføres som KLEMMER  

 med højst 2 m mellemrum bestående af tilstrækkeligt lange spændplanker med  

 mindst 2 spændbomme.
I alle andre tilfælde udføres afstivningen med STRÆK og  

 SPÆNDBOMME.
 Hvor forholdene nødvendiggør det, anbringes klamper eller skråstivere  

 under strækkene for at forhindre, at disse glider ned, og når skråstivere  

 benyttes, er det nødvendigt også at anbringe klamper over strækkene.
 Hvor der er fare for, at spændet kan gå af, er det nødvendigt at påsømme  

 lægte- eller plankestumper på bommene for at forhindre disse i at falde ned.
 Tømmerets kvalitet.
 Stærkt udtørret træ og træ med kort brud må ikke benyttes.
 Savskåret tømmer må kun i uvæsentligt omfang være skåret over spån (* 1).
 Tømmerets dimensioner.
 SPÆNDPLANKER være mindst 5 cm (2 tommer).
 STRÆKPLANKER forudsat understøtning for hver 2 m være mindst 7,5 x 15 cm  

 (3 tommer x 6 tommer).
BOMME forudsat normale jordbundsforhold være mindst 10 x 10 cm (4 tommer x  

 4 tommer) eller 7,5 x 15 cm (3 tommer x 6 tommer) ved gravningsbredder indtil  

 1,5 m og mindst 8,8 x 15 cm (3 1/2 tomme x 6 tommer) ved gravningsbredder 1,5  

 - 2 m.
Ved større gravningsbredder eller vanskeligere jordbundsforhold  

 anvendes sværere tømmer: 12,5 x 12,5 cm, 12,5 x 15 cm, 15 x 15 cm o.s.v.
 Når runde bomme anvendes, skal de have mindst samme tværsnitsareal som  

 ovenfor angivet.
 Ved sammenlaskning af bomme skal laskerne tilsammen have mindst samme  

 tværsnitsareal som bommen, og samlingen skal i øvrigt udføres forsvarligt.
 Ved meget store gravningsbredder kan særlige konstruktioner være  

 nødvendige.
 Påsætning og eftersyn.
Hvor spænd mod fastlejret jord ikke kan opnås, skal der træffes særlige  

 foranstaltninger.
Særlig omhu skal udvises i nærheden af tidligere  

 gravninger, hvor jordfylden er mindre fast lejret.
 Udgravning med maskine.
 Såfremt de øverste jordlag graves med passende, forsvarligt anlæg og de  

 nedre med lodrette sider, påsættes på disse en i forhold til dybden passende  

 kraftig afstivning.
 Optagning af afstivningen.
--------- Socialministeriet, den 26. april 1960.
Jul.
Bomholt.
/K.
Kampmann.
 (* 1) Ændret april 1960.
 (* 2) Opretholdt ved ikraftholdelsesbekendtgørelsen.
