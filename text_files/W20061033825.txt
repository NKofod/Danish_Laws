Konkrete afgørelser vedr. § 10 fra ÅB 2006 I (N.j.nr. 06-520-01177) Ansøger blev efter et voldeligt overfald lørdag kl. 24:00 indlagt på sygehus til observation og udskrevet dagen efter kl. 12:00. Ansøger anmeldte forholdet til politiet mandag kl. 10:30. Fristen i offererstatningslovens § 10, stk. 1, burde efter nævnets opfattelse regnes fra udskrivelsestidspunktet fra sygehuset.
Anmeldelsen ansås derfor for at være rettidig.
