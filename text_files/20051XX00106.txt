Skriftlig fremsættelse (30. november 2005) Ministeren for  

 familie- og forbrugeranliggender  

  

 (Lars Barfoed):
 Herved tillader jeg mig for Folketinget at fremsætte:
Forslag til lov  

 om ændring af lov om hold af dyr og lov om  

 dyrlæger (Strafskærpelse) (Lovforslag nr.
L 90).
Der stilles forslag om en generel skærpelse af bødeniveauet  

 i sager om overtrædelse af reglerne om lægemidler til dyr.
Forhøjelsen af  

 bødeniveauet vedrører sager om  

 dyreejeres  

 overtrædelse af reglerne om anvendelse og opbevaring af lægemidler til dyr og  

 dyrlægers overtrædelse af reglerne om anvendelse, udlevering og  

 receptordinering af lægemidler til dyr.
 For yderligere at styrke den præventive effekt af  

 bødestraffene stilles der forslag om, at bødernes størrelse skal afspejle  

 størrelsen af dyreholdet, henholdsvis antallet af sundhedsrådgivningsaftaler,  

 som dyrlægen har indgået.
 Baggrunden for lovforslaget er, at ulovlig brug af  

 lægemidler til dyr indebærer risiko for fødevaresikkerheden, og at de  

 eksisterende bødestørrelser ikke længere skønnes at have den fornødne  

 præventive  

 effekt.
 Ændringerne skal efter forslaget træde i kraft den 1. marts  

 2006.
 Jeg henviser i øvrigt til lovforslaget og de bemærkninger,  

 der ledsager det, og indstiller forslaget til Folketingets velvillige  

 behandling.
