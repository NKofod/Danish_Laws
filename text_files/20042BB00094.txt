Fremsat den 24. maj 2005 af Lone Dybkjær (RV),  

 Elisabeth Arnold (RV), Marianne Jelved (RV), Naser Khader (RV) og Margrethe  

 Vestager (RV) Forslag til folketingsbeslutning om ændring af  

 forretningsorden for Folketinget § 1 I forretningsorden for Folketinget, som vedtaget den  

 17. december 1953 og senest ændret den 16. december 2004, foretages følgende  

 ændringer:
 1.  

  

 I  

  

 § 7, stk. 1,  

  

 indsættes efter nr. 13 som  

 nyt nummer:
»14) Ligestillingsudvalget.« Nr. 14-25 bliver herefter nr. 15-26.
 2.  

  

 I  

  

 § 7, stk. 5,  

  

 ændres to steder »25« til:  

 »26«.
§ 2 Folketingsbeslutningen træder i kraft fra begyndelsen  

 af folketingsåret 2005-06.
Bemærkninger til forslaget Forslaget har til formål at tilvejebringe et egnet forum til  

 drøftelse af ligestillingsspørgsmål, som efter forslagsstillernes opfattelse  

 ikke er til stede i dag.
Den første minister for ligestilling blev udnævnt af  

 statsministeren den 1. juli 1999, men dette blev ikke samtidig fulgt op med  

 nedsættelse af et ligestillingsudvalg.
Folketinget har derfor stadig ikke i  

 dag  

  knap 6 år efter den første minister for ligestilling blev udnævnt  

  et egnet  

 udvalg til at behandle forslag eller følge udviklingen på området, hvilket  

 efter forslagsstillernes opfattelse er dybt utilfredsstillende og helt ude af  

 trit med udviklingen.
I april måned i år var forslag til folketingsbeslutning om  

 flere kvinder på topposter (B 22) til 1. behandling og blev dernæst henvist  

 til  

 behandling i Det Politisk-Økonomiske Udvalg.
Dette er blot ét eksempel på, at  

 der er behov for et udvalg, der har til opgave at kigge på den overordnede  

 ligestillingspolitik.
Forslagsstillerne ønsker derfor, at der bliver oprettet et  

 ligestillingsudvalg.
Ligestillingsudvalget skal ligesom de øvrige stående  

 udvalg i Folketinget behandle henviste forslag.
Herudover kan udvalget af  

 egen  

 drift tage forslag op med henblik på drøftelse af ligestillingsmæssige  

 spørgsmål og på baggrund heraf afgive en udtalelse til det relevante udvalg,  

 hvortil forslaget er blevet henvist, eller komme med forslag til  

 ændringsforslag  

 og lignende.
Endvidere forudsættes det, at udvalget i nær kontakt med  

 ligestillingsministeren holder sig ajour med udviklingen inden for  

 ligestillingsområdet og kan i den forbindelse stille spørgsmål til en  

 minister.  

 Endelig vil et ligestillingsudvalg skulle deltage i det europæiske netværk af  

 udvalg, der beskæftiger sig med ligestilling i de nationale parlamenter.
For  

 øjeblikket deltager Folketinget med repræsentanter fra Arbejdsmarkedsudvalget  

 og Det Politisk-Økonomiske Udvalg suppleret med ligestillingsinteresserede  

 medlemmer  

 i øvrigt.
Dette er efter forslagsstillernes opfattelse helt uacceptabelt og i  

 sig selv grund nok til at få nedsat et stående ligestillingsudvalg i  

 Folketinget omgående.
 Samtidig foreslås det, at Udvalget for Forretningsorden træffer  

 beslutning om følgende sagsområder for Ligestillingsudvalget, jf. § 7, stk.  

 2,  

 i forretningsorden for Folketinget:
 Ligestillingsforhold, herunder lov om ligestilling af kvinder  

 og mænd og internationalt ligestillingsarbejde.
 Efter forslagsstillernes opfattelse kunne man herudover  

 overveje, om lov om lige løn til mænd og kvinder, lov om ligebehandling af  

 mænd  

 og kvinder med hensyn til beskæftigelse og barselorlov m.v. og lov om  

 ligebehandling  

 af mænd og kvinder inden for de erhvervstilknyttede sikringsordninger  

 ligeledes  

 skal være omfattet af udvalgets sagsområder.
Skriftlig fremsættelse Lone Dybkjær  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af forretningsorden for Folketinget.
(Beslutningsforslag nr.
B 94).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
