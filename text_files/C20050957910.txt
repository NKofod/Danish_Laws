Cirkulæreskrivelse  

 om ansøgninger til Justitsministeriets særlige kriminalpræventive pulje Ved cirkulæreskrivelse af 17. februar 1997 orienterede  

 Justitsministeriet samtlige politimestre og politidirektøren i København om  

 de  

 nærmere betingelser for at modtage tilskud til kriminalpræventive projekter  

 fra  

 Justitsministeriets særlige kriminalpræventive pulje, som årligt er på 2  

 millioner  

 kr.
Det fremgår af cirkulæreskrivelsen, at der skal være tale om en lokal  

 kriminalpræventiv indsats, samt at politiet skal være involveret i projektet.
 Justitsministeriet har i forbindelse med behandlingen af  

 ansøgninger om tilskud fra den særlige kriminalpræventive pulje erfaret, at  

 der  

 i flere tilfælde har måttet meddeles afslag til projekter, som i øvrigt har  

 indeholdt væsentlige kriminalpræventive elementer, men hvor betingelsen om  

 politiets deltagelse ikke fuldt ud har været opfyldt.
På den baggrund har Justitsministeriet  efter drøftelser med  

 Det Kriminalpræventive Råd og Rigspolitichefen  besluttet, at det  

 fremover ikke  

 skal være en afgørende betingelse for at modtage støtte fra puljen, at  

 politiet  

 er direkte involveret i projektet.
Politiets aktive deltagelse vil dog  

 fortsat  

 kunne indgå i den samlede vurdering af, hvorvidt en ansøgning om støtte fra  

 puljen  

 bør imødekommes.
 Det bemærkes, at nærværende cirkulæreskrivelse ikke i øvrigt  

 ændrer ved de krav, der stilles til ansøgning om midler fra den  

 kriminalpræventive pulje eller ansøgningsproceduren i øvrigt som fastsat ved  

 Justitsministeriets cirkulæreskrivelse af 17. februar 1997, som vedlægges til  

 orientering.
