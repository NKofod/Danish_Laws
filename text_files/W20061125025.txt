Klage  

 over ansøgning om dispensation fra bopælspligten Direktoratet  

 for FødevareErhvervs skrivelse af 26. april 2006  

  

 , j. nr. 3101-065-05-2718.
»--- I brev af  

 23. august 2005 har De klaget over, at Jordbrugskommissionen for Ringkøbing  

 Amt  

 den 16. august 2005 har fastholdt et meddelt afslag på en ansøgning om  

 dispensation fra bopælspligten på landbrugsejendommen S, som De har ønsket  

 suppleret med 8,5 ha.
Direktoratets  

 afgørelse Indledningsvis  

 skal Direktoratet for FødevareErhverv beklage den lange sagsbehandlingstid.
 Direktoratet  

 for FødevareErhverv finder, at det er en mangel, at jordbrugskommissionens  

 afgørelse  

 ikke indeholder en uddybende begrundelse, jf. forvaltningslovens §§ 22 og 24,  

 herunder en angivelse af, om afgørelsen på grund af tidspunktet for  

 retshandelen bør behandles efter nugældende eller tidligere landbrugslov.  

 Herudover finder direktoratet, at jordbrugskommissionen bør tage stilling til  

 det retlige spørgsmål om, hvorvidt afslaget på dispensation fra bopælspligten  

 findes at være proportionalt i forhold til sagens konkrete omstændigheder.
 Direktoratet  

 hjemviser derfor sagen til fornyet behandling, jf. nedenfor for en uddybende  

 redegørelse for sagens forløb og baggrunden for direktoratets afgørelse.
Redegørelse  

 for sagen Sagens  

 forhistorie I forbindelse  

 med R's erhvervelse af V har De erhvervet 8,5 ha fra V til supplering af  

 Deres  

 landbrugsejendom S, der herefter udgør 118,6 ha.
Jordbrugskommissionen  

 for Ringkøbing Amt meddelte den 27. januar 2004, at der ikke kunne forventes  

 tilladelse til det ansøgte, idet det fremgik, at De ikke ville opfylde  

 bopælspligten på den supplerede ejendom.
De bebor således ikke  

 landbrugsejendommen S, men N, som ikke er en landbrugsejendom.
Ved en  

 supplering af en landbrugsejendom efter § 13 i landbrugsloven, jf. dagældende  

 lovbekendtgørelse nr. 598 af 15. juli 1999, indtræder der en ny 8-årig  

 bopælspligt på den supplerede landbrugsejendom, der skal opfyldes af  

 erhververen/ejeren. (Tilsvarende krav gælder efter den nugældende lovgivning,  

 jf. § 2, stk. 6, i bekendtgørelse nr. 421 af 3. juni 2005 om reglerne i lov  

 om  

 landbrugsejendomme.) Det meddeltes  

 samtidig, at kommissionen fandt, at der ikke forelå sådanne særlige forhold,  

 der kunne begrunde en dispensation for bopælspligten på den supplerede  

 ejendom.
 Herefter  

 fremsendte De brev og erklæring af henholdsvis den 12. juli og 27. juli 2004  

 om  

 at ville opfylde bopælspligten inden 6 måneder fra en evt. erhvervelse af  

 suppleringsjord.
 Jordbrugskommissionen  

 meddelte herefter ved brev af 20. august 2004, at der kunne forventes meddelt  

 tilladelse til at overføre det ønskede areal, hvis der efter annoncering ikke  

 fremkommer ønsker fra naboer, der kan godkendes efter landbrugslovens § 13  

 som  

 fortrinsstillede til arealet, (jf. § 29, stk. 2, efter den nugældende lov nr.  

 435 af 9. juni 2004 om landbrugsejendomme).
 Herudover  

 bemærkes, at det af jordbrugskommissionens afgørelse af 16. august 2005  

 tillige  

 fremgår, at der er flere nabolandmænd, der er interesserede i jorden og er  

 meddelt, at de kan forvente tilladelse til at supplere deres ejendomme med  

 arealet.
Aktuel sag I brev af 17.  

 juni 2005 har De søgt om dispensation fra bopælspligten ved den omhandlede  

 supplering.
I en  

 uddybende redegørelse gør De bl.a. opmærksom på, at De er 81 år og  

 kontraktligt  

 berettiget til at bebo Deres nuværende bolig, der tidligere var aftægtshus  

 til  

 Deres landbrugsejendom M.
Huset ejes nu af Folkeuniversitetscenteret.
Deres  

 postadresse er N.
Af sagen fremgår, at Folkeuniversitetscenteret i 1987 købte  

 ejendommens bygninger af Dem, men at De - for at have et stuehus til Deres  

 landbrugsejendom - tilbagekøbte S, som tidligere havde hørt til ejendommen,  

 men  

 i 1912 var blevet frastykket ejendommen M.
Deres nuværende bopæl ligger ca.  

 15  

 meter fra skellet til Deres landbrugsejendom.
De oplyser,  

 at De er 3. generations ejer af landbrugsejendommen M, som De i 1973 overtog  

 fra Deres mor.
De oplyser, at Deres bedstefar købte gården 1905.
 Det fremgår  

 af det fremsendte, at den påtænkte løsning til opfyldelse af bopælspligten  

 ved  

 at tilbagesælge N, hvor De bor nu, til sammenlægning med Deres  

 landbrugsejendom  

 S og derved at opfylde bopælspligten derfra, siden har vist sig at være  

 kompliceret og medføre en del omkostninger.
 Det fremgår  

 endvidere af sagen, at Jens Kirk (MF) har været inddraget i sagen, og at  

 Fødevareministeriet i denne sammenhæng har meddelt, at det umiddelbart er  

 vurderet, at der bør kunne dispenseres fra bopælspligten.
Jordbrugskommissionen  

 har den 16. august 2005 fastholdt den tidligere afgørelse efter 1999- loven  

 af  

 27. januar 2004, hvor kommissionen fandt, at der ikke foreligger sådanne  

 særlige forhold, der kan begrunde en dispensation for bopælspligten på den  

 supplerede ejendom, og idet der ved den fremsendte ansøgning ikke er  

 fremkommet  

 nye oplysninger til sagen, der kan begrunde en ændring af den tidligere  

 trufne  

 afgørelse.
Jordbrugskommissionen redegør ikke for forholdet til  

 landbrugsloven  

 af 2004 og begrunder ikke yderligere, hvorfor man ikke finder, at der  

 foreligger særlige forhold.
I brev af 23.  

 august 2005 har De klaget over afgørelsen.
De fremhæver især 1) Deres egen og Deres slægts stærke tilhørsforhold til M, 2) Deres store  

 ønske om at fremtidssikre landbrugsejendommen med en god arrondering og et  

 velbeliggende stuehus, og 3) Deres  

 fremadrettede perspektiv på udviklingen i landdistrikter ved at støtte  

 Folkeuniversitetet som et eksempel på, at en moderne uddannelses- og  

 kulturinstitution kan vokse frem på landet.
Deres  

 anmodning om dispensation understøttes af bestyrelsen for  

 Folkeuniversitetscenteret.
Folkeuniversitetscenteret fremhæver især de  

 forhold  

 i 2004-lovens § 17, stk. 2 og 7, om at ejendommen i længere tid har været i  

 slægtens eje og hensyn til videnskabelige, undervisningsmæssige forhold.
De  

 henviser endelig til, at der i forbindelse med sagsbehandlingen har været  

 nogle  

 kommunikationsmæssige vanskeligheder omkring ordene »ikke vil opfylde sin  

 bopælspligt«, idet De fejlagtigt havde troet, at dette hentydede til de  

 hidtidige forhold.
De beklager således Deres andel i heraf opståede  

 misforståelser.
 Bestyrelsen  

 for Folkeuniversitetscenteret har pr. 17. august 2005 til Deres klage over  

 jordbrugskommissionens afgørelse bl.a. tilføjet, at det er af vital  

 betydning,  

 at De bebor N, og at Deres køb af suppleringsjorden skete efter udtrykkeligt  

 ønske fra centerbestyrelsens side ud fra historiske og fremtidige kultur- og  

 miljømæssige hensyn og for at sikre landbrugsejendommen en smuk arrondering.
 Jordbrugskommissionen  

 har den 5. oktober 2005 fremsendt klagen hertil, idet kommissionen fastholder  

 afgørelsen.
Jordbrugskommissionen  

 har i afgørelsen til Dem som begrundelse anført, »at der  

  

 ikke  

  

 foreligger  

 sådanne særlige forhold, der kan begrunde en dispensation fra bopælspligten  

 på  

 den supplerede ejendom, og idet der ved den fremsendte ansøgning ikke er  

 fremkommet oplysninger til sagen, der kan begrunde en ændring af den  

 tidligere  

 trufne afgørelse.« Af sagen  

 fremgår desuden, at jordbrugskommissionens sekretariat til  

 jordbrugskommissionens møde den 4. oktober 2005 anførte følgende bemærkninger  

 i  

 et notat, hvoraf kopi er fremsendt til Direktoratet for FødevareErhverv med  

 henblik  

 på behandling af Deres klage:
 »Der henvises  

 i klagebrevet til landbrugslovens § 17, stk. 2 og 7.
 Af stk. 2  

 fremgår, at der kan dispenseres for bopælskravet ved  

  

 erhvervelse  

  

 af en  

 slægtsejendom (krav: været i slægtens eje mindst 75 år eller 3 generationer  

 og  

 der ikke er sket væsentlige suppleringer af ejendommen inden for de seneste  

 år).
 Af stk. 7,  

 nr. 3, fremgår det, at der kan dispenseres for erhvervelsesbetingelserne, når  

 erhvervelsen sker med henblik på særlige formål, herunder anvendelse til  

 videnskabelige, undervisningsmæssige, almene sociale, sundhedsmæssige eller  

 almene rekreative formål.
I nærværende  

 sag erhverves arealet efter det oplyste til landbrugsmæssig drift.« Det fremgår  

 imidlertid ikke af jordbrugskommissionens brev af 5. oktober 2006, om sagen  

 er  

 blevet behandlet efter loven af 2004, eller om sagen alene er behandlet efter  

 loven af 1999.
Redegørelse  

 for direktoratets afgørelse Jordbrugskommissionens  

 afgørelse kan påklages til Direktoratet for FødevareErhverv for så vidt angår  

 retlige spørgsmål, mens skønsmæssige spørgsmål ikke kan påklages, jf. § 16 i  

 bekendtgørelse nr. 863 af 19. august 2004 om regionale jordbrugskommissioner  

 mv.
I et retligt spørgsmål kan bl.a. indgå en vurdering af, om skønnet er  

 udøvet inden for rammerne af lovgivningen og almindelige retsprincipper.  

 Direktoratet har i sin afgørelse således lagt ovennævnte forhold til grund og  

 har vurderet følgende forhold i relation til lov nr. 435 af 9. juni 2004:
 Lovens  

 § 17, stk. 2 (slægtens eje):
I Deres  

 klagebrev af 23. august 2005 fremhæver De, at ejendommen i længere tid har  

 været i slægtens eje.
De har ifølge det af Dem oplyste ejet ejendommen siden  

 1973, hvor De overtog den efter Deres mor.
Jordbrugskommissionens sekretariat  

 fortolker lovens § 17, stk. 2, således, at der kan dispenseres ved  

 erhvervelse  

 af en slægtsejendom, og dermed modsætningsvis ikke ved erhvervelse af  

 suppleringsjord.
Efter  

 lovens § 29, stk. 1, nr. 3), skal erhververen ved køb af suppleringsjord  

 opfylde de personlige erhvervelsesbetingelser i henhold til §§ 12, 16 og 20.  

 Til disse erhvervelsesbetingelser er der i lovens § 17 knyttet  

 dispensationsmuligheder,  

 hvorefter en slægtsejendom, der ønskes overdraget til en anden slægtning, er  

 omfattet af dispensationsbestemmelsen.
Direktoratet er således enig med  

 jordbrugskommissionens  

 sekretariat i, at denne dispensationsbestemmelse ikke fortolkes udvidende og  

 derfor ikke finder anvendelse i forbindelse med erhvervelse af  

 suppleringsjord,  

 idet hensynet bag dispensationsmuligheden gælder erhvervelse af selve  

 slægtsejendommen og ikke tillige af suppleringsjord hertil.
 Lovens §  

 17, stk. 7, nr. 3 (videnskabelige, undervisningsmæssige forhold):
 Efter lovens  

 § 17, stk. 7, nr. 3, kan der dispenseres, når erhvervelsen sker med henblik  

 på  

 særlige formål, herunder anvendelse til videnskabelige, undervisningsmæssige,  

 almene sociale sundhedsmæssige eller almene rekreative formål.
 Jordbrugskommissionens  

 sekretariat henviser til, at Deres erhvervelse af suppleringsjord sker til  

 jordbrugsmæssige formål, og dermed at Deres tilknytning til  

 Folkeuniversitetscenteret ikke berører muligheden for at anvende denne  

 dispensationsmulighed  

 i denne sammenhæng, hvilket direktoratet er enig i.
 Reglerne  

 om fortrinsstilling til suppleringsjord (2004-lovens §§ 31-33)  

 :
 Sekretariatet  

 for jordbrugskommissionen har som ovenfor omtalt i et notat til brug for  

 mødet  

 i jordbrugskommissionen den 4. oktober 2005 overvejet muligheden for  

 dispensation efter § 17, stk. 2 og 7, i landbrugsloven af 2004. Sekretariatet  

 eller jordbrugskommissionen har derimod ikke taget stilling til, hvorvidt  

 reglerne i 2004-loven om fortrinsstilling til suppleringsjord, herunder  

 hovedejendomsreglen, kan bringes i anvendelse.
 Andre  

 særlige forhold og dispensationsovervejelser:
Af § 72, stk.  

 2, nr. 6, i cirkulære nr. 36 af 3. juni 2005 om lov om landbrugsejendomme  

 fremgår derudover, at betingelserne for erhvervelse af den supplerede  

 ejendom,  

 herunder bopælskrav, kan fraviges, når særlige forhold taler for det.
Dette  

 gælder således bl.a., hvor der er tale om mindre arealer, særlig god  

 arrondering mv.
Af sagens  

 kortbilag fremgår således, at suppleringen af Deres ejendom på ca. 110 ha med  

 de 8,5 ha giver en særlig god arrondering, idet arealet ligger i et hjørne i  

 umiddelbar tilknytning til Deres ejendom og langs en landevej.
Af sagen  

 fremgår  

 imidlertid ikke, at jordbrugskommissionen har overvejet dispensationsadgangen  

 i  

 cirkulærets § 72, stk. 2, nr. 6.
For så  

 vidt øvrige særlige forhold henviser De til, at der er tale om en atypisk  

 situation, og at det helt gennemgående synspunkt såvel fra Deres som  

 centerbestyrelsens side har været at fremtidssikre en helhedsudvikling af  

 området  

 til gavn for såvel landbruget som for det i 1987 etablerede  

 Folkeuniversitetscenter,  

 der er med til at støtte en fremtidig landdistriktsudvikling.
Med  

 erhvervelsen  

 af suppleringsjord til Deres landbrugsejendom henviser De tillige til  

 landbrugsmæssige,  

 historiske og kulturelle perspektiver i en fremtidssikring af området.  

 Samtidig  

 ønsker De ved at blive boende i Deres nuværende bolig at støtte  

 Folkeuniversitetscenteret, som De ser som et eksempel på, at en moderne  

 uddannelses- og kulturinstitution kan vokse frem på landet, og herved have et  

 fremadrettet perspektiv på udviklingen af landdistrikterne.
Dette støttes af  

 Folkeuniversitetets bestyrelse.
Direktoratet  

 for FødevareErhverv kan være enig med Dem i, at der er tale om en atypisk  

 situation, men må dog samtidig henvise til, at dette ikke i sig selv  

 nødvendigvis kan begrunde en dispensation i overensstemmelse med  

 landbrugslovens formålsbetragtninger.
Hvorvidt en dispensation kan gives,  

 beror  

 således på et skøn, der udøves af jordbrugskommissionen, jf. nedenfor.
Imidlertid  

 finder Direktoratet for FødevareErhverv, at jordbrugskommissionen bl.a. må  

 overveje, om kravet om sammenlægning af beboelsesejendommen, hvor De bor, med  

 landbrugsejendommen M kan frafaldes eller erstattes af et mindre byrdefuldt  

 vilkår, idet bopælspligten i Deres ejertid rent faktisk opfyldes i umiddelbar  

 nærhed af landbrugsejendommen, og suppleringsarealets størrelse og  

 beliggenhed  

 må indgå i vurderingen, idet de arronderingsmæssige forhold også må tages i  

 betragtning.
Ved ejerskifte skal bopælspligten naturligvis opfyldes efter  

 reglerne i lov om landbrugsejendomme.
 Sagsbehandlingen  

 (Begrundelse og sagens oplysning):
Inden for  

 rammerne af lovgivningen og almindelige retsprincipper, herunder  

 proportionalitetsprincippet, vil der i den givne situation således være tale  

 om  

 et skøn, der udøves af jordbrugskommissionen.
Dette skøn skal tillige  

 indeholde  

 en afvejning af de forskellige elementer, der er lagt til grund for  

 afgørelsen  

 såvel i forhold til det konkrete regelsæt som til særlige forhold, der på  

 relevant vis kan gøres gældende i den konkrete sag.
 Kun  

 retlige spørgsmål kan således påklages til Direktoratet for FødevareErhverv.  

 Jordbrugskommissionen begrunder sin afgørelse under henvisning til, at man  

 finder, at der ikke foreligger sådanne særlige forhold, der kan begrunde en  

 dispensation fra bopælspligten på den supplerede ejendom.
Efter  

 forvaltningslovens § 22 skal en skriftlig afgørelse, der ikke giver parten  

 fuldt ud medhold, være ledsaget af en samtidig begrundelse.
Kravene til  

 begrundelsens  

 indhold fremgår af forvaltningslovens § 24. Herefter skal en begrundelse for  

 en  

 afgørelse indeholde en henvisning til de retsregler, i henhold til hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 En  

 begrundelse skal fremtræde som en forklaring på, hvorfor afgørelsen har fået  

 det pågældende indhold.
En  

 afgørelse, der alene er begrundet i, at De ikke har bopæl på den supplerede  

 landbrugsejendom, kan derfor være i strid med proportionalitetsprincippet,  

 idet  

 en sagligt begrundet afgørelse skal stå i et rimeligt forhold til formålet  

 med  

 reglerne, og et mere bebyrdende indgreb må ikke benyttes, når et mindre  

 bebyrdende indgreb er tilstrækkeligt.
Afgørelsen må i øvrigt tillige bero på,  

 om reglerne om fortrinsstilling til suppleringsjord er til hinder for, at der  

 meddeles tilladelse til den ansøgte supplering, herunder om reglerne i 1999-  

 loven eller i 2004-loven skal bringes i anvendelse.
Henvisningen skal være  

 præcis med angivelse af efter hvilken paragraf og evt. stykke og litra eller  

 nummer afgørelsen er truffet.
Sammenfattende  

 finder Direktoratet for FødevareErhverv, at afgørelsen bør indeholde en  

 uddybende  

 begrundelse, herunder en angivelse af, om afgørelsen på baggrund af  

 retshandelstidspunktet bør behandles efter nugældende eller tidligere  

 landbrugslov, herunder hvorvidt reglerne om fortrinsstilling til  

 suppleringsjord kan bringes i anvendelse.
Herudover finder direktoratet, at  

 der  

 bør tages stilling til det retlige spørgsmål om, hvorvidt afslaget på  

 dispensation fra bopælspligten findes at være proportionalt i forhold til  

 sagens konkrete omstændigheder.
Dette indebærer således tillige et krav om  

 udbygning af jordbrugskommissionens begrundelse for afgørelsen.
Direktoratet  

 har derfor hjemvist sagen til fornyet behandling.
Direktoratets afgørelse kan  

 efter § 16, stk. 3, i bekendtgørelse nr. 863 af 19. august 2004 om regionale  

 jordbrugskommissioner mv. ikke påklages til anden administrativ myndighed.
Med  

 venlig hilsen ---« 1  

 Peter Mortensen, Landbrugsloven  Landbrugets retsforhold II (2005), s.  

 304 f.
