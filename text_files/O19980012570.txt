Resumé  


  

 En nabo klagede over at en vognmandsvirksomhed havde fået dispensation fra  

 byggelovens bestemmelser til en  

 48 m  

 høj antennemast.
Kommunen havde efter forhandling med virksomheden, uden  

 fornyet naboorientering, givet dispensation til opstilling af master på et  

 andet sted end det der i første omgang var orienteret om.
Ombudsmanden udtalte at såvel kommunens som statsamtets  

 afgørelser om at der krævedes dispensation fra bygningsreglementets  

 bestemmelser om det skrå højdegrænseplan, byggede på en retsvildfarelse.
Det  

 var kun nødvendigt med dispensation fra bestemmelserne om det vandrette  

 højdegrænseplan.
Ombudsmanden udtalte endvidere at der efter byggelovens § 22,  

 stk. 2, skulle have været foretaget en fornyet naboorientering.
Naboen måtte  

 anses for part i sagen og skulle derfor også have været hørt efter  

 forvaltningslovens § 19. Ombudsmanden mente dog ikke at den manglende  

 naboorientering/nabohøring konkret var så væsentlig at den burde medføre  

 ugyldighed.  

 Afgørelsen var heller ikke truffet på et så utilstrækkeligt grundlag at  

 afgørelsen var ugyldig, og der var ikke grundlag for at antage at afgørelsen  

 hvilede på usaglige hensyn.
 Ombudsmanden kritiserede dog kommunens og statsamtets  

 begrundelser. (J.nr. 1997-1527-160).
Dispensation fra byggeloven til opførelse af antennemast.  

 Fornyet naboorientering.
Partsstatus Sagens nærmere omstændigheder  

 var følgende:
I 1994 blev der søgt om  

 tilladelse til opsætning af en antennemast på en ejendom i Slagelse, men  

 efter  

 foretaget naboorientering meddelte kommunen afslag på  

 dispensationsansøgningen.
En vognmandsforretning indgav den 28. februar 1996  

 ny  

 ansøgning med anden placering af masten på ovennævnte grund ejet af  

 virksomheden.
Virksomheden oplyste at masten tidligere havde været placeret  

 et  

 andet sted i Slagelse, at masten var til brug for firmaets interne  

 radiosystem,  

 og at placeringen var af stor vigtighed idet man manglede rækkevidde i  

 forbindelserne til firmaets køretøjer.
Slagelse Kommune foretog den  

 4. marts 1996 naboorientering i overensstemmelse med byggelovens § 22, stk.  

 2,  

 af 6 naboer.
Det fremgik heraf at antennemasten skulle være på  

 48 m, og at det krævede dispensation  

 fra bestemmelserne om dels det skrå højdegrænseplan mod naboskel dels den  

 maksimale byggehøjde på  

 8,5 m.  

 Fire naboer, herunder A, protesterede mod opsætningen.
A anførte således i et  

 brev af 6. marts 1996 bl.a. følgende:
 "...
 Indsigelsen begrundes med at  

 byggehøjde samt højdegrænseplan kræves overholdt.
 Endvidere viser erfaringen,  

 at støjgrænser fra vindstøj i skel kan overskrides, at risikoen for nedfald  

 fra  

 overisning er tilstede og at en udbygning af antennen kan forårsage  

 elektroniske forstyrrelser på EDB og COM udstyr.
..." Naboerne B og C henviste til  

 de bemærkninger som blev fremsat i forbindelse med naboorienteringen i 1994.  

 Disse indsigelser vedrørte samme forhold som anført af A samt  

 værdiforringelse  

 af ejendom.
Den 4. nabo anførte at masten ville virke meget skæmmende på  

 området.
Slagelse Kommune afslog den  

 17. april 1996 at give dispensation, men besluttede at der kunne optages  

 forhandling om en anden placering på grunden.
Kommunen henviste til at 4  

 naboer  

 havde fremsat indsigelser mod projektet idet masten ville virke generende og  

 nedsætte værdien af deres ejendomme.
Det fremgik desuden af kommunens brev at  

 ejendommen var beliggende i et område der var udlagt til erhvervsformål med  

 miljøbelastende virksomheder.
Efter at sagen var  

 forhandlet, gav kommunen den 15. maj 1996 dispensation, hvorefter  

 antennemasten  

 efter forslag fra ansøgeren kunne opstilles et andet sted på ejendommen,  

 nemlig  

 midt for eksisterende bebyggelse på ejendommen ca.  

 42 m  

 fra naboskel mod nord.
Kommunen  

 orienterede i et brev af samme dato A herom og skrev i denne forbindelse at  

 den  

 nævnte placering ikke sås at kunne medføre genevirkninger på A's ejendom.
Den 3. juni 1996 klagede A's  

 advokat til Vestsjællands Statsamt.
Han anførte at kommunens afgørelse var  

 ugyldig, bl.a. fordi der ikke var foretaget naboorientering inden afgørelsen  

 af 15. maj 1996. Han skrev endvidere bl.a. følgende:
 "....
at  

  

 Kommuneplanen  

  

 (bilag 10)  

  

 s. 106 anfører, at byrådet kan tillade, at en bygning eller en del af en  

 bygning opføres i større højde end  

 8,5 m,  

 såfremt særlige hensyn til virksomhedens indretning eller drift nødvendiggør  

 dette; at  

  

 det ikke ses, at særlige hensyn til (vognmandsforretningen)'s  

 indretning eller drift skulle nødvendiggøre en placering af en  

 48 m  

 høj antennemast på ovennævnte  

 ejendom; at  

  

 behovet for intern telefonkommunikation hos  

 (vognmandsforretningen) må kunne dækkes på anden måde end ved opstilling af  

 en  

 48 m  

 høj antennemast, bl.a. ved  

 mobiltelefoner el.lign.; at  

  

 Slagelse Kommune slet ikke har undersøgt og dermed helt  

 tilsidesat kommuneplanens krav om, at særlige hensyn til virksomhedens  

 indretning eller drift skal nødvendiggøre en placering som den,  

 dispensationen  

 angiver; at  

  

 det ikke fremgår, hvorfor den hidtidige placering hos (...) ikke  

 kan opretholdes, og at  

  

 det ikke fremgår, hvorfor antennen ikke kan placeres andetsteds  

 på ejendommen til mindre gene for de omboende, men måske nok til større gene  

 for (vognmandsforretningen).
 ...
 at  

  

 afstanden mod nord kun er  

 40  

 m, hvorfor forudsætningerne om de afstandsmæssige  

 forhold til min klient i Slagelse Kommunes afgørelse af 15. maj 1996 er  

 forkerte.
 ...
at  

  

 Byggelovens § 22, stk. 1, angiver, at der kan meddeles dispensation  

 fra kap. 2, §  

 6 C,  

 når det skønnes foreneligt med de hensyn, som ligger til grund for de  

 pågældende bestemmelser, og at  

  

 en dispensation til opstilling af en  

 48 m  

 høj antennemast ikke skønnes  

 foreneligt med et forbud i byggelovens §  

 6  

 C, stk. 1, mod at opføre bebyggelse, der er hævet mere  

 end  

 8,5 m  

 over det  

 omgivende terræn.
..." Desuden klagede B.
 Slagelse Kommune udtalte i  

 brev af 2. juli 1996 bl.a. følgende:
 "...
 (Vognmandsforretningen) på  

 (X-vej) har, for kommunikation med virksomhedens biler, brug for en  

 antennemast på denne ejendom.
 Både denne ejendom og  

 naboejendommene ligger i kommuneplanens område 3.E.2, som er udlagt til  

 miljøbelastende kap. 5 virksomheder, hvor man må forvente visse gener fra  

 sådanne virksomheder.
 Dispensation er givet i.h.t.  

 byggelovens kap. 4, § 22, stk. 1, idet forholdet er skønnet foreneligt med de  

 hensyn, som ligger til grund for de pågældende bestemmelser.
 Ny nabohøring er ikke  

 afholdt, idet der i 1994 blev behandlet en tilsvarende ansøgning på denne  

 ejendom med nabohøring, hvor Teknisk Udvalg den 12. juli 1994 gav tilladelse  

 til opstilling af en antennemast svarende til den nu givne tilladelse,  

 hvilket  

 de samme naboer fik besked på i brev af 20. juli 1994 (vedlagt kopi).
 Nyt i sagen er, at masten i  

 1994 var beregnet både til intern brug til virksomheden og for udlejning til  

 Dansk Mobiltelefon, mens den i 1996 ansøgte mast udelukkende er beregnet til  

 intern brug i virksomheden.
 Det er flere år siden masten  

 er nedtaget på (Y-vej), og den nu tilladte placering på (X-vej) ses ikke, at  

 kunne medføre genevirkninger for naboejendommene.
..." I brev af 1. august 1996  

 kommenterede advokaten kommunens udtalelse.
Han bestred at der uden  

 nabohøring  

 kunne gives tilladelse til en placering der ikke var søgt om.
I øvrigt havde  

 kommunen i 1994 ikke givet tilladelse svarende til den nu givne tilladelse,  

 men blot angivet retningslinierne for en placering som eventuelt kunne  

 tillades.
Desuden havde Slagelse Kommune ikke redegjort for de kriterier som  

 var indgået i kommunens skøn, og kommunen havde ikke begrundet vurderingen om  

 at den tilladte placering ikke ville medføre gener.
 Den 15. august 1996  

 fremsendte advokaten til statsamtet en kopi af en afgørelse fra  

 Naturklagenævnet af 20. december 1995 om landzonetilladelse til en  

 antennemast, idet han fandt at der måtte kunne stilles tilsvarende krav i den  

 foreliggende sag til myndighedernes udøvelse af skøn, herunder kravene til  

 undersøgelses- og oplysningspligt.
Den 21. august 1996 fremsatte  

 Slagelse Kommune supplerende bemærkninger.
Kommunen anførte bl.a. følgende:
 "...
 Idet virksomheden på  

 ejendommen er en vognmandsforretning, er antennemasten nødvendig for driften  

 til internt samtaleanlæg med virksomhedens biler.
 Kommunen har i sit skøn taget  

 hensyn til både naboer og virksomhed, idet masten er tilladt opstillet helt  

 inde ved eksisterende bebyggelse så langt fra naboskel, at den fra naboers  

 side kun synsmæssigt kan opfattes som en gene.
Derudover har kommunen i sit  

 skøn lagt vægt på, at alle ejendommene ligger i et område udlagt til  

 miljøbelastende kap. 5 virksomheder." Den 18. oktober 1996 traf  

 Vestsjællands Statsamt afgørelse i sagen.
Statsamtet skrev bl.a. følgende:
 "....
 Statsamtet finder, at det er  

 et skønsmæssigt spørgsmål, som ikke kan tages under behandling, hvorvidt  

 kommunen skal meddele dispensation fra byggelovgivningen.
 ...
 Statsamtet finder, at  

 kommunens afgørelse om at meddele dispensation er truffet i overensstemmelse  

 med byggelovgivningen og almindelige forvaltningsretlige regler, og  

 statsamtet  

 finder derfor ikke grundlag for at tilsidesætte kommunens afgørelse.
Statsamtet har lagt vægt på,  

 at der i forbindelse med ansøgningen om dispensation blev foretaget  

 naboorientering.
De efterfølgende forhandlinger, som var en del af det  

 betingede afslag af 17. april 1996, førte til en anden placering af masten på  

 ejendommen, hvorved kommunen mente i et vist omfang at have taget hensyn også  

 til naboejendommene.
Den endelige afgørelse af 15. maj 1996 er efter  

 statsamtets opfattelse fortsat begrundet i den oprindelige ansøgning, hvorom  

 naboorientering havde været foretaget.
Statsamtet finder derfor ikke grundlag  

 for at fastslå, at der efter de førte forhandlinger skulle være foretaget  

 fornyet naboorientering.
Der er således lagt vægt på, at dispensationen er  

 meddelt på grundlag af ansøgning af 1996, som der var foretaget  

 naboorientering  

 om, og som der ikke var givet endelig afslag på, idet den i 1994 foretagne  

 naboorientering  

 anses for irrelevant for den nu foreliggende sag.
For så vidt angår kommunens  

 begrundelse har statsamtet lagt vægt på, at med de førte forhandlinger må den  

 endelige afgørelse af 15. maj 1996 anses for at imødekomme virksomhedens  

 ansøgning.
Forvaltningslovens krav til begrundelse af skriftlige afgørelser  

 gælder alene afgørelser, der ikke fuldt ud giver den pågældende part medhold,  

 jfr. forvaltningslovens § 22.
Statsamtet finder i øvrigt  

 ikke grundlag for at antage, at den af kommunen faktisk anførte begrundelse,  

 at  

 den godkendte placering ikke ses at medføre genevirkninger på naboejendommene  

 er ulovlig eller hviler på usaglige hensyn.
Statsamtet har således lagt vægt  

 på  

 kommunens oplysning om, at etablering af den ansøgte mast var nødvendig for  

 virksomhedens drift, og at placeringen ikke ansås for at være til gene for  

 naboejendommene.  

 Der er tillige lagt vægt på, at der er tale om en ejendom, der er placeret i  

 et  

 industrikvarter.
 ...
Som lovgrundlag er anvendt §  

 6 C  

 og § 22, stk. 1, i  

 byggelovsbekendtgørelse nr. 805 af 9. oktober 1995, cfr.
Bygningsreglement  

 BR-S  

 85 punkt 3.3 stk. 1. Kopi af lovgrundlaget vedlægges.
..." Den 3. december 1996 klagede  

 A's advokat til mig.
Han anførte bl.a. at kommunens afslag af 17. april 1996  

 ikke var et betinget afslag, og at statsamtets begrundelse var  

 utilstrækkelig,  

 da de hensyn der var tillagt vægt ikke var anført.
Da statsamtet ikke havde  

 haft lejlighed til at tage stilling til indsigelsen vedrørende begrundelsen,  

 oversendte jeg klagen til statsamtet til besvarelse.
Den 23. april 1997 traf  

 Vestsjællands Statsamt en fornyet afgørelse i sagen.
Statsamtet skrev bl.a.  

 følgende:
 "....
 Statsamtet finder fortsat, at  

 den af kommunen trufne afgørelse af 15. maj 1996 om at meddele dispensation  

 til  

 opstilling af en  

 48 m  

 høj antennemast er truffet i overensstemmelse med byggelovgivningen og  

 almindelige  

 forvaltningsretlige grundsætninger.
 Statsamtet har ved sin  

 afgørelse lagt til grund, at kommunens afgørelse er truffet på grundlag af en  

 den 28. februar 1996 indgivet ansøgning, en i denne anledning foretaget  

 nabohøring af 4. marts 1996, et den 17. april 1996 meddelt betinget afslag,  

 en  

 med udgangspunkt i det betingede afslag ført forhandling mellem ansøger og  

 kommune, og en som resultat heraf truffet afgørelse af 15. maj 1996 om  

 meddelelse af dispensation.
 Efter statsamtet(s  

 opfattelse; min tilføjelse) må sagen fra ansøgning blev indgivet den 28.  

 februar 1996 til afgørelse om dispensation blev truffet den 15. maj 1996 ses  

 som èt sagsforløb, således at der ikke på baggrund af de førte forhandlinger  

 i  

 perioden fra det betingede afslag af 17. april 1996 til meddelt dispensation  

 af  

 15. maj 1996 skulle foretages fornyet naboorientering.
Der er herved lagt vægt på,  

 at det af kommunens afgørelse af 17. april 1996 fremgik, at der kunne optages  

 forhandling om anden placering af antennemasten på grunden end den i  

 ansøgningen beskrevne, således at det måtte stå klart for de implicerede,  

 herunder de, som var omfattet af den gennemførte naboorientering, at kommunen  

 ikke endeligt havde afvist, at der med en eventuel ændret placering var  

 mulighed for dispensation.
Der er tillige lagt vægt på, at der med de  

 fremkomne  

 indsigelser fra naboer ikke kunne være tvivl i kommunen om, hvorledes disse  

 forholdt sig til opstilling af den ansøgte mast, og at kommunen i de videre  

 forhandlinger om en ændret placering af masten netop søgte, så vidt de  

 faktiske  

 forhold tillod det, at begrænse de gener, som naboerne havde peget på.  

 Endelig  

 er der lagt vægt på, at byggeloven alene stiller krav om naboorientering, og  

 om at eventuelle indsigelser således er kommunen bekendt og indgår i  

 kommunens  

 vurderinger forud for eventuel meddelelse af dispensation, hvorimod  

 eventuelle  

 indsigelser ikke ifølge byggeloven har som konsekvens, at en dispensation  

 ikke  

 lovligt kan meddeles.
 Hvilken betydning, de i den  

 foreliggende sag modtagne indsigelser burde have for sagens afgørelse, falder  

 det uden for statsamtets kompetence at tage stilling til, idet dette beror på  

 en skønsmæssig afgørelse, og idet statsamtet i henhold til byggelovens § 23  

 som  

 klageinstans på byggelovsområdet alene kan tage retlige spørgsmål under  

 realitetsbehandling.
 For så vidt angår Deres  

 påstand om manglende begrundelse for den af kommunen og statsamtet trufne  

 afgørelse, er statsamtet enig med Dem i, at den trufne afgørelse af 15. maj  

 1996 om dispensation på grundlag af ændret placering af antennen i forhold  

 til  

 ansøgningen af 28. februar 1996 kan ses som udtryk for, at kommunen ikke  

 fuldt  

 ud har givet ansøger medhold, hvorfor kommunens afgørelse skulle være  

 ledsaget  

 af en begrundelse.
 Det er på denne baggrund  

 statsamtets opfattelse, at kommunens skønsmæssige afgørelse af 15. maj 1996  

 ud  

 over henvisningen til de retsregler, i henhold til hvilken afgørelsen var  

 truffet, også burde have angivet de hovedhensyn, der for kommunen havde været  

 bestemmende for skønsudøvelsen.
Ved klagesagens oprindelige  

 behandling i statsamtet, og den af statsamtet trufne afgørelse af 18. oktober  

 1996, har statsamtet imidlertid forsøgt at fremdrage de hensyn, som det efter  

 statsamtets opfattelse via sagens akter umiddelbart stod klart, måtte være  

 kommunens begrundelse for den trufne skønsmæssige afgørelse.
Efter  

 statsamtets  

 opfattelse opfylder kommunens afgørelse af 15. maj 1996, suppleret med den af  

 statsamtet i afgørelse af 18. oktober 1996 fremførte begrundelse, de krav til  

 begrundelse, som fremgår af forvaltningslovens § 24.
 Statsamtet har på denne måde  

 ved sin afgørelse udbedret de mangler, der måtte være ved kommunens  

 afgørelse,  

 således at der herefter i forhold til klager foreligger en lovligt begrundet  

 afgørelse.
 Statsamtet har ved sin  

 behandling af sagen ikke efterprøvet indholdet af den af kommunen trufne  

 skønsmæssige afgørelse, idet det som før anført falder udenfor statsamtets  

 kompetence at realitetsbehandle klager over skønsmæssige afgørelser.  

 Statsamtet har således heller ikke kompetence til at afgøre, hvorvidt  

 kommunen  

 ved sin skønsudøvelse skal inddrage samme forhold, som Naturklagenævnet i en  

 i  

 sagen omtalt afgørelse i henhold til planloven har stillet krav om.
 ...
 Som lovgrundlag er anvendt §  

 6 C  

 og § 22, stk. 1, i  

 byggelovsbekendtgørelse nr. 805 af 9. oktober 1995 samt Bygningsreglement  

 BR-S  

 95 punkt 3.3 stk. 1, hvoraf kopi vedlægges.
..." Den 4. juni 1997 klagede A's  

 advokat til mig igen.
Han gjorde gældende at afgørelsen var ugyldig.
Dette  

 støttede han bl.a. på at der ikke var foretaget naboorientering, at sagen  

 ikke var undersøgt tilstrækkeligt, at statsamtet ikke havde taget stilling  

 til  

 om kommunen opfyldte undersøgelsesprincippet og heller ikke selv opfyldte  

 det,  

 at forudsætningerne for afgørelsen ikke var rigtige, idet afstanden til  

 naboskel mod nord kun var  

 40 meter  

 og ikke ca.  

 42 meter,  

 samt at byggeloven ikke gav hjemmel til en dispensation som den der blev  

 givet.
 Kommunen har i brev af 18.  

 september 1997 bl.a. udtalt følgende:
 "....
 Den påklagede sag omhandler  

 en antennemast til den etablerede og fortsat under udflytning værende  

 vognmandsvirksomhed fra (...).
 (Vognmandsvirksomheden) har  

 et radio kommunikationsanlæg til 35 stationer i (...). Dette anlæg skal  

 etableres i takt med udflytningen til (X-vej) i Slagelse.
 Udflytningen er i  

 overensstemmelse med kommuneplanens erhvervsanvendelsesbestemmelser.
Advokaten fremfører  

 bemærkninger om, at behovet for intern telekommunikation vil kunne dækkes ved  

 bl.a. mobiltelefon eller lignende.
Vi har vurderet, at et sådant krav ville  

 være  

 konkurrenceforvridende, idet mange vognmænd med 35 stationer har deres,  

 væsentligt billigere, eget telekommunikationsanlæg.
 Nabohøringen omhandler  

 udelukkende spørgsmål om, hvorvidt overskridelsen af det vandrette  

 højdegrænseplan på  

 8,5 m  

 og det skrå højdegrænseplan kan være til gene for naboerne.
 Advokatens klient (A) har  

 selv besvaret nabohøringen.
 Indsigelsen begrundes med  

 frygt for støj fra vindstød, nedfald af overisningsmateriale samt evt. gener  

 på  

 E.D.B. og COM udstyr.
 Bestemmelserne om højdegrænseplaner  

 tjener det formål, at sikre at naboerne ikke bliver generet af  

 skyggedannelser.
 Det er på denne baggrund, at  

 kommunen har forhandlet med ansøgeren om en flytning af antennen mod syd.
Da det opnåede  

 forhandlingsresultat netop imødekommer naboindsigelsen er vi absolut af den  

 opfattelse, at der ikke skulle iværksættes ny nabohøring." Statsamtet har i brev af 26.  

 september 1997 henholdt sig til sin afgørelse.
A's advokat har i brev af 6.  

 oktober 1997 fastholdt sine klagepunkter.
Desuden har han anført at  

 konkurrenceforvridende hensyn ikke ses at kunne inddrages som et lovligt  

 kriterium i afgørelser efter byggeloven.
Ombudsmandens udtalelse "Efter § 23, stk. 1, i byggeloven (lovbekendtgørelse nr. 805 af 9.  

 oktober 1995) er statsamtets beføjelser som klagemyndighed begrænset til at  

 vedrøre retlige spørgsmål.
Ombudsmandens kompetence over for kommunen er  

 begrænset tilsvarende i den foreliggende sag.
Det skyldes at ombudsmandens  

 muligheder for at behandle klager over den kommunale forvaltning indtil 1.  

 januar 1997 var begrænset til normalt kun at omfatte forhold der kunne  

 påklages til en statslig myndighed.
1. Dispensation og nabohøring a.
Det skrå højdegrænseplan Efter § 9 i byggeloven fastsættes der i et bygningsreglement regler om  

 forholdet mellem bebyggelsens højde og dens afstand til vej, naboskel og  

 anden bebyggelse på samme grund til sikring af tilfredsstillende  

 bygningsafstande og lysforhold (det såkaldte skrå højdegrænseplan).
Bygningsreglement af 1. april 1995 indeholder i kapitel 3, punkt 3.3, nærmere  

 regler herom.
I punkt 3.6 er fastsat supplerende bestemmelser om bebyggelsens  

 højdeforhold.
Efter denne bestemmelses stk. 4 kan fritstående antenner  

 opføres over de skrå højdegrænseplaner.
Det var således ikke nødvendigt med  

 dispensation fra disse regler i den konkrete sag.
Såvel kommunens som statsamtets afgørelser beror på dette punkt på en  

 retsvildfarelse.
Dette anser jeg for beklageligt.
Jeg har gjort myndighederne  

 bekendt min opfattelse.
Da dispensation imidlertid var nødvendig som følge af  

 bestemmelserne om det vandrette højdegrænseplan, jf. nedenfor, foretager jeg  

 mig ikke mere vedrørende dette punkt.
b.
Det vandrette højdegrænseplan §  

 6 C, stk. 1, i byggeloven har følgende ordlyd:
'En bebyggelse må ikke  

 opføres med mere end 2 etager, og ingen del af en bygnings ydervægge eller  

 tag  

 må være hævet mere end  

 8,5 m  

 over det omgivende terræn. ...' Byggelovens § 22, stk. 1 og  

 2, har følgende ordlyd:
 'Der kan meddeles  

 dispensation fra bestemmelser i loven og de i medfør af loven fastsatte  

 bestemmelser,  

 når det skønnes foreneligt med de hensyn, som ligger til grund for de  

 pågældende bestemmelser.
Stk. 2. Dispensationer fra  

 bestemmelserne til varetagelse af naboers interesser i §§  

 6 A, 6 B,  

 6 C, 8 og  

 10 A  

 og de i medfør af §§ 6 B,  

 6 C, 8 og 9 fastsatte regler kan først  

 meddeles, når der er forløbet 2 uger efter, at kommunalbestyrelsen har oplyst  

 naboer til den omhandlede ejendom om, hvortil der søges dispensation, og om,  

 at  

 eventuelle bemærkninger kan fremsendes inden 2 uger.
Kommunalbestyrelsen  

 underretter  

 de naboer, der efter orientering i henhold til 1. pkt rettidigt har fremsat  

 bemærkninger til den søgte dispensation, om afgørelsen.' De hensyn der ligger til  

 grund for bestemmelsen i §  

 6 C,  

 stk. 1, er at den enkelte bebyggelse i henseende til højde bør være i  

 overensstemmelse  

 med den øvrige bebyggelse i området.
Jeg henviser til forarbejderne til § 28,  

 stk. 1 og 2, i landsbyggeloven af 10. juni 1960 (Folketingstidende 1958-59,  

 tillæg A, sp. 2509), der ligger til grund for den gældende bestemmelse i  

 byggelovens §  

 6 C,  

 stk. 1.
 I Slagelse Kommunes  

 kommuneplan for det pågældende område (3.E.3) er bl.a. anført følgende:
 '...
c.
Bygningshøjden må ikke  

 overstige  

 8,5 m,  

 men byrådet kan tillade, at en bygning eller en del af en bygning opføres i  

 større  

 højde, såfremt særlige hensyn til virksomhedens indretning eller drift  

 nødvendiggør dette.
 ...
 Der er ingen lokalplan for  

 området.
 Kommunens afgørelse af om der  

 burde gives dispensation, er en skønsmæssig afgørelse som jeg ikke kan tage  

 stilling til, jf. ovenfor.
Jeg kan derimod tage stilling  

 til sagens retlige spørgsmål, herunder om gældende retsgrundsætninger er  

 overholdt.
For så vidt angår statsamtet er min prøvelse ikke underlagt nogen  

 begrænsning.
Det er et grundlæggende  

 princip at den offentlige forvaltning skal oplyse en sag således at der kan  

 træffes en forsvarlig afgørelse.
Justitsministeriets vejledning om  

 forvaltningsloven fra 1986 indeholder følgende om det såkaldte  

 officialprincip:
 '...
Officialmaksimen 199. Det er et helt grundlæggende princip i dansk forvaltningsret,  

 at det påhviler den enkelte forvaltningsmyndighed selv, eventuelt i  

 samarbejde  

 med andre myndigheder, at fremskaffe fornødne oplysninger om de foreliggende  

 sager eller dog at foranledige, at private, navnlig parterne, yder medvirken  

 til sagens oplysning.
...' Undersøgelsespligten kan kun  

 udstrækkes til at omfatte oplysninger der må antages at være af betydning for  

 sagens afgørelse.
 Om oplysningsgrundlaget er  

 forsvarligt afhænger blandt andet af hvilken type sag der er tale om, hvilke  

 oplysninger myndigheden allerede er i besiddelse af, samt myndighedens  

 praksis  

 på området.
Til grund for kommunens  

 afgørelse lå oplysninger om virksomhedens art og kommunikationsbehov og  

 kommuneplanens bestemmelser om anvendelse af området til miljøbelastende  

 virksomheder.
Desuden var afstanden til naboskel oplyst.
At denne afstand  

 efter  

 det nu oplyste var ca.  

 2 m  

 kortere, anser jeg for mindre betydende.
Endvidere forelå de  

 indsigelser som naboerne havde fremsat.
Indsigelserne fremkom i forbindelse  

 med  

 naboorienteringen om den først ønskede placering.
Der er ikke hverken af Dem  

 eller den anden klager fremsat specifikke indsigelser mod den endelige  

 placering.
De har i stedet anført at afgørelse ikke kunne træffes uden ny  

 naboorientering.
Efter bestemmelsen i  

 byggelovens § 22, stk. 2, skal naboer orienteres om, 'hvortil der søges  

 dispensation'. Der blev orienteret om ansøgningen om opstilling af en  

 antennemast med en bestemt placering på grunden.
Efter forhandling og efter  

 forslag fra ansøgeren blev der givet en dispensation der væsentligt fraveg  

 denne placering.
Forslaget må efter min mening sidestilles med en ny  

 ansøgning.
Efter bestemmelsen skulle der derfor have været foretaget en ny  

 naboorientering.
Endvidere er der spørgsmål om  

 hvorvidt der i medfør af forvaltningslovens bestemmelser om partshøring  

 skulle  

 være foretaget høring også over den nye placering.
Forvaltningslovens § 19  

 har  

 følgende ordlyd:
'Kan en part i en sag ikke  

 antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse. ...
Stk. 2. Bestemmelsen i stk. 1  

 gælder ikke, hvis 1) det efter oplysningernes  

 karakter og sagens beskaffenhed må anses for ubetænkeligt at træffe afgørelse  

 i  

 sagen på det foreliggende grundlag, ...' Bestemmelsen angår kun sagens  

 parter.
Forvaltningsloven indeholder ikke nærmere bestemmelser om hvem der  

 skal  

 anses for part i en afgørelsessag.
Det fremgår imidlertid af lovens  

 forarbejder  

 (Folketingstidende 1985/86, tillæg A, sp. 133-134) at man har henholdt sig  

 til  

 den almindelige forståelse af begrebet i forvaltningsretlig litteratur og  

 praksis.
I forarbejderne anføres bl.a. følgende:
 '...
Lovforslagets partsbegreb  

 omfatter for det første ansøgere, dvs. personer, der til en  

 forvaltningsmyndighed har indgivet ansøgning om en ydelse, tilladelse eller  

 lignende.
Endvidere omfatter partsbegrebet klagere, dvs. personer, der som  

 klageberettigede har indgivet klage til en rekursinstans i en dem vedkommende  

 sag.
Også personer til hvem et forbud eller påbud rettes eller vil blive  

 rettet, vil have stilling som part i den pågældende sag.
Partsbegrebet  

 omfatter  

 således typisk den eller dem, til hvem den afgørelse, der træffes, vil blive  

 stilet, men også andre fysiske eller juridiske personer kan have stilling som  

 part i sagen.
På nogle områder vil f.eks. også kommuner og andre offentlige  

 myndigheder kunne have partsstatus.
I de særlige tilfælde, hvor  

 der kan opstå tvivl, må der navnlig lægges vægt på, hvor væsentlig den  

 pågældendes interesse i sagen er, og hvor nært denne interesse er knyttet til  

 sagens udfald.
I overensstemmelse med den praksis, der har udviklet sig under  

 partsoffentlighedsloven og den gældende offentlighedslov, omfatter  

 partsbegrebet  

 som udgangspunkt i hvert fald den, hvis interesse i den verserende eller  

 afgjorte sags udfald er af en sådan intensitet, at den efter  

 forvaltningsrettens almindelige regler kvalificerer den pågældende som  

 kompetent til at påklage afgørelsen til en rekursinstans eller til at  

 indbringe sagen for domstolene.
I tilfælde, hvor speciallovgivningen  

 tillægger  

 andre end afgørelsens adressat en klagekompetence, som de ikke ville have  

 efter  

 forvaltningsrettens almindelige regler, vil de pågældende derimod ikke  

 nødvendigvis have stilling som part i forhold til forvaltningslovens regler.  

 Har en sådan person imidlertid indgivet klage, må den pågældende dog som  

 udgangspunkt  

 anses som part i selve klagesagen.
...' Partsbegrebet er nærmere  

 omtalt i John Vogter, Forvaltningsloven med kommentarer (2. udg., 1992), s.  

 54ff og 147ff, Carl Aage Nørgaard og Jens Garde, Forvaltningsret,  

 Sagsbehandling (4. udg., 1995), s. 153ff, Hans Gammeltoft-Hansen mfl.,  

 Forvaltningsret (1994), s. 45ff, og Karsten Revsbech, Ugeskrift for  

 Retsvæsen,  

 1988 B, s. 220ff.
Som det fremgår af  

 forvaltningslovens forarbejder og af den nævnte litteratur - og af den  

 praksis  

 der heri er henvist til - er kerneområdet for afgørelsesbegrebet afgørelsens  

 adressat.
Men også andre, der har en mere afledet interesse i sagens udfald,  

 kan efter omstændighederne have partsstatus.
Som betingelse for dette sidste  

 antages det normalt at den pågældende navnlig skal have en væsentlig og  

 individuel interesse i sagens udfald.
I sager om byggetilladelse  

 vil en nabo ikke uden videre være part, men dette vil dog normalt være  

 tilfældet, hvis byggeriet beror på en dispensation og vil udsætte naboen for  

 konkrete (væsentlige) gener, jf.
Hans Gammeltoft-Hansen mfl., Forvaltningsret  

 (1994), s. 46.
I den foreliggende sag  

 medførte den ændrede placering af antennemasten færre gener for Deres klient  

 end den oprindelige placering; men den meget betydelige overskridelse af det  

 vandrette højdegrænseplan som dispensationen gjorde mulig, indebærer dog at  

 Deres klient påføres så betydelige gener at han efter min opfattelse havde en  

 væsentlig og individuel interesse i sagens udfald.
Han må således anses for  

 part i sagen.
 Opstillingen af masten var  

 fortsat til ugunst for Deres klient, og placeringen havde væsentlig betydning  

 for sagen.
Kommunen anså det for  

 upåkrævet med ny nabohøring da placeringen efter kommunens opfattelse  

 imødekom  

 indsigelserne.
Dette mener jeg ikke er korrekt, da naboerne modsatte sig at  

 masten blev opført.
Desuden kunne det efter min mening ikke ganske udelukkes  

 at  

 der ved en ny høring ville kunne fremkomme yderligere indsigelser.
Forholdet  

 kan derfor ikke falde ind under undtagelsesbestemmelsen i § 19, stk. 2, nr.  

 1.
Jeg anser det for kritisabelt  

 at kommunen ikke foretog en ny naboorientering eller nabohøring.
Statsamtet  

 burde have påtalt dette.
Jeg har gjort myndighederne bekendt med min  

 opfattelse.
Ved vurderingen af om  

 afgørelsen som følge af den manglende naboorientering/nabohøring må anses for  

 ugyldig, må det efter min opfattelse tillægges afgørende vægt på hvilken måde  

 afgørelsen fraveg den placering der var foretaget orientering om.
Stedet hvor  

 antennemasten skulle placeres, blev rykket længere tilbage på grunden,  

 hvorved kommunen mente at imødekomme de indsigelser der var fremsat, således  

 at generne nu alene var af synsmæssig art.
Under disse omstændigheder og da  

 der ikke i øvrigt er noget i sagen der tyder på at den endelige placering var  

 til større eller anden ulempe for beboerne end den først ansøgte, mener jeg  

 ikke at den manglende naboorientering er så væsentlig at den bør medføre  

 afgørelsens ugyldighed.
Jeg bemærker i denne  

 forbindelse at jeg ved min gennemgang af sagens akter blev opmærksom på at de  

 indsigelser som var fremsat i 1994 og som bl.a. (B) henviste til, ikke  

 fandtes  

 i sagens akter.
Jeg rekvirerede derfor akterne fra kommunen.
Det fremgår af  

 sagen i øvrigt, og er bekræftet telefonisk af kommunen, at indsigelserne  

 indgik i kommunens behandling af sagen.
Indsigelserne kan derimod ikke være  

 indgået i statsamtets behandling af sagen.
Jeg anser det for kritisabelt at  

 statsamtet  

 ikke indhentede de pågældende udtalelser.
Jeg har gjort statsamtet bekendt  

 med  

 min opfattelse.
Da udtalelserne imidlertid ikke indeholdt andet end hvad der  

 i  

 øvrigt fremgik af sagen, foretager jeg mig ikke videre vedrørende dette  

 spørgsmål.
For så vidt angår den nævnte  

 afgørelse fra Naturklagenævnet bemærker jeg at denne afgørelse adskiller sig  

 væsentligt fra den foreliggende sag.
Naturklagenævnets afgørelse angår  

 spørgsmålet om en tilladelse i henhold til planloven til at opstille en  

 antennemast i et landzoneområde, mens den foreliggende sag angår spørgsmålet  

 om en tilladelse i henhold til byggeloven til at opstille en antennemast i et  

 industriområde.
De hensyn som skal varetages i henhold til planloven, afviger  

 væsentligt fra de hensyn der skal varetages efter byggeloven, jf. de to loves  

 § 1. De forhold som kan tillægges betydning ved afgørelsen om hvorvidt der  

 skal gives en tilladelse eller dispensation, afviger ligeledes betydeligt fra  

 hinanden, jf. byggelovens § 22 og Miljøministeriets vejledning nr. 187 af 14.  

 november 1996 om planloven, afsnit VII.E.1.
 Sammenfattende har jeg  

 herefter ikke grundlag for at antage at afgørelsen er truffet på et så  

 utilstrækkeligt grundlag at det bør medføre afgørelsens ugyldighed.
Særligt  

 om inddragelse af konkurrencehensyn Kommunen har i brevet af 18.  

 september 1997 oplyst at kommunen har vurderet at et krav om at  

 (vognmandsvirksomheden) dækker sit behov for intern telekommunikation ved  

 bl.a.  

 mobiltelefon eller lignende, vil være konkurrenceforvridende, idet mange  

 vognmænd med 35 stationer har deres eget og væsentligt billigere  

 telekommunikationsanlæg.
Statsamtet har gengivet denne udtalelse i sit brev  

 af  

 26. september 1997, men har ikke kommenteret den.
De har i brevet af 7.  

 oktober  

 1997 bestridt at kommunen lovligt kunne lægge vægt på dette hensyn.
Hensynet til at undgå  

 konkurrenceforvridning har stor betydning for reglerne om forholdet mellem  

 kommunerne og erhvervslivet.
De traditionelle ulovbestemte regler om  

 kommunalfuldmagten er således i et vist omfang bestemt af dette hensyn, jf.  

 betænkning nr. 1153/1988 om kommunerne og erhvervspolitikken, s. 70ff.
Ved de  

 lovændringer der i de senere år er sket på dette område, er dette hensyn  

 ligeledes  

 blevet fremhævet, jf. forarbejderne til lov om kommuners og amtskommuners  

 deltagelse i erhvervsudviklingsaktiviteter (Folketingstidende 1991/92, tillæg  

 A, sp. 1679 og 1685) og forarbejderne til lov om kommuners og amtskommuners  

 udførelse af opgaver for andre offentlige myndigheder (Folketingstidende  

 1994/95,  

 tillæg A, sp. 1888 og 1893).
 Også på andre  

 forvaltningsområder er hensynet til at undgå konkurrenceforvridning  

 undertiden  

 blevet tillagt vægt, jf. f.eks. bistandslovens § 91, stk. 2, og Mogens  

 Heide-Jørgensen, Den Kommunale Interesse, s. 125ff, og de heri nævnte  

 eksempler.
 Den nugældende konkurrencelov  

 (lov nr. 384 af 10. juni 1997) har som formål at fremme en effektiv  

 samfundsmæssig ressourceanvendelse gennem virksom konkurrence, jf. § 1, og  

 der  

 er i § 2 fastsat regler til nedbringning af konkurrencebegrænsninger som  

 følge  

 af offentlig regulering.
Ingen af de nævnte regler  

 gælder imidlertid for statens og kommunernes myndighedsudøvelse.
For  

 konkurrencelovens vedkommende er dette udtrykkelig fremhævet i bemærkningerne  

 til lovforslagets § 2. Dette indebærer dog ikke at konkurrencehensyn aldrig  

 kan  

 tillægges betydning for offentlig myndighedsudøvelse.
I Peter Pagh,  

 EU-Miljøret (2. udg., 1996), s. 206ff og 591ff, bliver det således gjort  

 gældende  

 at konkurrencemæssige betragtninger har betydning for forståelsen og  

 anvendelsen  

 af forskellige miljøretlige regler.
I byggeloven og dens  

 forarbejder er der dog ikke holdepunkter for at antage at konkurrencemæssige  

 hensyn kan tillægges betydning for afgørelser om dispensation fra lovens  

 regler.
Heller ikke i domstolenes praksis kan der søges støtte herfor.
På den  

 baggrund er det min opfattelse at det ikke var berettiget at inddrage  

 konkurrencemæssige  

 hensyn i denne sag.
Statsamtet burde have påtalt dette.
 Da afgørelsen imidlertid  

 lovligt kunne træffes ud fra de øvrige hensyn som lå til grund for denne, og  

 da  

 der ikke i øvrigt er grundlag for at antage at afgørelsen hviler på usaglige  

 hensyn, foretager jeg mig ikke mere vedrørende dette spørgsmål, ud over at  

 jeg  

 har gjort myndighederne bekendt med min opfattelse.
2. Begrundelse Forvaltningslovens §§ 22 og  

 24 har følgende ordlyd:
'§ 22. En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold.' '§ 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3. ...' Begrundelsen skal give en  

 fyldestgørende forklaring på, hvorfor afgørelsen har fået det pågældende  

 indhold.
Desuden skal begrundelsen være korrekt.
Endvidere skal en  

 begrundelse  

 efter omstændighederne tage stilling til partsanbringender.
Jeg henviser til  

 John Vogter, Forvaltningsloven med kommentarer (1992), s. 277ff.
Som nævnt ovenfor må Deres  

 klient anses som part i sagen.
Han fik ikke fuldt ud medhold.
Kommunen skrev  

 i  

 sin begrundelse at placeringen ikke sås at kunne medføre genevirkninger på  

 hans ejendom.
Kommunen begrundede ikke denne opfattelse nærmere, men i sin  

 udtalelse  

 af 21. august 1996 har kommunen anført at masten med den tilladte placering  

 kun  

 synsmæssigt kunne opfattes som en gene.
Kommunen redegjorde heller ikke for  

 de  

 modstående hensyn som kommunen lagde vægt på ved afgørelsen.
Kommunens  

 begrundelse var således hverken tilstrækkelig eller korrekt.
Dette anser jeg  

 for kritisabelt.
Statsamtet har - for så vidt  

 angår kommunens afgørelse - alene taget stilling til begrundelsespligten i  

 forhold til vognmandsforretningen og har tilsyneladende ikke overvejet om  

 Deres klient havde partsstatus og dermed krav på en begrundelse fra kommunens  

 side.
Dette anser jeg for kritisabelt.
Statsamtet har udtalt at  

 kommunens afgørelse suppleret med den af statsamtet i afgørelse af 18.  

 oktober  

 1996 fremførte begrundelse, opfylder forvaltningslovens krav til en  

 begrundelse.
Jeg mener fortsat at begrundelsen for så vidt angår de  

 synsmæssige  

 gener ikke var ganske korrekt.
Endvidere burde begrundelsen have taget  

 stilling til Deres anbringende om at behovet for kommunikation kunne dækkes  

 ved mobiltelefon eller lignende.
Dette skete først i kommunens brev af 18.  

 september  

 1997.
 Statsamtets begrundelse af  

 23. april 1997 giver mig endvidere anledning til at bemærke at henvisningen  

 til  

 retsreglerne er misvisende, ikke alene fordi der ikke behøvedes dispensation  

 fra det skrå højdegrænseplan, jf. ovenfor under pkt.  

 1 a, men fordi reglerne herom står i  

 bygningsreglement af 1. april 1995 og ikke som anført i bygningsreglement  

 BR-S  

 95. Den kopi der var vedlagt afgørelsen var da også fra førstnævnte  

 reglement.
 Jeg anser den mangelfulde  

 begrundelse for beklagelig.
Jeg har gjort kommunen og  

 statsamtet bekendt med min opfattelse.
Da der nu foreligger en fyldestgørende  

 begrundelse, foretager jeg mig ikke mere vedrørende dette punkt.
