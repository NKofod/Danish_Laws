 Arbejdsmarkedsnævnene.
 Arbejdsformidlingskontorerne.
 1. Cirkulærets baggrund og formål.
1.1 Bekæmpelse af ungdomsarbejdsløsheden er en så stor og så kompliceret  

 opgave, at medvirken er nødvendig fra mange sider.
Kommunerne og  

 arbejdsmarkedsnævn (AMN) arbejdsformidlingen (AF) har ansvar af afgørende  

 betydning for, at de politiske intentioner på dette område kan omsættes til  

 virkelighed.
 Det må imidlertid være et overordnet princip, at ungdomsindsatsen i form  

 af ekstraordinær beskæftigelse og uddannelse alene iværksættes for unge, der  

 ikke på anden måde kan opnå og fastholde beskæftigelse på det almindelige  

 arbejdsmarked eller kan indgå i almindelig erhvervsrettet uddannelse.  

 Endvidere må eventuelle ekstraordinære beskæftigelses-/uddannelsesmuligheder  

 udformes i henseende til indhold og metoder på en sådan måde, at de letter  

 overgang til beskæftigelse på det almindelige arbejdsmarked.
Opgaven kræver samarbejde og koordinering.
Dette kræver også en fordeling  

 af opgaverne, så ressourcespild ved overlappende indsats undgås.
Princippet  

 bør være en arbejdsdeling gående ud på, at kommunerne drager omsorg for  

 tilstedeværelsen af nødvendige, ekstraordinære beskæftigelsesindsatser og af  

 ekstraordinære uddannelsesmuligheder, medens AMN/AF varetager forholdet til  

 det ordinære arbejdsmarked og de almindelige erhvervsuddannelser.
Afvigelser  

 herfra skal således aftales mellem parterne, jfr. pkt. 3.5.
 På denne baggrund har arbejdsdirektoratet og repræsentanter for kommunerne  

 drøftet behovet for mere formaliserede samarbejdsaftaler mellem AF/AMN og  

 kommunerne til varetagelse af foranstaltningerne mod ungdomsarbejdsløsheden.
Disse drøftelser er resulteret i enighed om udarbejdelse af nærværende  

 cirkulære, som udsendes til henholdsvis AF/AMN og kommunalbestyrelserne, om  

 samarbejdet i forbindelse med varetagelse af foranstaltningerne mod  

 ungdomsarbejdsløshed.
Der vil senere i Den kommunale Højskoles  

 informationsserie vedrørende ungdomsarbejdsløshed blive udsendt en  

 tema-publikation indeholdende en uddybning af samarbejdet på det omhandlede  

 område.
 Arbejdsdirektoratet vil efterfølgende udsende en vejledning, der nærmere  

 beskriver AF/AMN's medvirken i samarbejdet, bilagt den ovennævnte  

 temapublikation.
 1.2 En hensigtsmæssig tilrettelæggelse af samarbejdet vil naturligvis i  

 nogen grad være afhængig af lokale forhold, herunder kommunestørrelser og  

 omfanget af ungdomsarbejdsløsheden.
 Problemet er dog så arbejdsmarkedsvendt, at samarbejdet bør organiseres i  

 nøje samarbejde med AMN, hvori kommunerne og arbejdsmarkedets parter i  

 forvejen er repræsenteret til varetagelse af fælles opgaver, jfr. nedenfor  

 pkt. 2. Der er da også i de af arbejdsministeren fastsatte regler om  

 arbejdsmarkedsnævn peget på betydningen af snæver kontakt til de enkelte  

 kommuner med henblik på samarbejde mellem AF/AMN og de kommunale myndigheder,  

 jfr. arbejdsministeriets cirkulære af 23. maj 1979 om arbejdsmarkedsnævn.
 I det omfang beskæftigelsesudvalg/kontaktgrupper (i det følgende kaldet  

 beskæftigelsesudvalg) allerede er nedsat ved initiativ fra kommunal eller fra  

 arbejdsformidlingsside, er det naturligt at bygge på disse i det videre  

 samarbejde.
 For så vidt beskæftigelsesudvalg er oprettet på kommunalt initiativ, uden  

 at det er sket efter egentlig aftale med AMN, bør der omgående optages  

 kontakt med ANM med henblik på tilvejebringelse af aftale om samarbejdets  

 rammer.
 I store og mellemstore kommuner bør der nedsættes beskæftigelsesudvalg om  

 ungdomsarbejdsløshed, for så vidt de ikke allerede er nedsat, ligesom der kan  

 være grund til at oprette eller opretholde beskæftigelsesudvalg for en  

 flerhed af mindre kommuner.
 2. Samarbejdets rammer.
2.1 Samarbejdet bør fastlægges som en skriftlig aftale mellem AMN og  

 kommunalbestyrelsen.
De i pkt. 2 angivne rammer for samarbejdet er vejledende  

 for samarbejdets form og praktiske tilrettelæggelse.
Det nedenfor i pkt. 3  

 angivne indhold bør opfattes som en direkte anvisning for udførelsen af den  

 del af samarbejdet, der vedrører afviklingen af de enkelte foranstaltninger.
 2.2 Efter forhandling mellem AMN og kommunalbestyrelsen bør der for  

 ungdomsarbejdsløshedsområdet i store og mellemstore kommuner som nævnt  

 nedsættes et beskæftigelsesudvalg som et fællesudvalg med tilhørende  

 sekretariat.
 Beskæftigelsesudvalget bør have en bred sammensætning og derfor bestå af  

 repræsentanter for folkeskolen, ungdomsskolen, social- og  

 sundhedsforvaltningen, arbejdsformidlingen og arbejdsmarkedets parter.
 Amtskommunale beskæftigelseskonsulenter, studievejledere fra  

 erhvervsskoler, gymnasie/HF, m.fl., samt repræsentanter for  

 specialarbejderskolerne bør deltage i udvalgets arbejde efter behov.
 Beskæftigelsesudvalgets opgaver bør være at tage initiativer, opstille  

 mål, planlægge, prioritere samt iværksætte foranstaltninger mod  

 ungdomsarbejdsløsheden.
 Udvalget er rådgivende, idet kommunalt finansierede foranstaltninger  

 forelægges kommunalbestyrelsen til godkendelse og statsligt finansierede  

 foranstaltninger forelægges AMN til godkendelse.
 Forinden afgørelse træffes bør AMN og kommunalbestyrelsen gennem  

 beskæftigelsesudvalget gensidigt orientere hinanden om de påtænkte  

 foranstaltninger.
 2.3 Sekretariatet nedsættes af en beskæftigelsesudvalget.
 Sekretariatets funktion bør være at sørge for den praktiske afvikling af  

 de initiativer, som udvalget har fået godkendt i kommunalbestyrelsen og AMN.
 Sekretariatet sammensættes efter forhandling mellem AMN og  

 kommunalbestyrelsen og bør mindst bestå af een medarbejder fra de kommunale  

 myndigheder og een fra arbejdsformidlingen.
 Sekretariatet kan i øvrigt efter aftale etableres med yderligere  

 medarbejdere fra henholdsvis den kommunale sektor og arbejdsformidlingen.
Sekretariatets arbejde bør tilrettelægges med henblik på den bedst mulige  

 udnyttelse af ressourcerne.
Afhængig af de lokale forhold kan sekretariatet  

 etableres som et selvstændigt kontor, hvorfor der må træffes aftale om  

 fordeling af de med driften forbundne udgifter.
Derudover kan  

 udstationeringsordninger for medarbejdere indgå i aftalen.
 2.4 Hvor forholdene taler herfor, kan flere kommuner i fællesskab indgå i  

 samarbejdet med AMN/AF.
 2.5 I mindre og små kommuner, og i øvrigt hvor  

 ungdomsarbejdsløshedsproblemet måtte være af beskedent omfang, kan en  

 etablering af et beskæftigelsesudvalg med tilhørende sekretariat forekomme  

 uhensigtsmæssigt.
 Hvor dette er tilfældet bør indsatsen mod ungdomsarbejdsløsheden dog  

 stadig koordineres mellem repræsentanter for folkeskolen, ungdomsskolen,  

 social- og sundhedsforvaltningen, arbejdsformidlingen og arbejdsmarkedets  

 parter.
 Der bør i alle tilfælde etableres kontakt mellem kommunen og AMN/AF om  

 varetagelse af de flg. opgaver, jfr. punkt 3.
 3. Samarbejdsopgaver:(samarbejdets indhold).
 Samarbejdet bør omfatte følgende områder:
- opsøgning af unge, - indslusning til arbejdsmarkeds-/uddannelsesforanstaltninger, - vejledning og rådgivning, - placering på arbejdsmarkedet, - opsøgende kontakt til arbejdsmarkedet og uddannelsespladser.
 3.1 Opsøgning af unge bør ske fra alle instanser, som har den naturlige  

 kontakt til de unge (AF, social- og sundhedsforvaltninger, skolevejledere,  

 kontakt- og informationskontorer, ungdomsskoler, beskæftigelseskonsulenter,  

 m.fl.).
Der bør lægges vægt på, at der sker en koordineret indsats overfor de  

 opsøgte unge, som står uden beskæftigelse/uddannelse, herunder de, der måtte  

 være ophørt for tidligt med en erhvervsuddannelse.
Koordineringen varetages  

 af sekretariatet.
3.2 Indplaceringer i ekstraordinære foranstaltninger, indslusning, sker  

 kun såfremt det ikke er muligt at tilbyde pågældende beskæftigelse på det  

 almindelige arbejdsmarked eller udddannelse i det ordinære uddannelsessystem.  

 Indslusningen foretages af sekretariatet.
I hvert enkelt tilfælde tilstræbes  

 en indplacering på kurser, projekter m.v., der - set i forhold til den unges  

 forudsætninger og erhvervs-/uddannelsesønsker - så vidt muligt giver  

 realistisk mulighed for beskæftigelse eller uddannelse, der er relevant i  

 forholdtil senere beskæftigelsesmuligheder.
 Sekretariatet bør løbende holdes orienteret om afgange fra  

 foranstaltningerne med henblik på et overblik over deltagernes situation,  

 samt for i givet fald at kunne tilbyde fornyet bistand.
3.3 Vejledning og rådvgivning bør løbende foretages under  

 foranstaltningsforløbene med henblik på afklaring eller justering af job-  

 eller uddannelsesønsker.
Vejledning og rådgivning bør kunne tilbydes såvel  

 over for enkelte unge, som over for grupper/hold.
Det bør tilstræbes at  

 samordne vejledningsaktiviteterne, hvilket naturligt kan ske ved registrering  

 i sekretariatet af stedfunden vejledning.
Rådgivning og vejledning bør efter  

 behov kunne gives af samtlige kompetente personer - studievejleder,  

 skolevejleder, erhvervsvejleder, arbejdskonsulent, arbejdsformidler,  

 beskæftigelseskonsulent, projektledere, m.fl. - på grundlag af planlægning i  

 sekretariatet.
 Det vil formentlig være hensigtsmæssigt, at der umiddelbart forud for  

 afslutningen af et forløb tilbydes en særlig intensiv vejledning  

 (sammenhængende med tidligere givet vejledning) med direkte sigte på overgang  

 til arbejdsmarkedet eller uddannelsessystemet.
3.4 Placering på det almindelige arbejdsmarked.
AF foretager den formelle  

 anvisning/henvisning, men efter aftale og i samråd med sekretariatet under  

 hensyntagen til de foranstaltninger pågældende har deltaget i.
 Sekretariatet bør have overblik over de unges placering efter deltagelse i  

 foranstaltninger.
Såfremt der ikke kan tilbydes pågældende ordinær beskæftigelse eller  

 uddannelse, forestår sekretariatet evt. en planlægning og fornyet  

 indplacering i ungdomsarbejdsløshedsforanstaltning.
AF underrettes herom.
3.5 Opsøgende kontakt til arbejdsmarkedet påhviler AF.
Såfremt det findes  

 hensigtsmæssigt, kan sekretariatet, efter forudgående aftale med AF, tage  

 direkte kontakt med arbejdsmarkedet.
Endvidere kan andre kommunale  

 medarbejdere (fra social- og sundhedsforvaltning, skole- og studievejledere,  

 m.fl.) ligeledes efter aftale herom med AF tage kontakt med arbejdsmarkedet.
 Tilbud fra private og offentlige arbejdsgivere om ansættelse eller  

 praktikpladser for unge, som kommunen måtte modtage, videregives til og  

 registreres hos AF og i beskæftigelsesudvalgets sekretariat.
 4. Revision.
 Samarbejdsaftalen kan tages op til revision, såfremt een af parterne  

 ønsker det.
