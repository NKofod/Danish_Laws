Cirkulæreskrivelse af 19.05.1998  

 vedrørende frigivelse af formue i situationer, hvor en  

 mindreårig lider af en livstruende eller alvor invaliderende  

  sygdom Til statsamterne, Københavns Overpræsidium og forvaltningsafdelingerne.
Vedlagt sendes til orientering kopi af justitsministerens  

 besvarelse af spørgsmål nr.
S 1494, der er stillet af medlem af  

 Folketinget Ester Larsen (V) i anledning af sagen om udbetaling af erstatning  

 efter lov om patientforsikring til den seks-årige pige, der blev  

 HIV-smittet i forbindelse med indlæggelse på Aalborg Sygehus.
Civilretsdirektoratet, den 19. maj  

 1998 Anne Thalbitzer Bilag Besvarelse af spørgsmål nr.
S 1494 fra medlem af  

 Folketinget Ester Larsen (V).
Spørgsmål nr.
S 1494:
"Vil ministeren oplyse, om ministerens pressemed- delelse af 13. februar 1998 skal forstås således, at det ikke er ministerens agt at medvirke til at sikre, at erstatningen til den hiv-smittede pige kan udbetales direkte til barnets forældre, men at beløbet skal indsættes på en spærret  

 konto?" Svar:
Efter værgemålslovgivningen er udgangspunktet, at en  

 mindreårigs formue skal indsættes til bestyrelse i en godkendt  

 forvaltningsafdeling, og indtægterne af formuen anvendes til gavn for  

 den mindreårige.
Forbrug af selve formuen kan kun ske med statsamtets  

 samtykke.
 Reglerne har til formål at sikre og bevare den mindreåriges  

 formue, indtil den mindreårige bliver myndig.
Hvis den mindreårige lider af en livstruende eller alvorligt  

 invaliderende sygdom, er det imidlertid afgørende at sikre, at formuen  

 straks kommer den mindreårige til gavn.
I sådanne tilfælde  

 bliver ansøgninger om forbrug af formuen til gavn for den  

 mindreårige behandlet meget hurtigt og i vidt omfang  

 imødekommet.
Der vil således f.eks. kunne ske frigivelse af formue med henblik  

 på, at barnet får mulighed for at foretage en længere rejse  

 sammen med nære familiemedlemmer eller andre, at der  

 iværksættes forbedringer af barnets daglige, nære  

 miljø, og at der erhverves nødvendige, praktiske  

 hjælpemidler, herunder f.eks. et transportmiddel.
Der vil endvidere  

 være mulighed for løbende at frigive runde beløb til  

 dækning af  barnets daglige behov for småfornødenheder,  

 forlystelser m.v., såfremt renteindtægten af formuen ikke er  

 tilstrækkelig til at dække disse behov.
 De gældende bestemmelser om anbringelse af mindreåriges midler  

 sikrer således, at erstatningen går til den hiv-smittede pige,  

 men de er ikke til hinder for, at pigen med det samme kan nyde godt af  

 erstatningen.
