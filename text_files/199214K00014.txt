Nr BTL 14 Betænkning over Forslag til lov om ændring af sømandsloven og om ophævelse  

 af lov om mønstring af søfarende m.v.   

 Nr L 14 1992-93, 1. samling Afgivet af Erhvervsudvalget Afgivet: 19921208 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlig henvendelse fra Sømændenes  

 Forbund i Danmark.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret .
 Flertallet er opmærksom på, at industriministeren i et svar på et af  

 udvalgets spørgsmål har oplyst, at der i visse overenskomster er fastsat et  

 bestemt tidspunkt for arbejdsdøgnets begyndelse, og at lovforslagets  

 bestemmelser om hviletid ikke tilsidesætter sådanne bestemmelser, jf.  

 ministerens svar, der er optrykt som bilag til betænkningen.
Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
Mindretallet ønsker i denne forbindelse at henvise til  

 bemærkningerne til de stillede ændringsforslag.
 Ændringsforslag Af et mindretal (SF):
 Til § 1 1) Nr. 2 udgår.
 2) Nr. 4 udgår.
 3) Nr. 5 affattes således:
 »5. I § 57 indsættes efter stk. 3 som nyt stykke:
» Stk. 4. Ved et døgn forstås en 24-timers-periode regnet fra  

 kl. 06.00.«» Bemærkninger Til nr. 1 En fjernelse af skibenes pligt til at indsende hyrekontrakter  

 vil forringe den løbende administrative kontrol med, at forholdene ombord i  

 skibene er i overensstemmelse med den til enhver tid gældende  

 søfartslovgivning.
Den manglende kontrol vil medføre, at love og regler i højere grad end i  

 dag vil kunne tilsidesættes, uden at det får konsekvenser.
Dette vil igen  

 medføre ringere forhold for de søfarende.
Dette er dobbelt uheldigt i en tid,  

 hvor stadig flere af søerhvervets arbejdspladser besættes af underbetalte  

 udenlandske søfolk, som ikke har reelle muligheder for at forsvare/sikre  

 deres lovfæstede rettigheder.
 Lovforslaget vil også kunne fjerne Søfartsstyrelsens mulighed for at føre  

 løbende statistik med mønstring af søfolk, hvilket har betydning i  

 forbindelse med rekruttering til erhvervet samt tilpasning af skolesystemet,  

 som har betydning for erhvervets fremtid.
Sømandsloven er en beskyttelseslov.
Loven må derfor kunne læses uden brug  

 af betænkninger endsige internationale konventioner.
Til nr. 2 og 3 Det må slås fast, at hviletidsreglerne til søs er langt  

 svagere end hviletidsreglerne i land.
Der er ingen vægtige grunde hertil.
Sømandslovens hviletidsregler ændredes sidst i 1985, hvor hvileperioden  

 ændredes fra 8 timer, som kunne deles i to perioder på hver mindst 4 timer,  

 til 10 timer, som kan deles i to perioder på hver mindst 5 timer.
Samtidig  

 indførtes imidlertid en bestemmelse om, at 10-timers-reglen (såfremt  

 skibsføreren finder det sikkerhedsmæssigt forsvarligt) kan fraviges ved  

 ankomst og afgang, som er de virkelige spidsbelastningsperioder, og dermed de  

 tidspunkter, hvor sømanden har behov for hviletidsreglernes beskyttelse.
 Det kan herefter konstateres, at der siden 1985 er sket en række ændringer  

 af lov om skibes sikkerhed, som har medført, at besætningerne i skibene er  

 blevet stadig mindre.
 Færre folk i skibene har selvklart ført til mere arbejde for den enkelte,  

 og trods det at skibsførerne siden 1985 har sat 10-timers-reglen ud af kraft  

 ved de traditionelle spidsbelastninger, ankomst og afgang, sker der stadig  

 flere brud på hviletidsreglerne.
Vibeke Storm Rasmussen (S) Ole Vagn Christensen (S) Sonja Mikkelsen (S)  

 Erling Olsen (S) Trøjborg (S) fmd.
Løvig Simonsen (S) Tommy Dinesen (SF)  

 Rahbæk Møller (SF) Sonja Albrink (CD) Flemming Hansen (KF) nfmd.
Kai  

 Dige Bach (KF) Svend Heiselberg (V) Pia Larsen (V) Helge Sander (V) Annette  

 Just (FP) Lone Dybkjær (RV) Lysholm Christensen (KRF) Bilag Et af udvalgets spørgsmål til industriministeren og dennes svar herpå Spørgsmål 12:
»Vil der kunne ske ændringer i arbejdstidsbestemmelserne for søfolk  

 som følge af ændring fra kalenderdøgn til arbejdsdøgn, uden at dette først er  

 aftalt ved overenskomstforhandlingerne?» Svar:
Der er i visse overenskomster fastsat et bestemt tidspunkt for  

 arbejdsdøgnets begyndelse.
Lovforslagets bestemmelser om hviletid  

 tilsidesætter ikke sådanne bestemmelser.
Såfremt et rederi i disse tilfælde  

 ønsker at benytte sig af den i lovforslaget foreslåede fleksibilitet med  

 hensyn til arbejdsdøgnets fastsættelse, kan det efter min opfattelse kun ske  

 efter aftale med den pågældende arbejdstagerorganisation.
Jeg henviser til  

 min besvarelse af spørgsmål 4.
