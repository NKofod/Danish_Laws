Betænkning afgivet af Retsudvalget den  

 29. februar 2000 Betænkning over Forslag til lov om ændring af  

 straffeloven (Grov momssvig, EU-svig og bestikkelse af udenlandske  

 tjenestemænd m.v.) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 I udvalgets behandling af  

 lovforslaget er også indgået materiale fra udvalgets behandling  

 af det tilsvarende lovforslag i folketingsåret 1998-  

 99 (L 132).
 Der har endvidere været afholdt en teknisk  

 gennemgang af lovforslaget den 16. august 1999 i Justitsministeriet.
 Herefter indstiller udvalget lovforslaget til  

vedtagelse uændret.
Et mindretal (Venstres, Det Konservative Folkepartis,  

 Centrum-Demokraternes og Frihed 2000´s medlemmer af udvalget) finder, at  

 implementeringen af blandt andet EU-bestikkelseskonventionen, OECD´s  

 bestikkelseskonvention og Europarådets strafferetskonvention er vigtige  

 bidrag fra dansk side til bekæmpelsen af korruption og bestikkelse.
For  

 at konventionerne skal få den ønskede effekt, finder  

 mindretallet det imidlertid afgørende, at der gøres en  

 ihærdig indsats for at få de øvrige lande til på  

 lignende vis at tilslutte sig og implementere konventionerne.
Det er  

 først, når alle lande indfører de samme regler, at der  

 for alvor bliver gjort noget ved korruption og bestikkelse, ligesom det er en  

 forudsætning for at undgå konkurrenceforvridning og sikre ens  

 vilkår for virksomhederne.
Med vedtagelsen af dette lovforslag kriminaliseres  

 bestikkelse, således at danske virksomheder, også selv om det  

 foregår i udlandet, vil kunne straffes for betaling af penge under  

 bordet for opnåelse af kontrakter.
Det er klart, at dette eksempel  

 falder inden for kerneområdet af, hvad mindretallet ønsker at  

 kriminalisere.
Det er imidlertid lige så klart, at der vil være  

 situationer, hvor danske virksomheder vil blive mødt med krav om  

 betaling/ydelse af erkendtligheder, som ikke falder inden for  

 kerneområdet af bestikkelse, og som mindretallet ikke mener skal rammes  

 med lovforslaget.
I store dele af verden mødes de danske virksomheder  

 med forhold og traditioner, som ligger langt fra den danske samfundskultur og  

 det danske velfærdssystem.
Det kan være forhold som der gør, at normerne for adfærd i det  

 pågældende land er markant anderledes end i Danmark.
Ofte handler  

 det om, at ydelsen skal gives, for at virksomheden overhovedet kan opnå  

 det, som den allerede har krav på.
 Selv om det ikke er muligt at afgrænse området  

 for kriminalisering af bestikkelse, er det dog samtidig klart, at  

 mindretallet ikke ønsker at afskære de danske virksomheder fra  

 at være til stede på de markeder, hvor samfundsforhold og  

 forretningskulturer er så markant anderledes end i eksempelvis Danmark.  

 Dette er heller ikke intentionen bag de konventioner, som ligger til grund  

 for lovforslaget.
 Et andet mindretal (Dansk Folkepartis medlem af udvalget)  

 er af den opfattelse, at det er fornuftigt, at der gribes ind over for svig  

 og svindel, ligesom det er beklageligt, at det ikke har været muligt  

 før nu at få gennemført et lovforslag som dette.
 Det er helt naturligt, at man ligestiller grov momssvig  

 med grov skattesvig, og det er en af de ting, som lovforslaget her sikrer,  

 hvilket DF finder meget fornuftigt.
 Der er dog også knaster i lovforslaget, som Dansk  

 Folkeparti finder betænkelige, eksempelvis følgende  

 sætning i bemærkningerne til lovforslaget:
» Sammenholdt med, at DF ser tegn på, at EU for  

 øjeblikket også arbejder med de første spæde skridt  

 til en EU-straffelov, må og skal man være på vagt over for  

 den stigende EU-integration på alle mulige områder.
 Dansk Folkeparti støtter derfor ikke, at  

 EF-Domstolen skal have ret til at træffe afgørelser med virkning  

 for Danmark.
 På trods af disse knaster betragter DF det dog som  

 meget vigtigt, at disse tiltag til bekæmpelse af svig og svindel  

 vedtages, hvorfor det vil få DF s støtte.
