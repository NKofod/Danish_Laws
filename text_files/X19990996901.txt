Spaltning LR af 21/4 1998 Referende FUL Ændringslov nr. 975 af 17/12 1997 § 3 LV 1997 S.D.2. og S.D.2.1.1.
Ligningsrådet meddelte, at den ansøgte  

 spaltning ikke indebar en skattemæssig spaltning.
Den  

 påtænkte transaktion krævede derfor ikke  

 Ligningsrådets tilladelse.
Der blev ikke herved taget stilling til den  

 modtagende forenings skatteretlige status jf. afslutningen af  

 afgørelsen.
 Sagens omstændigheder var følgende:
 Afdeling I i en investeringsforening ønskedes  

 spaltet til Specialforeningen J med virkning fra den 1. januar 1998.  

 Såvel den indskydende afdeling som den modtagende afdeling var  

 udloddende.
 Af spaltningsredegørelsen fremgik bl.a.:
Der var vedlagt udkast til åbningsbalance, hvoraf  

 fremgik, at samtlige aktiver og passiver i den indskydende afdeling i sin  

 helhed overførtes til den modtagende afdeling.
Bytteforholdet skulle  

 som følge heraf fastsættes til 1 : 1.
Af udkast til vedtægter for den modtagende afdeling  

 fremgik, at den modtagende afdeling blev en placeringsforening.
Adgangen til  

 at oprette placeringsforeningen blev indført ved Lov om  

 investeringsforeninger og Specialforeninger   lov nr. 476 af 10. juni 1997.  

 Specialforeninger omfatter flere typer foreninger, herunder  

 placeringsforeninger.
 Om baggrunden for spaltningen var anført  

 følgende:
"Den planlagte spaltning kan henføres til,  

 at placeringsreglerne i Lov om investeringsforeninger ikke har været  

 optimale, idet der ikke må placeres mere end 25% af midlerne i en  

 enkelt kreditforening indenfor en samlet grænse på 75% af  

 formuen.
Investeringer ud over 75% af formuen skal fordeles med max. 5% pr.  

 institut.
Da der er et begrænset antal danske realkreditinstitutter,  

 der udsteder indeksobligationer, har det i praksis kun været muligt af  

 placere op til 85% af formuen i indeksobligationer.
Resten har været  

 placeret som bankindskud.
Med vedtagelsen af den nye lov om specialforeninger, der  

 trådte i kraft den 01. 01. 1998, er placeringsreglerne mindre  

 restriktive.
Det er således muligt at placere op til 30% i et enkelt  

 institut, hvilket betyder, at hele formuen fremover kan placeres i  

 indeksobligationer.
Dette er en klar fordel for alle medlemmer, idet  

 indeksobligationerne er realrenteafgiftsfritaget, i modsætning til  

 afkast på bankindskud.
Der sker i øvrigt ingen ændringer i  

 afdelingens investeringspolitik, ligesom reglerne for specialforeninger er  

 stort set identiske med reglerne for investeringsforeninger." Told- og Skattestyrelsen var af den opfattelse, at  

 den nævnte spaltning ikke var en spaltning i skatteretlig forstand, og  

 at spaltningen derfor ikke krævede Ligningsrådets tilladelse.  

 Denne opfattelse beroede på følgende forhold:
Af § 58 i Lov om investeringsforeninger og  

 specialforeninger fremgår, at en spaltning af en forening eller en  

 afdeling heraf ikke er gyldig, før Finanstilsynet har givet sin  

 tilladelse.
Af bemærkningerne til lovbestemmelsen fremgår, at  

 investeringsforeningerne har ønsket mulighed for at foretage spaltning  

 af en investeringsforening, typisk ved at foreningens enkelte afdelinger ved  

 spaltning bliver selvstændige investeringsforeninger eller  

 overgår til en anden forening.
Det fremgår af bemærkningerne, at spaltning i  

 selskabsretlig forstand ikke i alle tilfælde indebærer en  

 spaltning i skattemæssig henseende.
Fusionsskatteloven indeholder  

 ikke regler om skattefri spaltning af investeringsforeninger.
For  

 investeringsforeninger, der er opdelt i afdelinger, bedømmes  

 skattepligten imidlertid for hver afdeling for sig.
Der er nu i fusionsskattelovens § 15 a, stk. 4 skabt  

 hjemmel til spaltning af investeringsforeninger, idet Ligningsrådet kan  

 tillade, at lovens regler om spaltning kan bringes i anvendelse ved spaltning  

 af investeringsforeninger.
I bemærkningerne til den nye bestemmelse i  

 fusionsskatteloven er anført følgende:
 "For investeringsforeninger, der er opdelt i  

 afdelinger med hver deres særskilte formue, bedømmes  

 skattepligten for hver afdeling for sig, og en udskillelse af disse  

 afdelinger uden omfordeling af medlemmerne vil ikke have skattemæssige  

 konsekvenser for foreningen eller medlemmerne.
 En spaltning, hvorved den enkelte afdeling opdeles, vil  

 imidlertid indebære, at der skal ske afståelsesbeskatning,  

 medmindre der indføres hjemmel til at fusionsskattelovens regler om  

 succession kan bringes i anvendelse af investeringsforeninger".
 Af bemærkningerne fremgår også, at  

 spaltning for en investeringsforening   i øvrigt på samme  

 måde som for et selskab   vil indebære, at foreningen  

 overfører sine aktiver og passiver til eksempelvis 2 nye foreninger,  

 og at medlemmerne tildeles beviser i begge disse afdelinger samt evt. en  

 kontant udligningssum på 10% af investeringsbevisernes værdi.
Af de nye lovbestemmelser samt bemærkningerne hertil  

 kan udledes, at der i nærværende tilfælde ikke var tale om  

 en spaltning i skattemæssig henseende.
Der opstod ikke ved spaltningen  

 2 foreninger, men kun én, der blev omkvalificeret til en  

 specialforening   nærmere betegnet en placeringsforening.
Dette fremgik  

 tydeligt af spaltningsdokumenterne, der som anført angav, at den  

 indskydende forening ophørte, og at kun den modtagende forening levede  

 videre.
Der blev således foretaget en udskillelse af en hel  

 selvstændig afdeling uden omfordeling af medlemmerne.
Dette havde ikke  

 i sig selv skattemæssige konsekvenser   hverken for foreningen eller  

 medlemmerne.
Når det blev påpeget, at transaktionen ikke  

 i sig selv  havde skattemæssige konsekvenser for foreningen beroede  

 det på, at der ikke ved behandlingen af denne sag blev taget stilling  

 til, om foreningen også fremover opfyldte betingelserne for at  

 være omfattet af begrebet investeringsforening i skattelovgivningen.  

 Opmærksomheden henledtes herunder på, at medlemsantallet har  

 betydning for, om beskatning kan ske som for en investeringsforening.  

 Specialforeninger med kun eet medlem vil ikke være at betragte som en  

 investeringsforening.  Hvor grænsen præcist går, er ikke  

 ganske sikkert.
Der henvistes til bemærkningerne til  

 fusionsskattelovens § 15 a, stk. 4. Når især dette forhold blev  

 fremdraget her, hang det sammen med vedtægterne for den modtagende  

 forening.
Det fremgik af vedtægterne, at foreningens formål var  

 fra eet eller flere medlemmer, en videre kreds eller offentligheden at  

 modtage midler  .
 Den skattemæssige behandling af den modtagende  

 forening ville kunne fastlægges ved en bindende  

 forhåndsbesked.
