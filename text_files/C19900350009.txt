 Denne At-meddelelse oplyser om de sundhedsfarer, der er forbundet med  

 arbejde med flyveaske, og om de foranstaltninger der skal træffes for at  

 imødegå dem.
 I Danmark anvendes flyveaske som fyldmateriale i forbindelse med  

 vejbygning, i cement- og betonindustrien og ved produktion af gasbeton.
Flyveaske Flyveaske består af finkornede partikler, der udskilles fra røggasserne  

 fra kulfyrede kraftværker.
Flyveaske er et variabelt produkt, hvis egenskaber  

 og kemiske sammensætning afhænger både af de anvendte kul, den anvendte  

 forbrændingsteknik og røgrensningsteknikken.
Sundhedsfarer og gener Kontakt med hud og slimhinder kan give en akut irritation på grund af  

 askens basiske karakter.
Ved lang tids påvirkning kan der optræde allergi.
Instruktion Arbejdsgiveren skal sørge for, at den ansatte får den nødvendige  

 instruktion i at udføre arbejdet forsvarligt, herunder brug af særligt  

 arbejdstøj og personlige værnemidler.
Unge under 18 år må ikke arbejde med  

 eller på anden måde komme i kontakt med flyveaske.
Foranstaltninger Alt arbejde med flyveaske skal tilrettelægges, så det støver mindst muligt  

 og således, at udsættelsen holdes så lav som muligt, fx ved at sørge for  

 befugtning under arbejdet.
Entreprenørmaskiners førerkabine skal være indrettet således, at flyveaske  

 ikke forekommer i kabinen.
En løsning kan fx være luftforsyning gennem  

 effektivt filter.
 Et sådant system skal være forsynet med indikator for, hvornår filteret  

 skal skiftes.
Særligt arbejdstøj og personlige værnemidler Arbejdstagere, der kan komme i kontakt med flyveasken, skal sikres med  

 følgende personlige værnemidler:
- støvafvisende arbejdstøj - egnet øjenværn - åndedrætsværn, som effektivt beskytter mod støvpåvirkning.
 Dette kan fx være filtrerende åndedrætsværn med hætte samt blæser eller  

 hjælpemotor.
 Arbejdsgiveren skal betale anskaffelse, vedligeholdelse og renholdelse af  

 det støvafvisende arbejdstøj og personlige værnemidler.
