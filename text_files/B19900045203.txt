 VI MARGRETHE DEN ANDEN, af Guds Nåde Danmarks Dronning,  

 gør vitterligt:
Da Danmark har tiltrådt - den i Paris den 24. juli 1971 reviderede Bernerkonvention til værn for  

 litterære og kunstneriske værker, - den i Paris samme dag reviderede Verdenskonvention om ophavsret, - den europæiske overenskomst af 22. juni 1960 om beskyttelse af  

 fjernsynsudsendelser og - den internationale konvention af 26. oktober 1961 om beskyttelse af  

 udøvende kunstnere, fremstillere af fonogrammer samt radio- og  

 fjernsynsforetagender (Romkonventionen), fastsættes i medfør af § 60 og § 58, stk. 5, i ophavsretsloven, jf.  

 lovbekendtgørelse nr. 453 af 23. juni 1989, og § 20, stk. 2 og 3, i  

 fotografiloven, jf. lovbekendtgørelse nr. 454 af 23. juni 1989, herved  

 følgende om anvendelsen af bestemmelserne i ophavsretsloven og fotografiloven  

 i forhold til lande, der er tilsluttet de nævnte overenskomster:
Bernerkonventionen § 1.  Bestemmelserne i ophavsretslovens kapitler 1-4  

 og 6-8 anvendes med de afvigelser, som følger af §§ 2-4, på § 2.  Når beskyttelsestiden for et værk er udløbet  

 efter den lovgivning, der gælder i værkets hjemland, nyder værket ikke  

 beskyttelse efter ophavsretslovens bestemmelser med undtagelse af §§ 51-53,  

 medmindre anden særlig aftale er truffet med dette land.
Stk. 2.  For værker, der først udgives inden for  

 Bernerunionen, anses som hjemland det unionsland, hvor udgivelsen fandt sted.  

 For værker, der er udgivet samtidig eller inden for 30 dage i to eller flere  

 unionslande med forskellig beskyttelsestid, anses som hjemland det land, der  

 har den korteste beskyttelsestid.
For værker, der er udgivet i et unionsland  

 samtidig med eller inden for 30 dage efter deres første udgivelse i et uden  

 for unionen stående land, anses unionslandet som hjemland.
Stk. 3.  For værker, der ikke er udgivet, eller som ikke  

 er omfattet af reglerne i stk. 2, anses som hjemland det unionsland, hvor  

 ophavsmanden er statsborger eller bosat.
For bygningsværker, der er  

 beliggende i et unionsland, og kunstværker, der er indføjet i bygninger eller  

 anlæg beliggende i et unionsland, anses dog dette land som hjemland.
For  

 filmværker, hvis fremstiller har hovedsæde eller er bosat i et unionsland,  

 anses dog dette som hjemland.
 § 3.  For sådanne værker af brugskunst samt  

 industrielle mønstre og modeller, der i hjemlandet udelukkende beskyttes som  

 mønstre og modeller, ydes der alene beskyttelse efter den danske lovgivning  

 om mønstre.
 § 4.  Bestemmelsen i ophavsretslovens § 25 a  

 (følgeret) finder kun anvendelse på værker af udlændinge, der er statsborgere  

 eller bosat i unionslande, som har gennemført en følgeretsordning som  

 omhandlet i konventionens art. 14 ter.
 § 5.  Med hensyn til anvendelsen af bestemmelserne i  

 fotografiloven i forhold til lande, der er tilsluttet Bernerunionen, finder  

 reglerne i §§ 1-3 tilsvarende anvendelse.
 § 6.  Aftaler om at medvirke ved indspilning af  

 filmværker skal indebære, at ophavsmændene, såfremt andet ikke følger af  

 aftalen, ikke kan modsætte sig, at eksemplarer af værket fremstilles eller  

 spredes til almenheden, at værket fremføres offentligt, eller at værkets  

 tekst indtales eller på anden måde gengives på et andet sprog.
 Stk. 2.  Spørgsmålet om, hvorvidt de i stk. 1 nævnte  

 aftaler for at have virkning efter denne bestemmelse skal være affattet  

 skriftligt, afgøres efter lovgivningen i det land, hvor producenten har sit  

 hovedsæde eller er bosat.
 Stk. 3.  Bestemmelserne i stk. 1 og 2 gælder også  

 aftaler om medvirken ved indspilning af filmværker, der omfattes af  

 ophavsretslovens § 58, stk. 1, hvis værket efter reglerne i § 2 i denne  

 anordning har hjemland i et andet unionsland end Danmark.
Verdenskonventionen § 7.  Bestemmelserne i ophavsretslovens kapitler 1-4  

 og 6-8 anvendes med de afvigelser, som følger af §§ 8-11, på § 8.  Når beskyttelsestiden for et værk er udløbet  

 efter den i værkets hjemland gældende lovgivning, nyder værket ikke  

 beskyttelse efter ophavsretslovens bestemmelser med undtagelse af §§ 51-53.
Stk. 2.  Når et værk er udgivet første gang i et  

 konventionsland, anses dette land som værkets hjemland.
I tilfælde af værkets  

 udgivelse samtidig eller inden for 30 dage i to eller flere konventionslande  

 med forskellig beskyttelsestid, anses dog som værkets hjemland det land, der  

 har den korteste beskyttelsestid.
 Stk. 3.  Når et værk er udgivet første gang i et uden  

 for konventionen stående land, anses som værkets hjemland det land, i hvilket  

 værkets ophavsmand er statsborger.
 Stk. 4.  For et ikke-udgivet værk anses som hjemland det  

 land, i hvilket værkets ophavsmand er statsborger.
 § 9.  Bestemmelsen i § 7 gælder ikke for værker, som  

 er frembragt før konventionen trådte i kraft for vedkommende fremmede stat,  

 medmindre denne stat beskytter danske værker, som er frembragt før dette  

 tidspunkt.
§ 10.  Bestemmelserne i §§ 7-9 gælder ikke for § 11.  Bestemmelsen i § 7 gælder ikke for retten til  

 vederlag i henhold til ophavsretslovens § 25 a (følgeret).
 § 12.  Bestemmelserne i ophavsretslovens kapitler 1-4  

 og 6-8 finder anvendelse på værker, som først er udgivet af De forenede  

 Nationer (FN), af de specielle organisationer knyttet til FN eller af  

 Organisationen af amerikanske stater, samt på ikke-udgivne værker, som nævnte  

 organisationer har ret til at udgive.
 § 13.  Med hensyn til anvendelsen af bestemmelserne i  

 fotografiloven i forhold til Verdenskonventionens lande m.m. finder reglerne  

 i §§ 7-10 tilsvarende anvendelse.
Europæisk overenskomst om beskyttelse af fjernsynsudsendelser § 14.  Bestemmelsen i § 48 i ophavsretsloven og de  

 dertil hørende bestemmelser i loven finder med de i stk. 2-3 angivne  

 modifikationer også anvendelse på fjernsynsudsendelser, som finder sted i  

 fremmede lande tilsluttet den europæiske overenskomst af 22. juni 1960 om  

 beskyttelse af fjernsynsudsendelser.
 Stk. 2.  Når beskyttelsestiden for en udsendelse er  

 udløbet i det land, hvori udsendelsen fandt sted, nyder udsendelsen ikke  

 beskyttelse efter ophavsretslovens bestemmelser.
 Stk. 3.  For så vidt angår optagelser ved fotografering  

 af enkeltbilleder fra udsendelser og reproduktion af sådanne optagelser  

 finder de i ophavsretslovens § 48 herom givne regler ikke anvendelse på  

 udsendelser fra lande, der har taget forbehold i henhold til overenskomstens  

 art. 3, stk. 1, litra d.
International konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender § 15.  Bestemmelserne i §§ 45-48 i ophavsretsloven  

 finder med de i stk. 2-3 angivne modifikationer også anvendelse på  

 fremførelser, lydoptagelser samt radio- og fjernsynsudsendelser, som finder  

 sted i fremmede lande tilsluttet den internationale konvention af 26. oktober  

 1961 om beskyttelse af udøvende kunstnere, fremstillere af fonogrammer samt  

 radio- og fjernsynsforetagender (Romkonventionen).
 Stk. 2.  Bestemmelsen i § 47 om ydelse af vederlag til  

 fremstillere af fonogrammer og udøvende kunstnere i tilfælde af fonogrammets  

 anvendelse til radio- og fjernsynsudsendelser eller dets anvendelse i  

 erhvervsmæssigt øjemed ved andre offentlige fremførelser gælder kun for  

 lydoptagelser, som er foretaget første gang i et fremmed konventionsland, og  

 finder alene anvendelse i det omfang og for det tidsrum tilsvarende  

 beskyttelse af vedkommende konventionsland ydes med hensyn til lydoptagelser  

 foretaget første gang i Danmark.
 Stk. 3.  Bestemmelsen i § 47 gælder ikke for  

 lydoptagelser, der er foretaget første gang i et fremmed konventionsland, som  

 har taget forbehold i henhold til konventionens art. 16, stk. 1, litra a, nr.  

 1, og således ikke yder den i § 47 omhandlede beskyttelse af nogen af de to  

 rettighedsgrupper ved offentlig fremførelse af fonogrammer.
 § 16.  Anordningen træder i kraft den 1. juli 1990.
 Stk. 2.  Anordning nr. 449 af 21. september 1979 om  

 anvendelsen af lov om ophavsretten til litterære og kunstneriske værker og  

 lov om retten til fotografiske billeder i forhold til andre lande m.v.  

 ophæves.
Givet på Christiansborg Slot, den 18.  

 juni 1990 Under Vor Kongelige Hånd og Segl MARGRETHE R.
/Ole Vig Jensen (* 1) Oversat til engelsk.
Oversættelsen kan fås ved henvendelse til Kulturministeriet.
