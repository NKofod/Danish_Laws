 I medfør af § 1, stk. 2, nr. 9. i lov nr. 834 af 18. december 1991 om frø,  

 kartofler og planter, § 11 i lov nr. 190 af 9. maj 1984 om planteskadegørere  

 og tekstanmærkning nr. 59 til finanslov 1993 samt § 5 i lov nr. 414 af 13.  

 juni 1990 om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v. fastsættes:
Avlskontrol § 1.  Virksomheder, der er registreret i henhold til  

 Plantedirektoratets bekendtgørelse nr. 148 af 2. marts 1992 om planter, skal  

 betale afgift til dækning af Plantedirektoratets udgifter ved administration  

 og kontrol i henhold til bekendtgørelsen i perioden 1. oktober-30. september  

 og gebyr for ind- og udførselskontrol samt for udstedelse af certifikater.
 § 2.  Til dækning af Plantedirektoratets  

 basis-omkostninger ved administration betales en årlig afgift på 2000 kr.
§ 3.  For hver inspektion vedrørende avlskontrollen  

 betales der en a conto afgift pr. arealenhed, der ved udløbet af det  

 foregående kvartal er tilmeldt avlskontrollen, jf. dog § 9. Nedenstående  

 skala anvendes ved beregning af afgifter.
Ved en arealenhed forstås 1,5 ha.  

 frilandsareal eller 1000 kvm. væksthusareal.
 Stk. 2.  Frilands- og væksthusarealenheder lægges sammen  

 og rundes op til nærmeste hele arealenhed.
 Stk. 3.  For inspektion, der udelukkende omfatter  

 arealer i fortsat avlskontrol, jf. § 8, stk. 1, i bekendtgørelse om planter,  

 hvor disse arealer udgør mindre end 10 procent af virksomhedens tilmeldte  

 arealer, udgør afgiften dog højst kr. 1000.
 Stk. 4.  Plantedirektoratet træffer beslutning om  

 antallet og omfanget af inspektioner efter virksomhedens type, produktionens  

 art og omfang samt mistanke om eller konstaterede angreb af  

 planteskadegørere.
 Ind- og udførselskontrol m.m.
§ 4.  Ved indførsel forstås i denne bekendtgørelse  

 enhver indbringen her til landet fra en stat, der ikke er medlem af De  

 Europæiske Fællesskaber.
Ved udførsel forstås enhver udbringen her fra landet  

 til en stat, der ikke er medlem af De Europæiske Fællesskaber.
 § 5.  Til dækning af Plantedirektoratets udgifter ved  

 gennemførelse af sundhedskontrol og udstedelse af plantesundhedscertifikat og  

 reeksportcertifikat i forbindelse med udførsel af planter, dog ikke frø,  

 betales et gebyr på kr. 100,- pr. certifikat, jf. dog § 6.
 Stk. 2.  Til dækning af direktoratets udgifter ved  

 gennemførelse af sundhedskontrol ved udførsel af afskårne blomster eller  

 plantedele til dekoration, frisk frugt, friske grønsager, træ, eller af  

 planter, der udføres som privat flyttegods, betales et gebyr på kr. 200,- pr.  

 certifikat.
 Stk. 3.  Til dækning af direktoratets udgifter ved  

 udstedelse af EØF-kontrolattest for friske frugter og grønsager, dog ikke i  

 forbindelse med indførsel, betales 200 kr. pr. attest.
 Stk. 4.  Til dækning af direktoratets udgifter ved  

 udstedelse af »Attest for industriel anvendelse« i medfør af art.  

 10. i Kommissionens forordning nr. 2251/92 om kvalitetskontrol af friske  

 frugter og grønsager, betales et gebyr på 50 kr. pr. certifikat.
 Stk. 5.  Til dækning af direktoratets udgifter ved  

 gennemførelse af de undersøgelser og udstedelse af de certifikater og  

 attester, der er nævnt i stk. 1-4, på hverdage i tidsrummet fra kl. 17.00 til  

 7.00, på lørdage, søndage eller på helligdage betales dobbelt gebyr.
 § 6.  Til dækning af Plantedirektoratets udgifter ved  

 udstedelse af plantesundhedscertifikat for korn, malt, kartoffelmel og  

 grønmel betales et gebyr på 245,- kr. pr. certifikat og 190,- kr. pr. prøve,  

 der undersøges, jf. bilag 1.
 Stk. 2.  Til dækning af direktoratets udgifter ved  

 udstedelse af plantesundhedscertifikat i forbindelse med udførsel af frø til  

 udsæd betales et gebyr på 245 kr. pr. certifikat.
 § 7.  Til dækning af Plantedirektoratets udgifter ved  

 undersøgelse af en sending frisk frugt, friske grønsager, afskårne blomster  

 eller plantedele til dekoration, der er ledsaget af et mangelfuldt udfyldt  

 eller ikke-læseligt plantesundhedscertifikat, men skønnes at opfylde  

 betingelserne for indførsel, jf. bekendtgørelse om indførsel og udførsel af  

 planter m.m., betales et gebyr på 500 kr. pr. undersøgelse.
 Stk. 2.  Er sendinger, der er omfattet af stk. 1, ikke  

 ledsaget af et plantesundhedscertifikat, betales et gebyr på 1000 kr. pr.  

 undersøgelse.
 Stk. 3.  Til dækning af direktoratets udgifter ved  

 gennemførelse af de undersøgelser, der er nævnt i stk. 1 og 2, på hverdage i  

 tidsrummet fra kl. 17.00 til kl. 7.00, på lørdage, søndage eller på  

 helligdage betales dobbelt gebyr.
 Betaling m.m.
 § 8.  De gebyrer og afgifter, der er nævnt i §§ 2-3 og  

 6-7 forfalder ved påkrav, og betaling skal ske senest 30 dage efter  

 fakturaens dato.
 Stk. 2.  De gebyrer, der er nævnt i § 5, betales ved at  

 påklæbe anmeldelsesblanketten eller en kopi af certifikatet et værdimærke.  

 Værdimærket rekvireres hos Plantedirektoratet mod forudbetaling af  

 gebyrbeløbet.
Stk. 3.  Betales forfaldne gebyrer eller afgifter ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 4.  Gebyrer og afgifter tillægges merværdiafgift.
 Stk. 5.  Gebyrer og afgifter er tillagt udpantningsret.
 § 9.  Dækker det samlede afgiftsbeløb, der er opkrævet  

 i henhold til § 3, stk. 1, ikke Plantedirektoratets udgifter til avlskontrol,  

 opkræver direktoratet senest pr. 30. september det manglende beløb  

 forholdsmæssigt hos de registrerede virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til avlskontrol, tilbagebetaler direktoratet senest  

 den 31. december det overskydende beløb forholdsmæssigt til de registrerede  

 virksomheder.
Ikrafttræden § 10.  Bekendtgørelsen træder i kraft den 13. januar  

 1993.
 Stk. 2.  Samtidig ophæves bekendtgørelse nr. 940 af 27.  

 november 1992 om betaling for plantesundhedskontrol m.m.
Landbrugsministeriet, den 18. december  

 1992 Laurits Tørnæs / Torben Milthers Bilag 1 Plantesundhedscertifikat vedr. korn, malt, kartoffelmel, grønmel  

 m.m. (til § 6) 2. Vægt pr. prøve: 1 kg.
