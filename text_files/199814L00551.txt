Betænkning afgivet af Trafikudvalget den  

 20. maj 1999 Betænkning over Forslag til lov om ændring af lov om  

 buskørsel, lov om hovedstadsområdets kollektive persontrafik og  

 lov om den lokale og regionale kollektive personbefordring uden for  

 hovedstadsområdet samt om ophævelse af lov om international  

 buskørsel (Skærpet kontrol med tunge køretøjer,  

 fjernbuskørsel, definitionsbestemmelser, kompetenceregler,  

 forsøgsordninger m.v.) Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret skriftligt.
Nogle af udvalgets spørgsmål til  

 trafikministeren og dennes svar herpå er optrykt som bilag til  

 betænkningen.
Endvidere er aftale mellem regeringen, Socialistisk  

 Folkeparti, Enhedslisten og Kristeligt Folkeparti om lovforslaget optrykt som  

 bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Amtsrådsforeningen i Danmark, Centralforeningen af Taxiforeninger i Danmark, Dansk Taxi Forbund, Danske Busvognmænd, Fjernbusforeningen Danske Ekspresbusser, Hovedstadsområdets Trafikselskab, HT, og Specialarbejderforbundet i Danmark, SiD.
 Der er af trafikministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

(Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af trafikministeren stillede ændringsforslag.
Et mindretal inden for mindretallet (Enhedslistens medlem  

 af udvalget) er modstander af et fjernbussystem, der konkurrerer med  

 jernbanen.
Fjernbusser skal styrke jernbanen, ikke undergrave jernbanen.  

 Derfor kan Enhedslisten støtte fjernbusser, der har en  

 tilbringerfunktion til jernbanestationer, og fjernbussers kørsel  

 parallelt med en jernbane skal begrænses mest muligt.
 Nye fjernbusruter skal tage udgangspunkt i områder,  

 der i dag ikke er betjent af tog og fjernbus i forvejen.
 Endelig anser Enhedslisten det for vigtigt, at  

 reguleringen af fjernbusruter sker gennem et offentligt trafikselskab, og at  

 overskud øremærkes til offentlige terminaler.
 Enhedslisten vil endvidere arbejde for, at  

 fjernbusrutesystemet reduceres i takt med jernbanens eventuelle udbygning.
 Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling.
 Mindretallet finder det uansvarligt, at regeringen sammen  

 med SF, Enhedslisten og Kristeligt Folkeparti nu vedtager en buslov af en  

 meget tvivlsom karakter.
Mindretallet er uforstående over for, hvorfor  

 trafikministeren nu alligevel vælger at haste busloven igennem.  

 Mindretallet havde tilbudt at dele lovforslaget op, så de dele af  

 lovforslaget, hvor der var behov for en hurtig vedtagelse, kunne  

 gennemføres.
Det gælder bl.a. forslaget om vandbusser i  

 København.
Herefter kunne man bruge sommeren til at udarbejde en ny  

 fjernbuslov, der kunne skaffes bred enighed om.
Samtidig ville man  

 undgå at haste loven igennem med lovsjusk.
Trafikministeren har i lovforslaget taget mere hensyn til  

 at beskytte DSB end til den kollektive trafik.
Det er efter mindretallets  

 opfattelse en inkonsekvent politik, idet ministeren ved flere andre  

 lejligheder har talt om behovet for at styrke den kollektive trafik, bl.a. i  

 debatoplægget om den kollektive trafik fra foråret 1999.
Ministeren har samtidig valgt at overse de positive  

 erfaringer, man i en række andre lande har haft med en væsentlig  

 større markedsåbning for fjernbusser, uden at de nationale  

 jernbaneselskaber har lidt væsentlig skade.
Disse erfaringer er  

 kortlagt i Transportrådets rapport 98-02: »Flere busser i fjerntrafikken   konsekvenser af øget  

 udbud«.
Ministeren har i  

 øvrigt ignoreret, at Finansministeriet ved flere lejligheder har  

 udtalt, at man bør overveje alternative udbygninger af den kollektive  

 trafik, inden man vælger at gennemføre store  

 infrastrukturinvesteringer.
Havde man indsat væsentligt flere  

 fjernbusruter end fem, ville busserne kunne aflaste toget på  

 områder med stor kapacitetsbelastning.
Dertil kommer, at udenlandske erfaringer har vist, at  

 mellem 13-25 pct. af passagererne i en fjernbus er nye rejsende, og at 20-25  

 pct. kommer fra bilen.
Ved kun at indsætte fem busser og samtidig  

 pålægge dem meget stærke restriktioner i  

 rutemønstret udnytter ministeren ikke det fulde potentiale for at  

 styrke den kollektive trafik.
Dermed tilgodeses miljøet heller ikke  

 tilstrækkeligt.
Mindretallet anser det for tvivlsomt, om busloven i det  

 hele taget vil skabe et driftsøkonomisk grundlag for fjernbusser.
Det  

 skyldes dels, at der skal betales for retten til at køre en rute, men  

 også at der stilles krav om, at mindst 20 pct. af en rute ikke må  

 ligge parallelt med en jernbane.
Disse restriktioner fratager fjernbussen sin  

 væsentligste konkurrenceparameter som en hurtig, billig og direkte  

 trafikforbindelse.
Mindretallet er endelig stærkt kritisk over for  

 udvalgsbehandlingen af lovforslaget.
Bl.a. er mange af besvarelserne på  

 udvalgets spørgsmål kommet meget kort tid før  

 betænkningsafgivelsen.
Det er baggrunden for, at Det Konservative  

 Folkeparti med støtte fra bl.a.
Venstre har indgivet en klage til  

 Folketingets Præsidium over lovsjusk i forbindelse med behandlingen af  

 lovforslaget.
 Et tredje mindretal (Dansk Folkepartis medlemmer af  

 udvalget) indstiller lovforslaget til forkastelse ved 3. behandling.
Mindretallet skal beklage, at trafikministeren efter Dansk  

 Folkepartis opfattelse ikke har haft til hensigt at behandle lovforslaget  

 seriøst.
Der har været forslag om at dele lovforslaget for at  

 imødekomme ministeren på enkelte punkter og samtidig bidrage til  

 en seriøs og grundig behandling af forslaget.
Dansk Folkeparti finder,  

 at behandlingen af lovforslaget er »lovsjusk « af  

 værste skuffe, næsten lige så slemt som da et flertal i  

 Folketinget vedtog Taxi-loven, som efter en meget kort periode måtte  

 ændres på grund af lovsjusk.
 Dansk Folkeparti vil stemme hverken for eller imod alle  

 ændringsforslagene på grund af de manglende muligheder for en  

 seriøs drøftelse af disse.
Dansk Folkeparti skal samtidig beklage den  

 fremgangsmåde, ministeren har valgt ved besvarelse af de mange  

 spørgsmål, som udvalget stillede i forbindelse med behandlingen  

 af dette lovforslag.
Mange spørgsmål er således besvaret  

 meget kort tid før betænkningsafgivelsen.
 Dansk Folkeparti vil samtidig rette henvendelse til  

 Folketingets Præsidium med en klage over forholdet.
 Et fjerde mindretal (Centrum-Demokraternes medlem  

 af udvalget) vil redegøre for sin stilling til lovforslaget og de  

 stillede ændringforslag ved 2. behandling.
Ændringsforslag Af	trafikministeren, tiltrådt af et mindretal (S,  

 SF, RV og EL):
Til § 1 1) I den under nr. 1 foreslåede affattelse af §  

 1 a affattes  stk. 2 således:
» 2) I nr. 1 indsættes efter § 1 a som ny  

 paragraf:
» § 1 b bliver herefter § 1 c.
 3) Efter nr. 3 indsættes som nyt nummer:
» Til § 2 4) Efter nr. 3 indsættes som nyt nummer:
» » 5) Nr. 4 affattes således:
» 6) Nr. 5 affattes således:
» » 7) Efter nr. 6 indsættes som nyt nummer:
» Til § 3 8) Efter nr. 1 indsættes som nyt nummer:
» Til § 4 9) Stk. 1 og 2 affattes således:
» Stk. 2. Lov nr. 254 af 22. maj 1974 om  

 international buskørsel ophæves.« Til § 5 10) Ordene »senest i  

 begyndelsen af folketingsåret 2002-03« ændres til: »i folketingsåret 2003-04«.
Bemærkninger Til nr. 1 og 2 Det foreslås, at adgangen for  

 plejehjem og lignende institutioner til at udlåne busser  

 tilladelsesfrit udgår.
I stedet foreslås indført en adgang  

 til, at flere plejehjem og lignende institutioner kan registreres som ejere  

 af den samme bus.
Flere plejehjem vil således efter den nye  

 bestemmelse kunne registreres som ejere, uden at dette vil medføre et  

 krav om bustilladelse, hvis bussen alene benyttes til befordring af  

 institutionens egne beboere og brugere.
I det omfang bussen benyttes til  

 andre formål, vil det naturligvis kræve en tilladelse til  

 erhvervsmæssig personbefordring.
 Det bemærkes, at efter den gældende  

 buslovgivning kan der ikke tilladelsesfrit registreres flere ejere af samme  

 bus.
 Endelig bemærkes det, at en sådan  

 ændring ikke vil få registreringsafgiftsmæssige  

 konsekvenser for institutionerne.
Til nr. 3 og 8 De foreslåede ændringer er konsekvensrettelser  

 som følge af oprettelsen af Hovedstadens Udviklingsråd.
Der  

 henvises i den forbindelse til § 11 med tilhørende bemærkninger  

 i det af indenrigsministeren den 14. april 1999 fremsatte forslag til lov om  

 ændring af forskellige love som følge af oprettelsen af  

 Hovedstadens Udviklingsråd (L 227). Efter denne lov overtager  

 Hovedstadens Udviklingsråd med virkning fra den 1. juli 2000 HT s  

 hidtidige opgaver.
Til nr. 4-6 Ændringerne har udelukkende redaktionel karakter med  

 det formål at sikre sammenhængen med de ændringer, der i  

 forbindelse med oprettelsen af Hovedstadens Udviklingsråd foretages i  

 lov om hovedstadsområdets kollektive persontrafik, jf.  

 bemærkningerne til nr. 3 og 8.
Til nr. 7 Den foreslåede ændring er en  

 konsekvensrettelse som følge af den ved lovforslagets § 2, nr. 2,  

 foreslåede affattelse af § 1 i lov om hovedstadsområdets  

 kollektive persontrafik.
Til nr. 9 Det foreslås, at lovens ikrafttræden  

 fastsættes til den 1. august 1999 for at give mulighed for, at  

 ændringerne i bekendtgørelse om buskørsel efter en  

 høring kan træde i kraft sammen med loven.
Konsekvensrettelserne  

 som følge af lov om ændring af forskellige love som følge  

 af oprettelsen af Hovedstadens Udviklingsråd skal først  

 træde i kraft sammen med denne lov.
Til nr. 10 Det foreslås, at forsøget med  

 fjernbuskørsel, jf. lovforslagets § 1, nr. 26, forlænges frem  

 til 31. december 2004, så der bliver mulighed for en effektiv  

 forsøgsperiode på fem år.
Det foreslås i den  

 forbindelse, at revisionsbestemmelsen ændres således, at forslag  

 til revision af bestemmelserne om fjernbuskørsel fremsættes for  

 Folketinget i folketingsåret 2003-04.
Helge Mortensen (S)  

Holger Graversen (S) Poul Andersen (S)  

 nfmd.    Jytte Wittrock (S)
Søren Hansen (S)   

 Margrete Auken (SF) Arne Melchior (CD) fmd.  

Vibeke Peschardt (RV)
Søren Kolstrup (EL)
Svend Heiselberg (V)
Kristian Jensen (V)
Svend Erik Hovmand (V)
Erik Jacobsen (V) Kaj Ikast (KF)
Brian Mikkelsen (KF) Ole Donner (DF)
Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
Bilag 1 Nogle af udvalgets spørgsmål og  

 trafikministerens svar herpå Spørgsmål  2:
Ministeren bedes kommentere henvendelsen af 25. marts 1999  

 fra Amtsrådsforeningen og HT, jf.
L 188 - bilag 11.
 Svar:
 Amtsrådsforeningen og HT rejser  

 spørgsmål om trafikselskabernes fortsatte mulighed for at kunne  

 tilbyde kørsel i forbindelse med for eksempel store sports- og  

 musikarrangementer af 1-2 dages varighed.
Jeg kan i den forbindelse oplyse, at trafikselskaberne som  

 i dag fortsat vil have mulighed for at indsætte ekstra busser -  

 dubleringsbusser - i forbindelse med sådanne arrangementer.
Som det  

 fremgår af bemærkningerne til lovforslaget, vil der imidlertid  

 fremover blive stillet krav om, at dubleringsbusser kun må  

 udføre kørsel med den ruteføring, som den  

 pågældende rute har efter normalkøreplanen.
Forslaget  

 indeholder på den anden side intet krav om, at en dubleringsbus skal  

 gennemkøre hele ruten.
En dubleringsbus kan således  

 indsættes på den del af ruten, hvor behovet er til stede.
Jeg må samtidig medgive, at der kan være  

 tilfælde, hvor arrangementerne afholdes på steder, hvor der  

 normalt ikke er busbetjening.
Lovforslaget hindrer imidlertid ikke  

 trafikselskaberne i - i sådanne tilfælde - at tilrettelægge  

 et arrangement af rutekørselslignende karakter og lade kørslen  

 udføre på grundlag af tilladelser til erhvervsmæssig  

 personbefordring.
Kørslen vil være moms- og energiafgiftsbelagt,  

 men kørslen vil kunne udføres med de normale rutebusser, der er  

 fritaget for vægtafgift, såfremt den lever op til  

 vægtafgiftslovens fritagelsesbestemmelser.
 Herudover hindrer lovforslaget ikke, at  

 køreplanerne, hvor den normale busbetjening ikke dækker det  

 tidsrum, hvor arrangementet afholdes, i sådanne tilfælde  

 ændres, således at planerne dækker det aktuelle  

 trafikbehov.
Derimod vil trafikselskaberne ikke kunne fortsætte  

 den nuværende praksis, hvorefter der i rutekørselsregi  

 udføres kørsel, der efter min opfattelse har meget lidt med  

 rutekørsel at gøre - og hvor kørslen tilmed er fritaget  

 fra vægtafgift, moms og energiafgift.
Et trafikselskab skal eksempelvis  

 ikke ved en kreativ udnyttelse af rutenettet kunne udføre  

 kørsel med deltagere til et privat firmas julefrokost som  

 rutekørsel.
 Brugerne af den kollektive trafik skal naturligvis fortsat  

 have mulighed for at underrette et trafikselskab om, at en større  

 gruppe skal befordres med henblik på, at trafikselskabet kan  

 indsætte ekstra busser, men som nævnt kun på en  

 eksisterende rute.
 Amtsrådsforeningen og HT rejser endvidere  

 spørgsmål om, hvorvidt samordning af forskellige offentlige  

 kørselsordninger kan betragtes som almindelig rutekørsel, og  

 finder det uhensigtsmæssigt, hvis lovgivningen begrænser en  

 sådan mulighed.
Jeg kan hertil oplyse, at det efter lovforslaget alene er  

 den individuelle handicapkørsel for svært  

 bevægelseshæmmede, som skal betragtes som almindelig  

 rutekørsel, mens reglerne for den øvrige del af den offentligt  

 betalte kørsel, for eksempel patientbefordring til sygehuse og  

 kørsel til aktivitetscentre, ikke foreslås ændret.
Disse  

 former for kørsel vil - hvis de udføres med en bus - som hidtil  

 kræve enten tilladelse til speciel rutekørsel eller vil kunne  

 udføres på grundlag af den generelle tilladelse til  

 erhvervsmæssig personbefordring.
 De dele af de offentlige kørselsordninger, der er  

 etableret i amtsligt regi, kan hverken efter den nugældende buslov  

 eller efter lovforslaget udføres som rutekørsel, idet  

 kørslen ikke udføres regelmæssigt i en bestemt  

 trafikforbindelse.
Der er samtidig i dag et krav om, at mindst 6 personer,  

 føreren medregnet, skal deltage i kørselsarrangementet ved  

 bestillingskørsel, og fremover kan der også fastsættes  

 krav om mindsteantal ved kørsel, der ikke er rutekørsel (anden  

 buskørsel). Kravet har til formål at hindre, at navnlig mindre  

 busser uretmæssigt konkurrerer med taxivognmænd.
Efter min  

 opfattelse bør kravet om mindsteantal deltagere ikke give problemer i  

 forbindelse med samordning af forskellige offentlige kørselsordninger,  

 da der bør være et sådant passagergrundlag for  

 samkørslen, at der kan samles mindst 5 deltagere i de tilfælde,  

 hvor der indsættes busser.
Jeg finder det endvidere vigtigt, at kørsel  

 generelt set udføres med det materiel, der ud fra miljø- og  

 trafiksikkerhedsmæssige samt økonomiske hensyn er bedst egnet  

 til at udføre opgaven.
Hvis al offentligt betalt kørsel blev  

 anset for rutekørsel, ville det kunne medføre, at den  

 kørsel, der i dag mest hensigtsmæssigt kan udføres med  

 taxier, fremover   af afgiftsmæssige årsager ville blive  

 udført med busser.
 Endelig mener Amtsrådsforeningen og HT, at  

 trafikfællesskabets overskud ved udbud af fjernbustrafik bør  

 kunne anvendes til kollektiv trafik generelt og ikke kun til bus- og  

 terminalprojekter som forudsat i bemærkningerne til lovforslaget.
Jeg skal hertil bemærke, at hensigten med at lade et  

 overskud anvendes til bus- og terminalprojekter er at forbedre  

 sammenhængen i trafiksystemet mellem fjernbusserne, togene og den  

 lokale og regionale kollektive bustrafik.
Det er samtidig væsentligt,  

 at overskuddet går til veldefinerede og afgrænsede formål,  

 idet det i modsat fald er vanskeligt at sikre, at midlerne anvendes til gavn  

 for den kollektive trafik.
Da der herudover er et generelt behov for bus- og  

 terminalprojekter, vil jeg fastholde, at et overskud skal anvendes til dette  

 formål.
 Spørgsmål 22:
Kan ministeren bekræfte, at trafikselskaberne i  

 årevis har udført rutekørselslignende kørsel i  

 strid med moms- og afgiftslovgivningens regler? Svar:
 Da spørgsmålet vedrører  

 skattelovgivningen, har jeg bedt Skatteministeriet om en udtalelse.
 Skatteministeriet har i den anledning oplyst:
Efter moms- og energiafgiftslovgivningen kan  

 rutekørsel efter busloven udføres momsfrit og med tilskud samt  

 fritagelse for brændstofafgift ved anvendelse af brændstofferne  

 ultralet diesel, LPG og naturgas.
Rutekørsel er defineret i buslovens  

 § 2. I forbindelse med behandlingen af lovforslag L 188 om bl.a.  

 ændring af lov om buskørsel er der fremkommet oplysninger om, at  

 trafikselskaberne afgiftsfrit udfører visse former for kørsel,  

 der ikke kan udføres alene i henhold til rutekørselstilladelsen  

 efter buslovens § 2, men tillige kræver tilladelse efter buslovens §  

 11.
 Skatteministeriets departement har i et svar af 25. marts  

 1999 på en forespørgsel fra HT tilkendegivet, at det ikke kan  

 bekræftes, at rutekørselslignende kørsel med tilladelse  

 efter buslovens § 11 kørsel kan udføres under moms- og  

 brændstofafgiftsfritagelsen for rutekørsel.  

 Fritagelsesbestemmelserne i moms- og energiafgiftslovene henviser alene til  

 rutekørsel i modsætning til vægtafgiftslovens  

 fritagelsesbestemmelse, der også omfatter kørsel, der må  

 sidestilles med almindelig rutekørsel.
 Skatteministeriet er bekendt med, at efter Told &  

 Skats busmomsvejledning (1996) kan visse former for  

 rutekørselslignende kørsel i afgiftsmæssig henseende  

 sidestilles med rutekørsel, og det er ministeriets opfattelse, at i  

 det omfang, der er udført rutekørselslignende kørsel i  

 overensstemmelse med vejledningen, kan den pågældende  

 kørsel ikke anses for udført i strid med moms- og  

 afgiftslovgivningen.
Buslovens § 11 er med L 188 foreslået ophævet,  

 og nuværende § 11-kørsler vil herefter enten være  

 rutekørsel eller anden erhvervsmæssig buskørsel.
I brevet  

 af 25. marts 1999 til HT er det afslutningsvis anført, at i og med at  

 buslovens § 11 er foreslået ophævet, finder departementet ikke  

 anledning til yderligere initiativer i sagen.
Skulle § 11 derimod ikke blive  

 ophævet, bør der træffes afgørelse om den  

 afgiftsmæssige stilling for de kørsler, der udføres som  

 rutekørselslignende kørsel med tilladelse efter § 11.
Det kan tilføjes, at i det omfang der måtte  

 være udført afgiftsfri § 11-kørsel, som ikke overholder  

 vejledningens betingelser, vil kørslen kunne anses for at være  

 udført i strid med moms- og afgiftslovgivningens regler.
Det kan  

 derfor ikke udelukkes, at der vil skulle træffes afgørelse om  

 den afgiftsmæssige stilling for konkrete § 11-kørsler.
 Spørgsmål 23:
Vil ministeren sammen med skatteministeren sikre, at  

 trafikselskaberne kommer til at foretage den fornødne efterbetaling af  

 moms og afgifter? Svar:
 Da spørgsmålet vedrører  

 skattelovgivningen, har jeg bedt Skatteministeriet om en udtalelse.
 Skatteministeriet henviser til besvarelsen af  

 spørgsmål 22, idet det kan bekræftes, at i det omfang det  

 kan konstateres, at trafikselskaberne har udført  

 rutekørselslignende § 11-kørsel, som ikke har opfyldt  

 vejledningens betingelser for afgiftsfritagelse, da vil der efter  

 omstændighederne skulle ske efterbetaling af moms og afgifter.
 Spørgsmål 24:
Dækker »rutekørselslignende kørsel« i moms- og afgiftsmæssig  

 henseende efter ministerens lovforslag både den nuværende §  

 11-kørsel og den forstærknings-, dublerings- og  

 særkørsel, som trafikselskaberne udfører? Svar:
Jeg kan oplyse, at regelmæssig befordring af  

 personer i en bestemt trafikforbindelse, hvor af- og påstigning kan ske  

 inden for forud fastsatte områder, men hvor kørselsarrangementet  

 ikke opfylder det tidsmæssige krav for at være rutekørsel,  

 vil være at betragte som »rutekørselslignende kørsel«.
Der kan for eksempel være tale  

 om kørsel i forbindelse med et sports- eller musikarrangement af 1-2  

 dages varighed.
Efter den nugældende buslov udføres sådan  

 kørsel på grundlag af en § 11-tilladelse, mens kørslen  

 efter lovforslaget vil skulle ske på grundlag af en tilladelse til  

 erhvervsmæssig personbefordring.
Jeg skal i den forbindelse henlede  

 opmærksomheden på, at en § 11-tilladelse anvendes til at  

 udføre andre former for buskørsel end rutekørsel,  

 turistkørsel og bestillingskørsel.
 Den såkaldte forstærkningskørsel eller  

 dubleringskørsel, hvor der indsættes yderligere busser på  

 en bestående busrute, er både i dag og efter den foreslåede  

 ændring rutekørsel.
Kørsel, der kombinerer ruteføringerne for  

 flere busruter, vil efter forslaget hverken være rutekørsel  

 eller »rutekørselslignende  

 kørsel «.
Der vil i stedet  

 være tale om anden form for buskørsel, og der skal derfor  

 betales moms samt brændstof- og vægtafgift.
 Spørgsmål 25:
Er der fornøden klarhed over moms- og  

 afgiftsreglers anvendelse på busområdet? Svar:
 Da spørgsmålet vedrører  

 skattelovgivningen, har jeg bedt Skatteministeriet om en udtalelse.
Skatteministeriet oplyser i den forbindelse, at med L 188  

 foreslås busloven ændret, så § 11 ophæves.
I den  

 reviderede buslov vil kørsler kunne opdeles i rutekørsel, anden  

 erhvervsmæssig buskørsel og ikkeerhvervsmæssig  

 buskørsel.
Det er Skatteministeriets vurdering, at der med denne  

 afgrænsning af rutekørselsbegrebet er etableret den  

 fornødne klarhed med hensyn til sondringen mellem rutekørsel og  

 andre kørsler.
Skulle den nuværende § 11 derimod ikke blive  

 ophævet, er det Skatteministeriets vurdering, at der bør  

 træffes afgørelse om den moms- og afgiftsmæssige stilling  

 for § 11-kørsel.
Afgørelse vil kunne træffes efter  

 reglerne i momslovens kapitel 20, hvorefter det er Landsskatteretten, der har  

 den endelige administrative afgørelse af spørgsmål om,  

 hvorvidt der foreligger afgiftspligtige transaktioner efter momslovens  

 kapitel 3.
 Spørgsmål 26:
Hvor længe har ministeren haft kendskab til  

 Skatteministeriets Departements fortolkning af reglerne om moms- og afgifter  

 på § 11-kørsel? Svar:
 I 1996 nedsatte den daværende trafikminister et  

 buslovsudvalg med henblik på at foretage en generel gennemgang af den  

 eksisterende buslov.
 Buslovsudvalget udgav en rapport i november 1997.
 Følgende fremgår af side 113 i rapporten:
» Dette synspunkt er afspejlet i moms-, vægtafgifts-  

 og brændstofafgiftslovene, hvor fritagelserne er begrænset til  

 det, der i busloven er defineret som rutekørsel.
Det er dermed  

 forudsat, at rutekørsel udgør en transportform, der er  

 forskellig fra anden erhvervsmæssig persontransport.
Den forskellige  

 afgiftsmæssige stilling for de forskellige transportformer skulle  

 dermed heller ikke kunne resultere i konkurrencemæssig ulighed.
Såfremt der under betegnelsen rutekørsel  

 udføres kørsel, der reelt er anden erhvervsmæssig  

 personbefordring, er situationen en anden, idet der derved vil være  

 tale om forskellig afgiftsmæssig behandling af den samme type  

 sager.« Buslovsudvalget var således opmærksom  

 på, at fritagelserne i moms-, vægtafgifts- og  

 brændstofafgiftslovene alene er begrænset til rutekørsel,  

 og at der ville blive udført kørsel i konkurrence med  

 turistvognmænd, hvis der under betegnelsen »rutekørsel«  

 blev udført kørsel, der reelt havde meget lidt med  

 rutekørsel at gøre, således som denne i dag er defineret  

 i busloven.
 I udvalgsarbejdet deltog repræsentanter for  

 Trafikministeriet, Færdselsstyrelsen, Justitsministeriet,  

 Skatteministeriet, Erhvervsministeriet (Konkurrencestyrelsen),  

 Amtsrådsforeningen, Kommunernes Landsforening, Hovedstadsområdets  

 Trafikselskab, Turistvognmændenes Landsforening, Landsforeningen Danske  

 Bilruter, Fjernbusforeningen Danske Ekspresbusser samt  

 Specialarbejderforbundet i Danmark.
 Jeg kan tilføje, at Skatteministeriet i den  

 forbindelse har oplyst, at usikkerheden om den afgiftsmæssige stilling  

 for § 11-kørsler er fremkommet under behandlingen af L 188.
 Spørgsmål 27:
Hvornår og hvorledes har ministeren oplyst erhvervet  

 om den nye fortolkning af reglerne? Svar:
 Skatteministeriet henviser til svarene på  

 spørgsmålene 22, 25 og 26. Som det fremgår, vil en  

 bindende fortolkning kunne fastlægges af Landsskatteretten, der har den  

 endelige administrative afgørelse af spørgsmål om,  

 hvorvidt der foreligger afgiftspligtige transaktioner efter momslovens  

 kapitel 3.
 Spørgsmål 51:
Anser ministeren det for sandsynligt, at koncessioner  

 på eksisterende fjernbusruter vil kunne inddrages ved en periodes  

 udløb, og hvordan vil den seneste koncessionsindehavers situation da  

 være? Svar:
Hvis de nuværende privat drevne fjernbusruter  

 overgår til en anden vognmand (eller et trafikselskab) efter  

 forsøgsperiodens ophør, vil jeg henvise til mit svar på  

 spm. 43 til lovforslaget.
Heraf fremgår, at den hidtidige indehaver kan  

 kræve, at indehaveren af den nye tilladelse overtager materiel m.v.,  

 jf. buslovens § 8.
Såfremt en af de nuværende privat drevne  

 fjernbusruter helt nedlægges, vil koncessionshaveren ikke blive  

 kompenseret.
Det er imidlertid min klare forventning, at denne situation ikke  

 opstår, så længe der er et marked for fjernbuskørsel  

 på strækningerne.
Efter koncessionernes ophør må  

 ruterne således forventes at blive videreført i en eller anden  

 form.
Jeg kan naturligvis ikke i dag udelukke, at ruterne eventuelt efter  

 udbud vil blive overladt til andre vognmænd, eller at der bliver  

 øget konkurrence på disse strækninger.
 Spørgsmål 52:
Hvordan vil trafikministeren sikre, at de omtalte  

 fjernbusser i lovforslaget  ikke undergraver de danske sidebaner (jf.  

 Thybanen, Vestbanen m.m.)? Svar:
I forsøgsperioden opereres der med flere  

 begrænsninger for fjernbusruterne.
F.eks. kan det frivillige  

 trafikfællesskab beslutte, at der på en fjernbusrute ikke kan  

 sælges billetter til strækninger under 75 km.  

 Trafikfællesskabet kan omvendt vælge at integrere fjernbusruterne  

 i den regionale kollektive trafik ved at kræve, at rejser under 75 km.  

 sker til de regionale takster.
Disse bestemmelser giver mulighed for at  

 beskytte den regionale kollektive trafik, herunder privat- og sidebaner.  

 Kravet om, at mindst 20 pct. af en fjernbusrute skal være ubetjent med  

 direkte togforbindelse, må endvidere forventes at medføre, at  

 parallelkørsel langs sidebanerne vil have et begrænset omfang,  

 da kravet i stor udstrækning må ventes opfyldt gennem placering  

 af busruten fjernt fra togstrækningerne netop i  

 yderområderne.
Det er endvidere mit klare indtryk, at de regionale  

 trafikmyndigheder har en egen interesse i at udforme fjernbusrutenettet,  

 så det bliver et supplement frem for en direkte konkurrent til privat-  

 og sidebaner.
Dette kommer bl.a. ganske tydeligt til udtryk ved det  

 eksisterende X-bussystem i Jylland.
X-busnettet er et ekspresbusnet, hvori  

 også indgår en række fjernbusruter (ruter, der  

 forløber over mere end to amter). X-bussamarbejdet er dannet af fem  

 amter i Jylland med samarbejdsaftaler med de øvrige 2 amter.  

 Samarbejdet er konstrueret efter næsten de samme principper som det i  

 loven foreslåede trafikfællesskab.
På baggrund af ovenstående er det min  

 forventning, at trafikfællesskabet f.eks. ikke vil lade en fjernbusrute  

 udgå fra Thisted, men i stedet f.eks.
Nykøbing Mors.
 Spørgsmål 53:
Hvorledes vil trafikministeren yderligere medvirke til, at  

 de omtalte fjernbusser i lovforslaget primært betjener  

 strækninger, der ikke er togbetjente? Svar:
I lovforslaget opereres der med en minimumsregel for, hvor  

 stor en del af en fjernbusrute (min. 20 pct.), der skal være ubetjent  

 med direkte tog.
Andelen på 20 pct. er med udgangspunkt i de faktiske  

 ansøgninger om fjernbuskørsel i de senere år  

 foreslået på baggrund af en afvejning af to modstående  

 hensyn.
På den ene side er der hensynet til, at fjernbusserne bliver et  

 supplement til den eksisterende togtrafik, snarere end en direkte konkurrent.  

 På den anden side er der hensynet til, at det inden for de givne rammer  

 skal være muligt at drive de pågældende fjernbusruter uden  

 offentligt tilskud.
20-pct.-reglen forhindrer, at en fjernbusrute mellem  

 f.eks.
Vejle og København vil kunne godkendes, fordi den - med mindre  

 der indlægges en meget stor omvejskørsel - ikke har ubetjente  

 delstrækninger.
Omvendt åbner reglen mulighed for, at en rute  

 mellem f.eks.
Ringkøbing og København (via Grindsted, Billund  

 og Vejle) vil kunne oprettes.
Den har ca. 23 pct. ubetjente  

 delstrækninger.
Da der ikke er direkte erfaringer med  

 fjernbuskørsel efter de givne retningslinjer, kan det ikke afvises, at  

 et velfungerende system kunne opbygges også med en højere  

 grænse end de 20 pct. som den andel af ruten, der skal være  

 tog-ubetjent.
Det er imidlertid klart, at jo højere grænsen er,  

 des mindre chance er der for, at fjernbusruterne vil kunne realiseres med de  

 i øvrigt angivne restriktioner for ruterne.
Det er et væsentligt element i  

 forsøgsordningen at få afprøvet muligheden for at tilbyde  

 kollektiv fjerntrafik til områder, der ikke i dag har direkte  

 togbetjening.
Det bør derfor være nærliggende, at  

 trafikfællesskabet lader omfanget af ikke-togbetjente strækninger  

 indgå som et vigtigt kriterium ved udvælgelsen af ruterne.
I den  

 situation, hvor trafikfællesskabet vælger at lade de  

 vognmænd, der giver bud på ruterne, selv foreslå  

 ruteføringen eller udbygge den af trafikfællesskabet  

 foreslåede ruteføring med yderligere togubetjente  

 strækninger, kan trafikfællesskabet tillægge denne faktor  

 stor eller afgørende vægt ved valget mellem de bydende  

 vognmænd.
Dette kriterie bør derfor indgå i  

 udbudsmaterialet.
 Det er min forventning, at trafikfællesskabet vil  

 tillægge dette aspekt stor vægt.
 Spørgsmål 54:
Hvilke overvejelser har ministeren om den geografiske  

 passagerrekruttering til de i lovforslaget omtalte fjernbusser? Svar:
På nuværende tidspunkt er der ikke noget klart  

 billede af, hvilke passagerstrømme der følger af et øget  

 antal fjernbusser over Storebælt.
Dette er et område, hvor man  

 ikke umiddelbart kan basere sig på erfaringer fra andre lande, da  

 landenes geografiske og demografiske strukturer er meget forskellige fra de  

 danske.
Et væsentligt formål med fjernbusforsøget er  

 derfor at få et billede af, hvilke passagergrupper der vil benytte  

 fjernbusser frem for bil, tog eller fly.
De evalueringer, der vil blive  

 foretaget i løbet af forsøgsperioden, skal derfor bl.a. belyse,  

 hvor passagererne geografisk kommer fra, og hvor de rejser hen.
Et væsentligt mål for forsøget er  

 også, at befolkningsgrupper i yderområderne kan opnå bedre  

 forbindelser til resten af landet.
Det er dog forventningen, at  

 København vil udgøre den ene endestation for de fleste  

 fjernbusruter.
Den anden ende af en fjernbusrute vil til gengæld  

 forventeligt være placeret i et af yderområderne vest for  

 Storebælt.
Det begrænsede antal daglige afgange og busser vil  

 naturligt skabe en begrænsning på, hvor attraktive fjernbusserne  

 vil være i forhold til toget.
På hovedstrækningen mellem  

 Fredericia og København vil fjernbusserne alene kunne konkurrere  

 på prisen, mens forlængelsen af busruten til f.eks.  

 Ringkøbing (via Billund og Grindsted) sandsynligvis kan give  

 passagerer en forkortet rejsetid i forhold til en togrejse med et eller flere  

 skift undervejs.
 Formålet med forsøget er primært at  

 give bedre rejseforbindelser for befolkningen i områder, hvor der i dag  

 er ingen eller begrænset togtrafik, og det vil for mig være et  

 væsentligt succeskriterie for forsøgsordningen, at en  

 væsentlig andel af passagererne i fjernbusserne over Storebælt  

 bliver passagerer, der opsamles og afsættes på standsningssteder,  

 der ligger i de geografiske yderområder af landet uden direkte  

 togbetjening.
 Spørgsmål 55:
Kan ministeren bekræfte, at der i forbindelse med  

 udmøntning af de aftalte 200 mio. kr. til kollektiv trafik (en  

 udløber af Pinseaftalen af 17. juni 1998) blev indgået aftale om  

 revision af det samlede takstsystem, herunder en revision af jernbanens  

 takstsystem, så denne kan møde tidens udfordringer på  

 bedste vis, herunder den skærpede konkurrence fra fjernbussystemet? Svar:
Det hedder i aftalen mellem regeringen, SF og Enhedslisten  

 af 28. december 1998 om initiativer til styrkelse af den kollektive trafik:  

»Udmøntningen efter 1999 af  

 det beløb, der er afsat til generelle takstnedsættelser i  

 1997-99, sker mellem aftalepartierne på baggrund af erfaringen med  

 ordningerne.« I den forbindelse vil der naturligvis kunne indgå  

 overvejelser om revisioner af det samlede takstsystem, herunder for  

 jernbanen.
Bilag 2 Trafikministeriet, 20. maj 1999 Aftale mellem regeringen, Socialistisk Folkeparti, Enhedslisten og  

 Kristeligt Folkeparti om forslag til lov om ændring af lov om  

 buskørsel m.v. (L 188) Der er mellem regeringen, Socialistisk Folkeparti, Enhedslisten og  

 Kristeligt Folkeparti enighed om at vedtage forslag til lov om ændring  

 af lov om buskørsel m.v. (L 188) med følgende  

 ændringsforslag fremsat af trafikministeren:
ændringsforslag vedrørende flere plejehjem og lignende  

 institutioners adgang til at anvende samme bus, Partier, der stemmer for loven, vil blive taget med på råd om  

 erfaringsopsamlingen med den foreslåede forsøgsordning med  

 fjernbusser.
 I bekendtgørelsen om forsøgsordningen for fjernbusser  

 fastsætter trafikministeren forsøgsordningens varighed til 31.  

 december 2004. De eksisterende tilladelser til fjernbusruter forlænges  

 tilsvarende, såfremt tilladelsesindehaverne ønsker det.
