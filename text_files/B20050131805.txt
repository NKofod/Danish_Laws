Bekendtgørelse  

 om tilskud til demonstrationsprojekter om miljøvenligt landbrug  

1) I medfør af § 2, stk. 2, jf. stk. 1, nr. 8, § 16, § 20,  

 stk. 1, § 22, stk. 2, og § 25, stk. 1 og 2, i lov om støtte til udvikling af  

 landdistrikterne (landdistriktsstøtteloven), jf. lovbekendtgørelse nr. 728 af  

 29. juni 2004, som ændret ved lov nr. 405 af 1. juni 2005, fastsættes efter  

 bemyndigelse:
Kapitel 1 Ordningens formål og indhold § 1.  

  

 Formålet med ordningen er at fremme miljøvenligt landbrug ved at yde tilskud  

 til demonstrationsprojekter, der har til formål at fremvise, formidle og  

 udbrede interessen for miljøvenligt landbrug.
 § 2.  

  

 Der  

 kan efter ansøgning og inden for de på de årlige finanslove afsatte  

 bevillinger  

 gives tilsagn om tilskud til jordbrugere, foreninger for jordbrugere,  

 organisationer for jordbrugere og private virksomheder, der i forhold til  

 Direktoratet for FødevareErhverv er ansvarlige for gennemførelse af de  

 ansøgte  

 projekter.
 Stk. 2.  

  

 Tilsagn om  

 tilskud kan ikke søges af offentlige institutioner, offentlige virksomheder  

 og  

 kommunale fællesskaber.
§ 3.  

  

 Tilsagn om tilskud kan omfatte projekter, hvis formål er at fremvise,  

 formidle  

 og udbrede interessen for miljøvenligt landbrug, og hvor det enkelte projekt  

 mindst omfatter 1)  

 	  

 en eller flere jordbrugsbedrifter  

 eller arealer, hvor der demonstreres en eller flere af foranstaltningerne  

 under  

 det danske landdistriktsprogram, og som vedrører miljøvenligt landbrug, som  

 omhandlet i kapitel VI (miljøvenligt landbrug og dyrevelfærd) i Rådets  

 forordning (EF) nr. 1257/1999 om støtte til udvikling af landdistrikterne fra  

 Den Europæiske Udviklings- og Garantifond for Landbruget (EUGFL), eller 2)  

 	  

 en eller flere  

 jordbrugsbedrifter eller arealer, hvor der demonstreres miljøvenlige  

 jordbrugsmetoder  

 eller miljøvenlige driftsformer, der efter Direktoratet for FødevareErhvervs  

 vurdering potentielt vil kunne godkendes som en fremtidig foranstaltning  

 under  

 det danske landdistriktsprogram, og som vedrører miljøvenligt landbrug, som  

 omhandlet i artikel 36, litra a, nr. iv, i Rådets forordning (EF) nr.  

 1698/2005  

 om støtte til udvikling af landdistrikterne fra Den Europæiske Landbrugsfond  

 for Udvikling af Landdistrikterne (ELFUL).
 Stk. 2.  

  

 Projekterne kan  

 være baseret på forudgående forskning og pilotprojekter, men må ikke  

 indeholde  

 forskning eller teknologisk udvikling.
 Stk. 3.  

  

 Projekter om  

 økologisk jordbrugsproduktion skal gennemføres på en eller flere  

 jordbrugsbedrifter, der er autoriseret til økologisk jordbrugsproduktion.
Kapitel 2 Administration Myndigheder § 4.  

  

 Direktoratet  

 for FødevareErhverv træffer afgørelse efter denne bekendtgørelse.
 Stk. 2.  

  

 Direktoratet  

 foretager kontrol i forbindelse med administrationen efter denne  

 bekendtgørelse.
 Stk. 3.  

  

 Direktoratet  

 forestår den fysiske kontrol.
 Stk. 4.  

  

 Til brug for den  

 i stk. 2-3 nævnte kontrol indhenter direktoratet fornødne oplysninger fra  

 andre  

 myndigheder.
 Stk. 5.  

  

 Direktoratet  

 udøver de i landdistriktsstøttelovens § 20, stk. 2 og 3, jf. lovens § 2, stk.  

 1, nr. 8, nævnte beføjelser.
Ansøgning § 5.  

  

 Ansøgning  

 indgives til Direktoratet for FødevareErhverv på et særligt ansøgningsskema,  

 der fås ved henvendelse til direktoratet.
Stk. 2.  

  

 Når der er  

 bevilling, jf. § 6, stk. 4, kan ansøgning indgives 1)  

 	  

 fra den 9. januar  

 2006 og skal være direktoratet i hænde senest den 1. februar 2006, og 2)  

 	  

 fra den 15. juli 2006  

 og skal være direktoratet i hænde senest den 15. august 2006.
Afgørelse § 6.  

  

 Direktoratet  

 for FødevareErhverv træffer afgørelse om tilsagn eller afslag.
Afgørelse  

 træffes  

 på grundlag af en vurdering af ansøgningen ud fra bl.a. en vurdering af  

 projektets opfyldelse af formålet med ordningen, af projektets faglige  

 indhold,  

 af projektets nyhedsværdi, af projektets samlede udgifter og af sammenhængen  

 mellem de planlagte aktiviteter og budgettet.
Direktoratet kan til brug for  

 vurdering af ansøgningen indhente eksterne, faglige vurderinger af  

 ansøgningen.
 Stk. 2.  

  

 Hvis den i § 2,  

 stk. 1, afsatte ramme ikke er tilstrækkelig til at meddele tilsagn til alle  

 ansøgninger,  

 går tidligere modtagne ansøgninger forud for senere, jf. dog stk. 4.  

 Ansøgninger, der modtages samme dato, behandles ligeligt.
Stk. 3.  

  

 Direktoratet for  

 FødevareErhverv kan meddele afslag på ansøgninger, som efter direktoratets  

 vurdering ikke kan behandles på et fyldestgørende grundlag, førend ansøger  

 har  

 tilvejebragt projektrapportering og evaluering i overensstemmelse med  

 betingelserne for tilsagn om tilskud for andet eller andre  

 demonstrationsprojekter under det danske landdistriktsprogram.
Direktoratet  

 kan  

 endvidere meddele afslag på ansøgninger, som efter direktoratets vurdering er  

 mangelfuld på væsentlige punkter.
 Stk. 4.  

  

 Direktoratet kan  

 anvende årets bevilling i én ansøgningsperiode eller fordelt på de to  

 ansøgningsperioder.  

 Direktoratet kan give afslag på ansøgninger med henvisning til en  

 prioritering  

 af bevillingen på den årlige finanslov.
 Stk. 5.  

  

 Hvis  

 direktoratet giver afslag på en ansøgning, bortfalder ansøgningen.
Kapitel 3 Betingelser for tilsagn om tilskud § 7.  

  

 Direktoratet  

 for FødevareErhverv fastsætter tilsagnsperioden, som er perioden, hvor  

 demonstrationsprojektet  

 skal gennemføres.
Tilsagnsperioden kan højst fastsættes til 3 år.
§ 8.  

  

 Tilsagn  

 om tilskud er betinget af, at ansøger underskriver tilsagnet og indgiver det  

 underskrevne tilsagn til Direktoratet for FødevareErhverv.
Det underskrevne  

 tilsagn skal være direktoratet i hænde senest 4 uger efter ansøgers  

 modtagelse  

 af tilsagnet, jf. dog stk. 2.
 Stk. 2.  

  

 Direktoratet kan  

 i særlige tilfælde dispensere fra fristen i stk. 1.
 § 9.  

  

 Tilsagn  

 om tilskud er betinget af, at tilsagnshaver sikrer, at Direktoratet for  

 FødevareErhverv i forbindelse med kontrol har adgang til arealer og  

 aktiviteter  

 omfattet af projektet i hele den periode, hvor arealerne anvendes og  

 aktiviteterne gennemføres i projektet.
 § 10.  

  

 Tilsagnshaver skal i mindst 5 år fra tilsagnsperiodens udløb opbevare  

 projektregnskab og udgiftsbilag.
§ 11.  

  

 Senest ved udløbet af tilsagnsperioden skal tilsagnshaver afrapportere  

 projektet til Direktoratet for FødevareErhverv.
Afrapporteringen skal  

 indeholde  

 en redegørelse for de aktiviteter, der er gennemført i forbindelse med  

 projektet, og for projektets effekter.
 § 12.  

  

 Direktoratet for FødevareErhverv kan i tilsagn om tilskud fastsætte  

 betingelser  

 for tilsagnet, herunder fastsætte størrelsen på de enkelte  

 tilskudsberettigede  

 udgifter og bestemmelse om, at projektet skal evalueres af en uafhængig  

 instans.
Kapitel 4 Tilsagnsbeløb og tilskudsberettigede udgifter § 13.  

  

 Tilsagn  

 om tilskud kan gives med op til 100 pct. af de tilskudsberettigede udgifter.  

 De  

 tilskudsberettigede udgifter kan kun omfatte udgifter, der er nødvendige for  

 gennemførelse af projektet.
Tilsagn om tilskud kan maksimalt udgøre et  

 tilsagnsbeløb, der fastsættes af Direktoratet for FødevareErhverv i tilsagn  

 om  

 tilskud.
§ 14.  

  

 De  

 tilskudsberettigede udgifter kan omfatte 1)  

 	  

 udgifter til køb af  

 varer og tjenesteydelser, herunder konsulentbistand, bistand fra offentlige  

 institutioner og maskinstationsydelser, 2)  

 	  

 udgifter til leje og  

 leasing af udstyr, der er direkte relateret til projektet, 3)  

 	  

 udgifter til  

 uddannelse og instruktion af personale, der er beskæftiget med gennemførelsen  

 af projektet, 4)  

 	  

 udgifter til  

 information og offentlighed, herunder fremstilling af informationsmateriale  

 og  

 tilrettelæggelse af åbne dage til fremvisning af dyrkede arealer omfattet af  

 projektet, 5)  

 	  

 værdiforringelse i  

 tilsagnsperioden på investeringer i udstyr, der er direkte relateret til  

 projektet, 6)  

 	  

 udgifter til løn til  

 personale, der er beskæftiget med projektet, herunder løn til tilsagnshavers  

 eget arbejde, for så vidt disse udgifter ikke normalt finansieres af  

 offentlige  

 institutioner, offentlige virksomheder eller kommunale fællesskaber, 7)  

 	  

 udgifter til  

 gennemførelse af projektet, herunder indkomsttab ved drift af dyrkede arealer  

 omfattet  

 af projektet, rejseudgifter, leje af lokaler, koordinationsudgifter m.v., 8)  

 	  

 udgifter til den  

 evaluering, der skal gennemføres ifølge betingelserne for tilsagn om tilskud,  

 og 9)  

 	  

 udgifter til  

 attestation af afholdte udgifter.
 Stk. 2.  

  

 Udgifter efter  

 stk. 1, nr. 5, er tilskudsberettigede i forhold til anvendelsen af udstyret i  

 projektet.
§ 15.  

  

 De  

 tilskudsberettigede udgifter kan ikke omfatte 1)  

 	  

 udgifter, som  

 tilsagnshaver har afholdt eller påtaget sig at afholde inden  

 tilsagnsperiodens  

 begyndelse, 2)  

 	  

 udgifter vedrørende  

 aktiviteter, som tilsagnshaver er forpligtet til at gennemføre i medfør af  

 anden lovgivning, aftale eller servitut, 3)  

 	  

 finansierings- og  

 pengeinstitutomkostninger, medmindre disse skyldes krav fra tilsagnsgivende  

 myndighed, 4)  

 	  

 moms, der refunderes  

 til tilsagnshaver, 5)  

 	  

 indkomsttab og  

 udgifter, der vedrører drift af dyrkede arealer, og som kan henregnes til  

 regulering  

 i medfør af anden lovgivning, aftale eller servitut, 6)  

 	  

 indkomsttab i  

 forbindelse med demonstration af driftsmetoder, der er omfattet af  

 miljøvenligt  

 landbrug under det danske landdistriktsprogram, 7)  

 	  

 udgifter, der normalt  

 afholdes af offentlige institutioner, offentlige virksomheder eller kommunale  

 fællesskaber, og 8)  

 	  

 udgifter til  

 forskning og teknologisk udvikling.
Kapitel 5 Betingelser for udbetaling af tilskud § 16.  

  

 Udbetaling af tilskud sker på grundlag af tilsagnshavers opgørelse over  

 tilskudsberettigede udgifter, der er betalt, og som skal kunne dokumenteres.  

 Anmodning om udbetaling af tilskud skal udfærdiges på et særligt skema, der  

 fås  

 ved henvendelse til Direktoratet for FødevareErhverv, og som skal være  

 attesteret af en statsautoriseret eller registreret revisor.
§ 17.  

  

 Udbetaling  

 af tilskud er betinget af, at tilsagnshaver har erklæret, at alle betingelser  

 for tilsagnet er opfyldt.
Erklæringen indgives til Direktoratet for  

 FødevareErhverv på det i § 16 anførte skema.
 Stk. 2.  

  

 Udbetaling af  

 tilskud er endvidere betinget af, at tilsagnshaver har anvist en konto i et  

 pengeinstitut,  

 hvortil tilskuddet kan overføres.
 § 18.  

  

 Tilskud kan udbetales i indtil 6 rater.
Stk. 2.  

  

 Anmodning om  

 slutudbetaling skal være Direktoratet for FødevareErhverv i hænde senest 6  

 måneder efter tilsagnsperiodens udløb.
Direktoratet kan i særlige tilfælde  

 dispensere fra denne frist.
Kapitel 6 Ændring og overdragelse af tilsagn § 19.  

  

 Direktoratet for FødevareErhverv kan efter skriftlig ansøgning tillade, at et  

 tilsagn om tilskud ændres.
Det er en betingelse, at ændringen efter  

 direktoratets vurdering er i overensstemmelse med ordningens formål.
 Stk. 2.  

  

 Ændring af et  

 projekt, hvortil direktoratet har meddelt tilsagn om tilskud, må ikke  

 påbegyndes,  

 inden der er meddelt tilladelse i medfør af stk. 1.
 Stk. 3.  

  

 Ændring af  

 tilsagn om tilskud kan ikke omfatte en forhøjelse af tilsagnsbeløbet.
Stk. 4.  

  

 Direktoratet kan  

 efter skriftlig ansøgning tillade ændring af tilsagn om tilskud til  

 demonstrationsprojekter,  

 der er meddelt i medfør af bekendtgørelse nr. 546 af 14. juni 2001 om tilskud  

 til økologisk jordbrugsproduktion m.v. eller bekendtgørelse nr. 175 af 22.  

 marts 2002 om tilskud til miljøvenlige jordbrugsforanstaltninger.
Det er en  

 betingelse, at ændringen efter direktoratets vurdering er i overensstemmelse  

 med den definition af demonstrationsprojekter, der er fastsat i den  

 bekendtgørelse,  

 som tilsagnet er meddelt i medfør af.
Stk. 2 og 3 finder tilsvarende  

 anvendelse  

 for de nævnte tilsagn.
§ 20.  

  

 Tilsagn om tilskud kan efter skriftlig ansøgning overdrages til en anden, der  

 ifølge § 2 kan være tilsagnshaver.
Indtræden i tilsagnet sker med virkning  

 fra  

 tidspunktet for overdragelsen af ansvaret for gennemførelsen af projektet.
 Stk. 2.  

  

 Indtræden i tilsagnet  

 er betinget af, at retten til modtagelse af tilskud overføres til den, der  

 indtræder i tilsagnet.
Stk. 3.  

  

 De i § 19, stk.  

 4, nævnte tilsagn kan efter skriftlig ansøgning overdrages til en anden, der  

 kan være tilsagnshaver i henhold til den bekendtgørelse, som tilsagnet er  

 meddelt i medfør af.
Stk. 1, 2. pkt., og stk. 2 finder tilsvarende anvendelse  

 for de i § 19, stk. 4, nævnte tilsagn.
Kapitel 7 Underretningspligt § 21.  

  

 Tilsagnshaver  

 skal på forlangende af Direktoratet for FødevareErhverv afgive erklæring om,  

 hvorvidt betingelserne for tilsagn om tilskud fortsat opfyldes.
 § 22.  

  

 Tilsagnshaver er forpligtet til at give Direktoratet for FødevareErhverv  

 meddelelse om forhold, der kan medføre bortfald af tilsagn om tilskud og  

 tilskud eller tilbagebetaling af tilskud.
Kapitel 8 Bortfald og tilbagebetaling af tilskud § 23.  

  

 Bestemmelserne om tilbagebetaling af tilskud i dette kapitel finder ikke  

 anvendelse i tilfælde af force majeure, jf. kapitel 9.
 Stk. 2.  

  

 Ved opgørelse af  

 tilbagebetalingskrav tillægges der renter med den rentesats, der er fastsat i  

 henhold til rentelovens § 5.
 § 24.  

  

 Tilsagn om tilskud og tilskud bortfalder for udgifter, for hvilke  

 Direktoratet  

 for FødevareErhverv ikke rettidigt har modtaget anmodning om slutudbetaling,  

 jf. § 18, stk. 2.
Stk. 2.  

  

 Direktoratet for  

 FødevareErhverv kan bestemme, at tilsagn om tilskud og tilskud bortfalder  

 helt  

 eller delvis, 1)  

 	  

 hvis ansøger har  

 givet urigtige eller vildledende oplysninger eller har fortiet oplysninger af  

 betydning  

 for sagens afgørelse, 2)  

 	  

 hvis tilsagnshaveren  

 tilsidesætter sine pligter efter landdistriktsstøttelovens § 20, stk. 3, jf.  

 lovens  

 § 3, stk. 1, nr. 3, 3)  

 	  

 hvis tilsagnshaveren  

 ikke opfylder sin underretningspligt efter §§ 21 eller 22, 4)  

 	  

 hvis projektet ikke  

 gennemføres i overensstemmelse med den godkendte ansøgning, eller 5)  

 	  

 hvis betingelserne  

 for tilsagn om tilskud ikke opfyldes.
 Stk. 3.  

  

 Ved bortfald,  

 som omhandlet i stk. 2, kan Direktoratet for FødevareErhverv bestemme, at  

 udbetalte tilskud helt eller delvis skal tilbagebetales.
 § 25.  

  

 Indtræder  

 en anden i et tilsagn om tilskud, jf. § 20, og træffer Direktoratet for  

 FødevareErhverv herefter afgørelse om bortfald af tilsagn om tilskud og  

 tilskud  

 som følge af den nye tilsagnshavers forhold, kan direktoratet bestemme, at  

 tilskud, der er udbetalt til tidligere tilsagnshavere, helt eller delvis skal  

 tilbagebetales af den nye tilsagnshaver.
 Stk. 2.  

  

 Stk. 1 finder  

 tilsvarende anvendelse for de i § 19, stk. 4, nævnte tilsagn.
Kapitel 9 Force majeure § 26.  

  

 Direktoratet  

 for FødevareErhverv kan anerkende følgende begivenheder som force majeure:
 1)  

 	  

 Tilsagnshavers død.
 2)  

 	  

 Bortforpagters død.
 3)  

 	  

 Tilsagnshavers  

 langvarige uarbejdsdygtighed.
 4)  

 	  

 Ekspropriation, hvis  

 en sådan ekspropriation ikke kunne forudses ved tilsagnsperiodens begyndelse.
 5)  

 	  

 En alvorlig naturkatastrofe,  

 som i væsentlig grad berører arealer eller anlæg, der anvendes i projektet.
 6)  

 	  

 Ødelæggelse ved  

 ulykkestilfælde af stalde eller anlæg, der anvendes i projektet.
 7)  

 	  

 En besætning, der  

 anvendes i projektet, bliver ramt af en smitsom husdyrsygdom, der medfører  

 offentlige indgreb, og som er omfattet af bekendtgørelse nr. 1123 af 22.  

 november 2004 om lister over smitsomme sygdomme til lov om hold af dyr, bilag  

 3, eller af en epizooti.
 Stk. 2.  

  

 Det er en  

 betingelse for anerkendelse af force majeure i konkrete tilfælde, at de  

 indtrufne begivenheder forhindrer opfyldelse af de forpligtelser, i forhold  

 til  

 hvilke der påberåbes force majeure, og at den forpligtede ikke uden  

 uforholdsmæssige opofrelser kunne have sikret sig herimod.
 Stk. 3.  

  

 Direktoratet kan  

 i ganske særlige tilfælde anerkende andre begivenheder som force majeure end  

 de, der er nævnt i stk. 1.
§ 27.  

  

 Hvis tilsagnshaver ønsker at påberåbe sig force majeure, skal dette meddeles  

 Direktoratet for FødevareErhverv skriftligt senest 30 arbejdsdage efter det  

 tidspunkt, hvor tilsagnshaver er i stand til at gøre det.
Meddelelsen skal  

 være  

 vedlagt fyldestgørende dokumentationsmateriale.
Kapitel 10 Klageadgang § 28.  

  

 Klager over afgørelser truffet af Direktoratet for FødevareErhverv efter  

 denne  

 bekendtgørelse indgives efter reglerne i bekendtgørelse om Direktoratet for  

 FødevareErhvervs opgaver og beføjelser.
Kapitel 11 Straffebestemmelser § 29.  

  

 Efter  

 § 26, stk. 1, i lov om støtte til udvikling af landdistrikterne straffes med  

 bøde, medmindre højere straf er forskyldt efter den øvrige lovgivning, den  

 der 1)  

 	  

 til brug for  

 afgørelser, der træffes i henhold til loven eller de i medfør af loven  

 fastsatte regler, afgiver urigtige eller vildledende oplysninger eller  

 fortier  

 oplysninger af betydning for afgørelsen, 2)  

 	  

 handler i strid med  

 de vilkår, der er fastsat i en sådan afgørelse, 3)  

 	  

 i øvrigt undlader at  

 give oplysninger, som den pågældende har pligt til at give i henhold til  

 loven  

 eller denne bekendtgørelse, 4)  

 	  

 afgiver urigtige  

 eller vildledende oplysninger om sådanne forhold, 5)  

 	  

 undlader at give  

 kontrolmyndigheden adgang til jordbrugsbedriften eller virksomheden efter  

 lovens § 20, stk. 2, eller 6)  

 	  

 undlader at udlevere  

 eller indsende materiale eller at yde kontrolmyndigheden bistand efter lovens  

 § 20, stk. 3.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 12 Ikrafttrædelse § 30.  

  

 Bekendtgørelsen  

 træder i kraft den 1. januar 2006.
 Stk. 2.  

  

 § 24 i  

 bekendtgørelse nr. 883 af 31. oktober 2002 om tilskud til økologisk  

 jordbrugsproduktion  

 m.v. ophæves, men finder dog fortsat anvendelse for ansøgninger om tilskud  

 til  

 demonstrationsprojekter af betydning for økologisk jordbrug, hvor  

 ansøgningerne  

 er modtaget inden nærværende bekendtgørelses ikrafttræden, og for tilsagn om  

 tilskud i medfør af de nævnte ansøgninger, idet dog tillige § 19, stk. 4, §  

 20,  

 stk. 3, og § 25, stk. 2, i nærværende bekendtgørelse finder anvendelse for de  

 deri omhandlede tilsagn.
 Stk. 3.  

  

 § 93 i  

 bekendtgørelse nr. 140 af 10. marts 2005 om tilskud til miljøvenlige  

 jordbrugsforanstaltninger ophæves, men finder dog fortsat anvendelse for  

 ansøgninger om tilskud til demonstrationsprojekter af betydning for  

 miljøvenlige jordbrugsforanstaltninger, hvor ansøgningerne er modtaget inden  

 nærværende bekendtgørelses ikrafttræden, og for tilsagn om tilskud i medfør  

 af  

 de nævnte ansøgninger, idet dog tillige § 19, stk. 4, § 20, stk. 3, og § 25,  

 stk. 2, i nærværende bekendtgørelse finder anvendelse for de deri omhandlede  

 tilsagn.
 Stk. 4.  

  

 Bestemmelserne  

 om bortfald af tilsagn og tilbagebetaling af tilskud i bekendtgørelse nr. 175  

 af 22. marts 2002 om tilskud til miljøvenlige jordbrugsforanstaltninger  

 finder  

 fra nærværende bekendtgørelses ikrafttræden anvendelse for alle tilsagn om  

 tilskud til demonstrationsprojekter af betydning for miljøvenlige  

 jordbrugsforanstaltninger, hvor tilsagnet er meddelt i medfør af  

 bekendtgørelse  

 nr. 175 af 22. marts 2002 eller en tidligere bekendtgørelse om tilskud til  

 miljøvenlige jordbrugsforanstaltninger.
Direktoratet for FødevareErhverv, den 14.  

 december 2005 Arent B.
Josefsen /Steen Bonde 1)  

 Bekendtgørelsen indeholder bestemmelser, der er nødvendige for anvendelsen af  

 følgende forordninger: Rådets forordning (EF) nr. 1257/1999 om støtte til  

 udvikling af landdistrikterne fra Den Europæiske Udviklings- og Garantifond  

 for  

 Landbruget (EUGFL), (EF-Tidende 1999 nr.
L 160, side 80), som senest ændret  

 ved  

 Rådets forordning (EF) nr. 2223/2004 (EF-Tidende 2004 nr.
L 379, side 1), og  

 Kommissionens forordning (EF) nr. 817/2004 om gennemførelsesbestemmelser til  

 Rådets forordning (EF) nr. 1257/1999 (EF-Tidende 2004 nr.
L 153, side 30),  

 som  

 ændret ved Kommissionens forordning (EF) nr. 1360/2005 (EF-Tidende 2005 nr.
L  

 214, side 55).
