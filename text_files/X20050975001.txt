 SKAT meddelte afslag på den  

 ansøgte tilladelse til skattefri aktieombytning, idet B K/S og ikke de  

 enkelte  

 kommanditister måtte anses at være selskabsdeltager i A A/S.
Kommanditselskab  skattefri  

 aktieombytning - afslag A A/S er et regnskabsmæssigt og selskabsretligt  

 100% ejet datterselskab af B K/S.
Der blev anmodet om tilladelse til, at  

 kommanditisterne i B K/S kunne ombytte deres kommanditselskabsanparter i B  

 K/S  

 med aktier i C A/S, jf. aktieavancebeskatningsloven § 13. Efter ombytningen  

 ville kommanditisterne således være aktionærer i C A/S.
Ved ombytningen  

 skulle  

 C A/S blive ejer af kommanditisternes kommanditselskabsanparter i B K/S.
Idet  

 B  

 K/S er skattemæssigt transparent var det ansøgers opfattelse, at  

 kommanditisterne og ikke kommanditselskabet skulle anses for skattemæssigt at  

 være aktionærer i A A/S.
 Efter det oplyste havde ledelsen i A A/S lagt en  

 vækststrategi for koncernen, hvori indgik en børsnotering af A A/S.  

 Aktieombytningen var et led i denne børsnotering, idet det var hensigten at  

 børsnotere  

 C A/S.
Det var ansøgers vurdering, at den nuværende  

 ejerstruktur gav væsentlige praktiske vanskeligheder for en børsnotering af A  

 A/S, idet ejerstrukturen virker unødig indviklet og sætter hindringer for en  

 effektiv handel med selskabets aktier.
Den nuværende ejerstruktur vil derfor  

 bevirke, at man ikke vil opnå de fordele ved en notering af selskabets  

 aktier,  

 som ellers påregnes.
 For at skabe en enklere ejerstruktur - der var  

 egnet til en børsnotering - ønskede man derfor at etablere et holdingselskab  

 ved apportindskud af kommanditselskabsanparterne i et nyt holdingselskab C  

 A/S.  

 Da kommanditselskabet er skattemæssigt transparent skulle indskuddet af  

 kommanditselskabsanparterne efter ansøgers opfattelse skattemæssigt anses for  

 apportindskud af aktier i A A/S, hvorfor transaktionen efter ansøgers  

 opfattelse kunne omfattes af reglerne om skattefri aktieombytning.
Umiddelbart efter ombytningen var det hensigten  

 at opløse B K/S.
C A/S blev herefter direkte ejer af samtlige aktier i A A/S.  

 Det var hensigten at børsnotere C A/S.
 Det var endvidere hensigten at sammenlægge C A/S  

 og A A/S ved en skattefri fusion.
 SKAT meddelte afslag på den ansøgte tilladelse  

 til skattefri aktieombytning, idet kommanditisterne i B K/S ikke kunne anses  

 at  

 være selskabsdeltagere i A A/S.
Det var SKATs opfattelse, at kommanditisterne i  

 B K/S ved den påtænkte disposition reelt ombyttede anparter i et  

 kommanditselskab mod at modtage aktier i et kapitalselskab.
Denne transaktion  

 var efter SKATs opfattelse ikke omfattet af aktieavancebeskatningsloven § 13.  

 SKAT henviste til, at dette tidligere var forudsat i praksis, jf.  


  

 SKM2004.164.TSS  


,  

 hvor det var forudsat, at et sameje var selskabsdeltager.
