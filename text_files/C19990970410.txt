Cirkulærskrivelse af 26.01.1989 om  

 indhentelse af udtalelser i Sikringsstyrelsen Ved Familieretsdirektoratets cirkulærskrivelse  af  

 13. april 1987 om indhentelse af udtalelser fra Sikringsstyrelsen i sager om  

 erstatning til umyndige udtalte man, at gebyret herfor burde betales af det  

 pågældende forsikringsselskab.
Dette gjaldt såvel ved  

 ansvarsforsikringer som ved private ulykkesforsikringer.
I forbindelse med "Skarrildhus"-mødet i  

 1987 tilkendegav Direktoratet, at man ikke havde noget at indvende imod, at  

 statsamterne undlader at forlange en udtalelse fra Sikringsstyrelsen i  

 tilfælde, hvor det på grundlag af de oplysninger, der foreligger  

 i sagen, må anses for utvivlsomt, at den méngrad, som  

 forsikringsselskabet har fastsat, er i overensstemmelse med policen.
I andre  

 tilfælde bør sikringsstyrelsens udtalelse indhentes.
 Man anmodede samtidig om, at sager, hvor  

 forsikringsselskabet modsætter sig at betale gebyret for en udtalelse,  

 som efter det anførte bør indhentes indtil videre  

 forelægges for Direktoratet ("Skarrildhus"-rapport 1987, svar  

 E.2).
 Familiedirektoratet har i den senere tid fra statsamterne  

 modtaget et antal sager vedrørende private ulykkesforsikringer, hvor  

 forsikringsselskabet har modsat sig at betale gebyret for en udtalelse fra  

 Sikringsstyrelsen.
 Direktoratet har indledt drøftelser om  

 betalingsspørgsmålet med såvel Indenrigsministeriet som  

 Assurandør-Societetet, men det er endnu ikke muligt, at udtale sig om,  

 hvornår en endelig løsning kan forventes.
 Af hensyn til de allerede verserende sager har  

 Familiedirektoratet og Sikringstyrelsen aftalt, at statsamterne uden  

 gebyrbetaling kan indsende sager vedrørende ulykkesforsikringer til  

 sikringsstyrelsen under henvisning til nærværende  

 cirkulærskrivelse.
 Samtidig ophæves pligten til at forelægge  

 sagerne for Familiedirektoratet.
 Cirkulærskrivelse til samtlige statsamter.
