1990 er der med virkning fra den 15. marts 1990 indgået en aftale mellem Danmark og Den Tyske Demokratiske Republik om oprettelse og vedligeholdelse af sømærker i Østersøen.
 Den tyske note af 7. marts 1990 har følgende ordlyd (den danske note af  

 21. november 1989 er her udeladt):
 Den Tyske Demokratiske Republiks Udenrigsministerium forsikrer den  

 Kongelige Danske Ambassade i Den Tyske Demokratiske Republik om sin  

 højagtelse og har den ære at bekræfte modtagelsen af ambassadens note nr. 111  

 af 21. november 1989, der har følgende ordlyd:
 »Den Kongelige Danske Ambassade har den ære at forelægge Den Tyske  

 Demokratiske Republiks Udenrigsministerium følgende:
 Ifølge en i Rostock-Warnemunde den 5. - 6. marts 1975 undertegnet protokol  

 mellem repræsentanter for Kongeriget Danmark og Den Tyske Demokratiske  

 Republik fastlægger og vedligeholder Danmark afmærkningen af den eksisterende  

 17 meter transitrute syd om Gedser med tilhørende trafiksepareringssystem  

 (herefter kaldet Rute T), medens Den Tyske Demokratiske Republik tilsvarende  

 fastlægger og vedligeholder afmærkningen af det eksisterende  

 trafiksepareringssystem ved indsejlingen til Rostock (herefter kaldet  

 indsejlingen til Rostock).
Efter ikrafttrædelsen den 14. juni 1989 af den mellem Danmark og Den Tyske  

 Demokratiske Republik den 14. september 1988 undertegnede traktat om  

 afgrænsningen af kontinentalsoklen og fiskerizonerne er der enighed mellem de  

 respektive myndigheder i Danmark og Den Tyske Demokratiske Republik om, at uanset forløbet af den ved denne traktat aftalte grænselinie,  

 fastlægger og vedligeholder Danmark fortsat afmærkningen af Rute T, medens  

 Den Tyske Demokratiske Republik fortsat fastlægger og vedligeholder  

 afmærkningen af indsejlingen til Rostock som aftalt ved protokollen af 5. -  

 6. marts 1975, at skibe, der arbejder for Farvandsvæsenet, Danmark, ved  

 udførelsen af det med afmærkning af Rute T nødvendige arbejde, herunder  

 undervandsarbejde, uhindret kan udføre dette arbejde, uanset på hvilken side  

 af den mellem parterne aftalte grænselinie de måtte befinde sig, at skibe, der arbejder for Seehydrographischer Dienst der  

 Deutschen Demokratischen Republik, ved udførelsen af det med afmærkning af  

 indsejlingen til Rostock nødvendige arbejde, herunder undervandsarbejde,  

 uhindret kan udføre dette arbejde, uanset på hvilken side af den mellem  

 parterne aftalte grænselinie de måtte befinde sig, at de nævnte arbejder i hvert enkelt tilfælde kan udføres uden  

 nærmere aftale eller notifikation mellem parterne, samt at denne aftale kan opsiges med et varsel på ikke under 3 måneder  

 eller ændres ved genforhandling, såfremt en af parterne måtte ønske det.
Såfremt Den Tyske Demokratiske Republiks regering er enig heri, har Den  

 Kongelige Danske Ambassade efter instruktion fra sin regering den ære at  

 foreslå, at denne verbalnote og Udenrigsministeriets svar herpå skal  

 betragtes som en aftale herom mellem Danmark og Den Tyske Demokratiske  

 Republik.« Den Tyske Demokratiske Republiks Udenrigsministerium bekræfter på vegne af  

 Den Tyske Demokratiske Republiks regering, at den ovenfor citerede note fra  

 Den Kongelige Danske Ambassade og denne svarnote udgør en aftale mellem Den  

 Tyske Demokratiske Republiks regering og Kongeriget Danmarks regering  

 vedrørende kompetencen omkring vedligeholdelsen og afmærkningen af  

 transitruten syd om Gedser og trafiksepareringsruten ved indsejlingen til  

 Rostock.
Som tidspunkt for aftalens ikrafttrædelse foreslås den dato, på  

 hvilken nærværende svarnote modtages i Kongeriget Danmarks  

 Udenrigsministerium.
Hvis dette kan tiltrædes, beder Udenrigsministeriet i  

 Den Tyske Demokratiske Republik om at få bekræftet ikrafttrædelsesdatoen.
 Den Tyske Demokratiske Republiks Udenrigsministerium benytter også denne  

 lejlighed til at forsikre Den Kongelige Danske Ambassade i Den Tyske  

 Demokratiske Republik om sin mest udmærkede højagtelse.
