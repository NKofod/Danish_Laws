Meddelelser fra Søfartsstyrelsen B.  

 Skibes bygning og udstyr m.v.
Kapitel B VI Transport af skibsladninger, 1.  

 juli 1998 KAPITEL B VI Transport af skibsladninger Afsnit A	Almindelige bestemmelser Regel 1	Anvendelsesområde 1	Dette kapitel gælder for ladningstransporter  

 (undtagen væsker i bulk, luftarter i bulk samt de typer af transporter,  

 der er dækket af andre kapitler), som, på grund af den  

 særlige fare disse udgør for skibe og personer om bord, kan  

 kræve særlige sikkerhedsforanstaltninger for alle skibe, som er  

 omfattet af disse forskrifter (Meddelelser fra Søfartsstyrelsen  

 B) samt for lastskibe med en bruttotonnage på mindre end 500.  

 Administrationen kan imidlertid, for lastskibe med en bruttotonnage på  

 mindre end 500, træffe andre effektive forholdsregler for at sikre den  

 krævede sikkerhed, såfremt den skønner, at rejsen  

 foregår under så beskyttede forhold, at anvendelse af en eller  

 flere bestemmelser i dette kapitels afsnit A eller B ville være  

 urimelig eller unødvendig.
 2	Til supplering af bestemmelserne i dette kapitels  

 afsnit A og B skal enhver kontraherende regering sikre sig, at  

 behørige informationer vedrørende ladningen, dens stuvning og  

 sikring er til rådighed, idet der lægges særlig vægt  

 på nødvendige forholdsregler for sikker transport af  

 sådanne ladninger.
Regel 2	Informationer om ladning 1	Afskiberen skal i god tid inden lastning forsyne  

 skibsføreren eller dennes repræsentant med nødvendige  

 informationer, således at procedurer for sikker stuvning og transport  

 af ladning kan iværksættes.
Sådanne informationer skal  

 dokumenteres skriftligt og ved behørige skibsdokumenter i god tid  

 før lastning påbegyndes.
Ved anvendelsen af denne regel skal de  

 informationer om ladningen, der kræves i henhold til CSS kodens afsnit  

 1.9 med senere ændringer, behørigt benyttes.
CSS koden er  

 vedtaget af Organisationen ved resolution A.714(17). En hvilken som helst  

 ændring til kodens afsnit 1.9 skal vedtages og sættes i kraft i  

 overensstemmelse med procedurerne i Konventionens Artikel VIII.
 2	Ladningsinformationer skal indeholde:
.1	ved stykgodsladninger og ved ladninger, der  

 transporteres i enheder, en almindelig beskrivelse af ladningen, ladningens  

 eller enhedens bruttomasse og en hvilken som helst særlig egenskab ved  

 ladningen; .2	hvor det drejer sig om bulkladninger, information om  

 stuvefaktoren for lasten, trimprocedurerne, vurdering af sandsynligheden for  

 at lasten skrider samt lastens endelige skridningsvinkel, hvis anvendelig, og  

 en hvilken som helst anden relevant særlig egenskab.
Såfremt det  

 drejer sig om et koncentrat eller anden ladning, som kan gå fra fast  

 til flydende form, desuden et certifikat som informerer om ladningens  

 fugtighedsindhold og grænseværdien for fugtighedsindholdet under  

 transport; .3	hvor det drejer sig om en bulkladning, der ikke er  

 klassificeret i overensstemmelse med regel VII/2, men som har egenskaber i  

 kemisk henseende, der kan bevirke en mulig risiko, informationer udover dem,  

 der er nævnt i dette afsnit, der beskriver disse kemiske  

 egenskaber.
 3	Før ladningsenheder lastes, skal afskiberen  

 sikre sig, at bruttomassen for sådanne enheder er i overensstemmelse  

 med den bruttomasse, der er angivet i skibsdokumenterne.
Regel 3	Iltanalyser og gasdetekteringsudstyr 1	Ved transport af en bulkladning, der kan afgive  

 giftig eller brandfarlig gas, eller som kan forårsage en reduktion af  

 iltindholdet i lastrummene, skal der om bord være målingsudstyr,  

 der kan måle gaskoncentration eller iltindhold i luften.
Der skal  

 tillige være detaljeret instruktion for brug af sådant udstyr.  

 Målingsudstyret skal være til administrationens tilfredshed.
 2	Administrationen skal tage skridt til at sikre, at  

 skibsbesætninger er trænede i brug af sådant udstyr.
Regel 4	Brug af pesticider i skibe Der skal tages behørige forsigtighedsregler,  

 når der bruges pesticider i skibe, især i forbindelse med  

 fumigering.
Regel 5 	Stuvning og sikring 1	Ladning og ladningsenheder, der transporteres  

 på eller under dæk, skal stuves og sikres på en sådan  

 måde, at det under rejsen, såvidt det er praktisk muligt,  

 forhindres, at der sker skade på skib eller personer om bord, eller at  

 ladning mistes over bord.
 2	Ladning, der transporteres i en ladningsenhed, skal  

 være pakket og sikret i enheden, således at skade eller anden  

 fare for skib eller personer om bord forhindres.
 3	Behørige forsigtighedsregler skal tages under  

 lastning af sværvægtsgods eller ladning med anormale fysiske  

 dimensioner, således at det sikres, at der ikke sker skade på  

 skibets konstruktion og således, at der er tilstrækkelig  

 stabilitet under hele rejsens forløb.
 4	Behørige forsigtighedsregler skal tages under  

 lastning og transport af ladningsenheder på ro-ro skibe, i  

 særdeleshed med hensyn til surringsanordninger på sådanne  

 skibe og ladningsenheder og med hensyn til styrken af surringspunkter og  

 surringer.
 5	Containere må ikke lastes til mere end den  

 størst tilladte bruttovægt; denne er angivet på Safety  

 Approval Plate i overensstemmelse med bestemmelserne i den Internationale  

 Convention for Safe Containers (CSC).
6	Ladningsenheder, herunder køretøjer og  

 containere, skal lastes, stuves og under hele rejsen være sikrede i  

 overensstemmelse med de bestemmelser, der findes i den af Administrationen  

 godkendte lastsikringsmanual (cargo securing manual). I skibe med ro/ro  

 lastrum som defineret i regel II-2/3.14 skal alt sikringsarbejde af  

 ladningsenheder som anført i lastsikringsmanualen være afsluttet  

 før skibet afgår fra kaj.
Lastsikringsmanualen skal være  

 udarbejdet til en standard, der som et minimum er ækvivalent til de  

 retningslinier, som Organisationen har udarbejdet.
Afsnit B	Særlige bestemmelser for bulkladninger andre end  

 korn Regel 6	Acceptkriterier for indskibning 1	Før indskibning af en bulkladning skal  

 skibsføreren være i besiddelse af fuldstændige  

 informationer om skibets stabilitet og om ladningsfordelingen ved  

 standardkonditionerne.
De metoder, der anvendes for tilvejebringelse af  

 sådanne informationer, skal være til administrationens  

 tilfredshed.
 2	Koncentrater eller andre ladninger, der kan blive  

 flydende, skal kun accepteres som last, såfremt det  

 øjeblikkelige fugtighedsindhold er lavere end  

 grænseværdien for fugtighedsindholdet under transport.  

 Sådanne koncentrater samt andre ladninger kan imidlertid accepteres som  

 last, selvom fugtighedsindholdet overstiger ovennævnte  

 grænseværdi, forudsat, at der er truffet foranstaltninger til  

 administrationens tilfredshed, som sikrer tilstrækkelig stabilitet i  

 tilfælde af ladningsforskydning, og at skibets konstruktion som helhed  

 kan tåle denne belastning.
 3	Før lastning af bulkladning, som ikke er  

 klassificeret i overensstemmelse med bestemmelserne i regel VII/2, men som i  

 kemisk henseende har egenskaber, der kan udvikle en mulig fare, skal  

 særlige forholdsregler tages for at sikre transporten.
Regel 7	Lastning, losning og stuvning af massegods i bulk 1	Ved anvendelsen af denne regel betyder  

 terminalrepræsentanten en person udpeget af terminalen eller anden  

 facilitet, hvor skibet laster eller losser, og som har ansvaret for de  

 operationer, der udføres ved den terminal eller facilitet i  

 forbindelse med det pågældende skib.
 2	For at sætte skibets fører i stand til  

 at forebygge overbelastninger på skibets skrog, skal skibet være  

 forsynet med et instruktionshæfte skrevet på et sprog, som de  

 skibsofficerer, der er ansvarlige for lastoperationerne, er fortrolige med.  

 Hvis dette sprog ikke er engelsk, skal skibet være forsynet med et  

 instruktionshæfte, der tillige er skrevet på engelsk.  

 Instruktionshæftet skal som et minimum indeholde:
.1	stabilitetsdata som krævet under regel II-1 /  

 22 .2	kapacitet og rater for ballastning og  

 deballastning .3	maksimum tilladelig last per overfladeenhed (last  

 pr. m2) af tanktoppen .4	maksimum tilladelig last pr. lastrum .5	almindelige lastnings- og losningsinstruktioner med henblik på  

 styrken af skibets skrog inklusive enhver begrænsning for de  

 værst tænkelige konditioner under lastning, losning,  

 ballastoperationer og rejsen.
.6	andre særlige restriktioner så som for  

 eksempel begrænsninger med hensyn til de værste operationelle  

 forhold pålagt af administrationen eller af en organisation, som den  

 har anerkendt, hvis dette er tilfældet,  og .7	hvor der kræves styrkeberegninger, maksimum  

 tilladelige kræfter og momenter på skibets skrog under lastning,  

 losning og rejsen.
3	Før en fast massegodsladning bliver lastet  

 eller losset, skal skibets fører og terminalrepræsentanten  

 være enige om en plan  som skal sikre, at de tilladelige kræfter  

 og momenter på skibet ikke overskrides under lastning eller losning, og  

 denne skal inkludere rækkefølge, kvantitet og laste- eller  

 losserater, idet der tages hensyn til hastigheden for lastning eller losning,  

 antallet af lasterør og deballastnings- eller ballastningskapaciteten  

 for skibet.
Planen og enhver følgende ændring dertil skal  

 indgives til den rette myndighed i havnestaten.
 4	Bulkladninger skal lastes og hvor  

 påkrævet trimmes nogenlunde plant helt ud mod  lastrummets sider  

 for at minimere risikoen for skridning af ladningen og for at sikre at  

 tilstrækkelig stabilitet opretholdes på rejsen.
5	Når bulkladninger transporteres på  

 mellemdæk, skal lugerne på sådanne mellemdæk lukkes,  

 såfremt lasteinformationerne indikerer et uacceptabelt højt tryk  

 på bundstrukturen, hvis lugerne holdes åbne.
Ladningen skal  

 trimmes nogenlunde plant og skal enten udstrækkes fra side til side  

 eller være sikret ved yderligere langskibsinddeling af  

 tilstrækkelig styrke.
For at sikre, at dæksstrukturen ikke  

 overbelastes, må mellemdækkenes maksimale arbejdsbelastning ikke  

 overskrides.
 6	Skibsføreren og terminalrepræsentanten  

 skal sikre at laste- og losseoperationer udføres i henhold til den  

 aftalte plan.
7	Såfremt nogle af skibets begrænsninger  

 nævnt under punkt 2 overskrides under lastning eller losning eller  

 sandsynligvis vil blive overskredet, hvis lastningen eller losningen  

 fortsætter, har skibsføreren retten til at suspendere  

 operationen og pligt til at informere den rette myndighed i havnestaten, til  

 hvem planen er blevet indgivet, om dette.
Skibsføreren og  

 terminalrepræsentanten skal sikre at korrigerende handling foretages.  

 Under losning af ladning skal skibsføreren og  

 terminalrepræsentanten sikre at lossemetoden ikke beskadiger skibets  

 struktur.
8	Skibsføreren skal sikre, at skibets  

 besætning konstant overvåger lastoperationerne.
Hvor det lader  

 sig gøre, skal skibets dybgang kontrolleres jævnligt under  

 lastning eller losning for at bekræfte de modtagne lastcifre.
Hver  

 dybgangs- og lastobservation skal indføres i en lastlogbog.
Hvis der  

 observeres betydelige afvigelser fra den aftalte plan skal last- eller  

 ballastoperationer eller begge afpasses for at sikre, at afvigelserne  

 korrigeres.
Afsnit C 	Transport af korn Regel 8 	Definitioner Med mindre andet er bestemt gælder følgende  

 for dette afsnit:
 1	International Grain Code er den internationale kode  

 for sikker transport af korn i bulk, som er vedtaget af Organisationens  

 Sikkerhedskomité (MSC) ved Resolution MSC.23(59), og som den  

 måtte blive ændret af Organisationen, forudsat at sådanne  

 ændringer er vedtaget, sat i kraft og virker i overensstemmelse med  

 bestemmelserne i artikel VIII i SOLAS-Konventionen, der omhandler  

 ændringsprocedurer til Konventionens annex bortset fra kapitel I.
 2	Udtrykket korn omfatter hvede, majs, havre, rug, byg,  

 ris, bælgfrugter, frø og produkter heraf, som reagerer  på  

 samme måde som korn i naturlig tilstand.
Regel 9 	Krav til lastskibe, der transporterer korn 1	Foruden et hvilket som helst andet krav, der stilles  

 i disse forskrifter, skal et lastskib, der transporterer korn, rette sig  

 efter kravene i den internationale kode for sikker transport af korn, og  

 være i besiddelse af et godkendelsesdokument, som krævet i koden.  

 I forbindelse med denne regel er kravene i koden obligatoriske.
 2	Et skib uden godkendelsesdokument må ikke laste  

 korn før skibsføreren, over for administrationen eller over for  

 den kontraherende myndighed i lastehavnen, der handler på  

 administrationens vegne, har godtgjort, at skibet i dets endelige  

 lastetilstand opfylder kravene i den internationale kode for sikker transport  

 af korn.
