 Efter drøftelse i »Strukturudvalget vedrørende fængselsvæsenet«  

 fastsættes følgende om personalets deltagelse i nattjenesten ved de større  

 anstalter og ved de arresthuse, ved hvilke der er oppegående nattevagt.
 1.
 Fængselsbetjente, fængselsoverbetjente, fængselsoverbetjente af 1. grad  

 samt vagtmestre i lønrammerne 6, 8, 9 og 13/14, der er fyldt 55 år, skal af  

 anstaltslederne/arrestinspektørerne efter begæring fritages for at deltage i  

 anstalternes nattjeneste.
 Ordningen omfatter såvel mandlige som kvindelige ansatte.
 2.
 Anstaltslederne/arrestinspektørerne kan under ganske særlige  

 omstændigheder - f. eks. i tilfælde af lægeligt dokumenteret svagelighed -  

 efter ansøgning fritage ansatte indenfor de under punkt 1 nævnte  

 personalegrupper, der ikke er fyldt 55 år, for deltagelse i nattjeneste.
 Meddeler anstaltslederen/arrestinspektøren afslag på en ansøgning herom,  

 skal ansøgeren samtidigt gøres bekendt med, at afgørelsen kan indbringes for  

 direktoratet for fængselsvæsenet.
 3.
 Beredskabsvagtorninger m.v., jfr. aftale af 2. juni 1970 mellem  

 justitsministeriet, direktoratet for fængselsvæsenet, og Dansk  

 fængselsforbund, berøres ikke af ovenstående.
 Personalet bedes gjort bekendt med foranstående.
 Arresthusene er underrettet direkte herfra.
H.
H.
Brydensholt /F.
Hellborn Fængselsvæsenets anstalter og arrestinspektørerne.
