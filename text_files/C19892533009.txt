 Afsked af en den pågældende  

 »utilregnelig« årsag.
 Afsked som følge af helbredsbetinget utjenstdygtighed.
 § 1.  Ikke-tjenestemandsansat personale, som er  

 omfattet af civilarbejderloven, følger de i Kundgørelse for Forsvaret  

 B.xx-19xx for tjenestemænd fastsatte regler.
 Bestemmelserne om indhentning og indsendelse af lægeerklæring gælder dog  

 kun, såfremt den pågældende har været ansat i pensionsberettigende stilling i  

 mindst 10 år, eller han er utjenstdygtig som følge af tilskadekomst i  

 tjenesten eller har indgivet ansøgning om eller fået tillagt invalidepension.
 Afsked på grund af alder.
§ 2.  Ikke-tjenestemandsansat personale afskediges med  

 virkning fra udgangen af den måned, hvor de når den for dem fastsatte  

 aldersgrænse.
For civile funktionærer, håndværkere og arbejdere er  

 aldersgrænsen fastsat til det 70. år.
 I øvrigt følges de i Kundgørelse for Forsvaret B.xx-19xx fastsatte regler.
 Afsked på grund af anden den pågældende »utilregnelig« årsag.
 § 3.  Hvis der ikke foreligger mulighed for fortsat  

 beskæftigelse af den pågældende - herunder at det, eventuelt efter omskoling,  

 ikke er muligt at anvise ham anden passende stilling - afskediges han på  

 grund af arbejdsmangel.
Hvis den pågældende opfylder betingelserne herfor, ydes der ham efterløn i  

 henhold til Kundgørelse for Forsvaret B.xx-19xx eller i henhold til  

 funktionærlovens § 2.a.
For ansatte, der opfylder begge de nævnte  

 bestemmelser, ydes der kun efterløn efter den af bestemmelserne, der er mest  

 fordelagtig for den pågældende.
Hvis den pågældende har været ansat i en af civilarbejderloven omfattet  

 stilling i mindst 3 år efter det fyldte 25. år (omregnet til  

 fuldtidsbeskæftigelse), og han ikke inden for den nærmeste fremtid kan  

 forventes genansat i pensionsberettigende stilling, indsendes et  

 pensionsskema for ham til Forsvarsministeriet, Lyngbyvej 100, 2100 København  

 Ø.
Forsvarsministeriet vil da underrette den pågældende om  

 beregningsgrundlaget for den egenpension, der - afhængig af om han har været  

 ansat i pensionsgivende stilling i 10 år og derover eller under 10 år -  

 tilkommer ham senest fra henholdsvis det 60. eller det 67. år.
 § 4.  Er den ansatte - uden at der foreligger  

 misligholdelse - ude af stand til på tilfredsstillende måde at bestride det  

 anviste arbejde og ej heller anses for egnet til - eventuelt efter omskoling  

 - at varetage arbejdet i anden passende stilling, afskediges han på grund af  

 manglende beskæftigelsesmulighed. (Foreligger der misligholdelse, henvises  

 til det nedenfor i § 6 anførte).
Forinden afskedigelsen - der i givet fald finder sted med det den  

 pågældende tilkommende varsel - gives der såvel den pågældende som hans  

 organisation lejlighed til at fremsætte en udtalelse.
I tvivlstilfælde  

 forelægges spørgsmålet om afskedigelsen for Forsvarsministeriet.
I tilfælde af afskedigelse indsendes eventuelt pensionsskema til  

 Forsvarsministeriet, jf. det under § 3, sidste stk., anførte.
Opfylder den  

 pågældende betingelserne i funktionærlovens § 2.a., ydes der ham efterløn.
 Afsked af en den pågældende  

 »tilregnelig« årsag.
§ 5.  Hvis en person, der har været ansat i en af  

 civilarbejderloven omfattet stilling i 3 år efter det fyldte 25. år (omregnet  

 til fuldtidsbeskæftigelse), afgår efter eget ønske, uden at være  

 omfattet af reglerne i kapitel 1, § 1 eller § 2, indsendes der et  

 pensionsskema for ham til Forsvarsministeriet, Lyngbyvej 100, 2100 København  

 Ø.
Forsvarsministeriet vil da fastsætte størrelsen af den indtjente  

 egenpension, der tilkommer den pågældende normalt fra det 67. år (»opsat  

 pension«).
§ 6.  Såfremt en ansat gør sig skyldig i  

tjenesteforseelse, ulovligt forhold m.v., bør sagen, hvis  

 omstændighederne taler for det, tages op til drøftelse med den pågældende,  

 idet der i forbindelse hermed eventuelt gives denne en mundtlig advarsel.
I  

 grove tilfælde kan Forsvarschefen/chefen for myndigheder uden for  

 Forsvarschefens område give en skriftlig advarsel, der skal indeholde en  

 meddelelse om, at den pågældende i gentagelsestilfælde vil kunne forvente  

 afsked.
En skriftlig advarsel er kun gyldig i 5 år efter udstedelsen.
For  

 modtagelsen af den skriftlige advarsel kvitteres.
En genpart af den  

 skriftlige advarsel sendes til vedkommende organisation.
Gør den pågældende  

 sig herefter på ny skyldig i tjenesteforseelse m.v., skal der - forinden  

 eventuel afskedigelse foretages - gives såvel vedkommende organisation som  

 den pågældende selv adgang til indenfor en frist på 14 dage at fremsætte en  

 udtalelse.
Er der tale om tjenesteforseelse eller strafbart forhold m.v. af særlig  

 grov karakter, vil forudgående advarsel m.v. efter omstændighederne kunne  

 udelades, men der gives også i disse tilfælde såvel vedkommende organisation  

 som den pågældende selv adgang til at fremsætte en udtalelse.
Hvis  

 omstændighederne taler for det, kan den pågældende midlertidigt fritages for  

 tjeneste.
Fremkommer der ikke oplysninger, der taler imod det, bør der snarest ske  

 afskedigelse af den pågældende.
I tvivlstilfælde vil sagen kunne forelægges  

 Forsvarsministeriet til afgørelse.
I tilfælde, hvor eventuel afskedigelse  

 skal foretages af Forsvarsministeriet, jf. § 7, forelægges sagen altid for  

 Forsvarsministeriet.
 Hvis den pågældende har været ansat i pensionsberettigende stilling i  

 mindst 10 år, forelægges - efter at afskedigelse har fundet sted -  

 spørgsmålet om hans pensionsretlige stilling for Forsvarsministeriet.
Har den pågældende været ansat i en af civilarbejderloven omfattet  

 stilling i 3 år efter det fyldte 25. år (omregnet til fuldtidsbeskæftigelse)  

 indsendes et pensionsskema for ham til Forsvarsministeriet, Lyngbyvej 100,  

 2100 København Ø.
Forsvarsministeriet vil da - når spørgsmålet om den  

 pensionsretlige stilling er afklaret - fastsætte størrelsen af den indtjente  

 egenpension, der tilkommer den pågældende, normalt fra det 67. år  

 (»opsat pension«).
§ 7.  Afskedigelse af ikke-tjenestemandsansat, civilt  

 personale i henhold til ovennævnte paragraffer finder sted ved den ansættende  

 myndigheds foranstaltning.
Der udleveres den pågældende sædvanlig  

 afgangsseddel.
For militært personel henvises til bestemmelserne om  

 kompetence til udnævnelse og afskedigelse af militært personel, jf.  

 Kundgørelse for Forsvaret B. 10-1976 pkt. 2.
 § 8.  Kundgørelse for Forsvaret B.6-1974 ophæves.
 P.M.V.
 E.B.
