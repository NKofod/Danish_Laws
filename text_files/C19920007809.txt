INDLEDENDE BEMÆRKNINGER TIL KULTURMINISTERIETS CIRKULÆRE AF 3. JUNI 1992  

 OM ARBEJDSTID M.V.
FOR FASTE LÆRERE VED UNDERVISNING AF VOKSNE INDVANDRERE 1. GENERELLE BEMÆRKNINGER Hermed følger Kulturministeriets cirkulære af 3. juni 1992 om arbejdstid  

 m.v. for lærere, der er ansat i henhold til Kulturministeriets bekendtgørelse  

 om faste lærere ved undervisning af voksne indvandrere.
 Cirkulæret har virkning fra 1. august 1192.
2. BEMÆRKNINGER TIL DE ENKELTE BESTEMMELSER ARBEJDSTID Ad § 2.
 Læreren har en årlig arbejdstid på 1924 timer, inkl. ferie og fridage.
 Arbejdsugen er normalt på 37 timer.
Det er forudsat, at der udarbejdes en tjenesteliste for læreren.
I  

 tjenestelisten fastlægges lærerens mødetider samt undervisningstimernes  

 placering.
 Tjenestelisten udarbejdes således, at læreren til stadighed er orienteret  

 om undervisningens og andre planlagte opgavers placering, så vidt muligt  

 mindst 4 uger forud.
Det forudsættes, at lærerens arbejde udføres på arbejdsstedet eller uden  

 for dette efter ledelsens anvisning.
Tid til forberedelse m.v. medregnes i  

 overensstemmelse med de retningslinier, som er anført i bemærkningerne til §  

 4.
 Cirkulæret giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
ARBEJDSOPGAVER Ad § 3.
 I den arbejdstid, hvor læreren ikke underviser eller forbereder  

 undervisning, varetager læreren andet arbejde inden for sit arbejdsområde  

 efter ledelsens anvisning, jf. bilag 1, punkt 3, 4 og 5.
Det forudsættes, at der er et hensigtsmæssigt forhold mellem tildelte  

 opgaver og den tid, læreren har til rådighed til varetagelsen af de tillagte  

 arbejde.
Der skal ved udarbejdelse af tjenestelisten tages højde for, at  

 læreren får mulighed for at forberede de opgaver uden for undervisningen,  

 hvor forberedelse er nødvendig for løsning af opgaven, idet det er forudsat,  

 at de tildelte opgaver kan løses indenfor den hertil afsatte tid.
UNDERVISNING OG FORBEREDELSE Ad § 4.
Der er ikke med cirkulæret taget stilling til lektionslængden, der  

 fastsættes af ledelsen.
Hvor det er pædagogisk begrundet, kan der fastsættes  

 en anden lektionslængde end 45 minutter.
Lektionslængden bør normalt ikke  

 være mindre end 30 minutter.
 21 timer til undervisning ugentligt svarer til 28 lektioner a 45 minutter.
 Hvis det fastsatte ugentlige maksimale undervisningstimetal overskrides,  

 tilkommer der læreren en kontant godtgørelse, jf. § 4, stk. 3. Godtgørelsen  

 udgør pr. 1. august 1992 19,42 kr. pr. time.
 For hver 60 minutters undervisning ydes der læreren 74 minutter til  

 forberedelse m.v.
 Lærerens tid til forberedelse beregnes på grundlag af antallet af  

 undervisningstimer på lærerens tjenesteliste.
 Forberedelsestiden anvendes til de opgaver, som er anført i bilag 1, punkt  

 2, til cirkulæret.
 Det er forudsat, at den enkelte lærer selv tilrettelægger forberedelse og  

 efterbehandling af undervisningen og anvender den fornødne tid hertil.
 Det er endvidere forudsat, at forberedelsen kan finde sted på  

 arbejdsstedet eller uden for dette, ligesom flere lærere kan aftale, at  

 forberedelsen eller dele af denne sker i samarbejde.
 Forberedelse og efterbehandling m.v. finder sted uden for den i  

 tjenestelisten fastlagte tid.
Lærere med et betydeligt undervisningsomfang kan have behov for at løse en  

 del af de opgaver, som er dækket af forberedelsestiden, i tidsmæssig  

 sammenhæng Hvis ledelsen eller læreren finder det hensigtsmæssigt, tilrettelægges  

 tjenesten derfor således, at en del af den tid, der er afsat til forberedelse  

 m.v., samles i perioder af mindst 2 sammenhængende dage (mandag-fredag), hvor  

 der ikke er planlagt anden tjeneste.
I forbindelse med søgnehelligdage kan  

 dagene dog gives enkeltvis.
 For sådanne dage medgår 7,4 timer pr. dag af forberedelsestiden i  

 arbejdsåret.
Den enkelte lærer har ikke krav på at få afsat mere end 25 % af den  

 samlede forberedelsestid som hele dage og kan maksimalt få 20 sådanne dage i  

 arbejdsåret.
Placeringen fastlægges af ledelsen efter drøftelse med læreren.
ANDRE OPGAVER Ad § 5.
 Puljen til andre arbejdsopgaver beregnes med udgangspunkt i antallet af  

 faste lærere (lærerårsværk) således:
 Ved deltagelse i ekskursioner i tilknytning til undervisningen medregnes  

 fra puljen kun den del af den medgåede tid, som ligger ud over den for  

 læreren planlagte undervisningstid.
 Ad § 6.
Når arbejdsåret er afsluttet, opgøres arbejdstiden.
I opgørelsen  

 medregnes:
 For lærere, der til- eller fratræder i løbet af arbejdsåret, nedsættes den  

 højeste arbejdstid (1924 timer) forholdsmæssigt.
 Deltagelse i godkendt efter- og videreuddannelse følger reglerne i aftale  

 af 11. marts 1991 om arbejdstid m.v. i forbindelse med kursusdeltagelse, som  

 er vedlagt som bilag 2. I det omfang der heri er henvist til arbejdsaftalen  

 for statens tjenestemænd, følges de tilsvarende regler i nærværende aftale.
 Fravær indgår i arbejdstidsopgørelsen med den i § 2 anførte tid.
SÆRLIGE BESTEMMELSER FOR LÆRERE MED NEDSAT ARBEJDSTID Ad § 7.
 Sygedage m.v. og søgnehelligdage medregnes i arbejdstidsopgørelsen med et  

 forholdsmæssigt timetal.
 Det er forudsat, at der ved merbeskæftigelse af fastere karakterer  

 foretages en ændring af lærerens beskæftigelsesgrad.
 Såfremt arbejdets samlede omfang ved arbejdsårets udløb har oversteget den  

 fastsatte arbejdstid for fuldtidsansatte, anvendes reglerne om overarbejde i  

 § 6.
LOKALAFTALER Ad § 8.
Der er mulighed for at indgå lokalaftale om, at særlige hverv og opgaver,  

 jf. bilag 1, punkt 4, indregnes i arbejdstiden med et fast antal timer  

 (»akkord«). Disse timer indgår ikke i tjenestelisten.
Der kan i  

 forbindelse med aftalens indgåelse træffes beslutning om, i hvilket omfang  

 arbejdsopgaven skal udføres på arbejdsstedet, f.eks. i forbindelse med  

 træffetid.
 Hvis det findes hensigtsmæssigt, kan der eksempelvis indgås aftale om, at  

 der til alle lærere tildeles et fast timetal til løsning af en eller flere i  

 de bilag 1. punkt 3. nævnte opgaver.
Med venlig hilsen Ibbi Harrit Kulturministeriets cirkulære af 3. juni 1992 CIRKULÆRE OM ARBEJDSTID M.V.
FOR FASTE LÆRERE VED UNDERVISNING AF VOKSNE INDVANDRERE Efter forhandling mellem Finansministeriet og Lærernes Centralorganisation  

 og efter bemyndigelse fra finansministeren fastsættes følgende:
OMRÅDE § 1.  Cirkulæret omfatter lærere, der er ansat i  

 henhold til Kulturministeriets bekendtgørelse om faste lærere ved  

 undervisning af voksne indvandrere ARBEJDSTID § 2.  Den årlige arbejdstid udgør 1924 timer, incl.  

 ferie og fridage, svarende til normalt 37 timer pr. uge.
 Stk. 2.  Ved arbejdstid forstås skemalagt undervisning  

 og tilknyttede pauser samt andre planlagte aktiviteter tillagt den tid, der  

 er afsat til forberedelse m.v., jf. § 4.
Stk. 3.  Arbejdet tilrettelægges normalt på hverdage,  

 mandag til fredag.
Hvis der tilrettelægges arbejde på lørdage, søndage eller  

 helligdage, f.eks. i forbindelse med særligt tilrettelagt undervisning eller  

 lignende, gives der et tilsvarende antal erstatningsfridage.
Stk. 4.  Arbejdsdage, hvor læreren er fraværende på  

 grund af sygdom eller andet lovligt forfald, indgår i arbejdstidsopgørelsen  

 med den planlagte arbejdstid.
Hvis der ikke er planlagt nogen arbejdstid,  

 regnes med 7,4 timer pr. dag.
 Stk. 5.  Feriedage og søgne-/helligdage indgår i  

 arbejdstidsopgørelsen med 7,4 timer pr. dag.
ARBEJDSOPGAVER § 3.  Lærerens arbejdsopgaver omfatter undervisning af  

 voksne indvandrere, forberedelse og efterbehandling af undervisningen samt  

 øvrige opgaver i tilknytning til indvandrerundervisningen.
 Lærerens arbejdsopgaver fremgår af bilag 1.
UNDERVISNING OG FORBEREDELSE § 4.  Når læreren er tillagt undervisning, medregnes  

 for hver 60 minutter yderligere 74 minutter til forberedelse og  

 opgaveudarbejdelse, efterbehandling, bedømmelse af undervisningen og pauser.  

 Inden for den afsatte tid skal læreren udføre de i bilag 1, punkt 2, nævnte  

 arbejdsopgaver.
 stk. 2.  Læreren kan normalt højst tillægges 21  

 undervisningstimer af 60 minutter ugentligt.
Stk. 3.  For hver time læreren underviser udover den i §  

 4, stk. 2, nævnte grænse for ugentlig undervisning, ydes en godtgørelse, der  

 svarer til godtgørelsen for arbejde på lørdage.
Godtgørelsen ydes for hver  

 påbegyndte halve time.
ANDRE OPGAVER § 5.  Udover undervisning og den dertil knyttede  

 forberedelse m.v. kan læreren pålægges at medvirke ved løsningen af andre  

 arbejdsopgaver i tilknytning til invandrerundervisningen, jf. bilag 1, punkt  

 3 og 4.
Stk. 2.  Til løsning af de i stk. 1 nævnte opgaver og  

 andre opgaver i tilknytning til indvandrerundervisningen jf. bilag 1, punkt  

 5, afsættes pr. fuldtidsansat lærer 193 arbejdstimer pr. år.
Puljen fordeles  

 af ledelsen efter drøftelse med tillidsrepræsentanten.
OVERARBEJDE § 6.  Overarbejde bør så vidt muligt undgås.
Stk. 2.  Såfremt arbejdets omfang ved arbejdsårets udløb  

 har oversteget den fastsatte arbejdstid for fuldtidsansatte, jf. § 2, stk. 1,  

 godtgøres den overskydende tid med overarbejdsbetaling.
Satserne for  

 overarbejdsbetaling beregnes med 1/1924 af vedkommende lærers årsløn (på  

 udbetalingstidspunktet) med et tillæg af 50 procent.
SÆRLIGE BESTEMMELSER FOR LÆRERE MED NEDSAT ARBEJDSTID § 7.  For lærere med nedsat arbejdstid nedsættes de i  

 § 2, stk. 4 og 5 nævnte timer forholdsmæssigt.
 Stk. 2.  Eventuel merbeskæftigelse af midlertidig  

 karakter godtgøres med frihed af samme varighed eller normal timeløn.
LOKALAFTALER § 8.  Det kan ved lokalaftale aftales, at arbejdstid i  

 forbindelse med løsningen af de i bilag 1, punkt 3 og 4, nævnte særlige hverv  

 og opgaver medregnes i arbejdstiden med et fast arbejdstimetal.
 Stk. 2.  Lokalaftaler indgås mellem den ansættende  

 myndighed og den lokale kreds af Landsforbundet af Voksen- og  

 Ungdomsundervisere.
IKRAFTTRÆDEN § 9.  Dette cirkulære træder i kraft 1. august 1992.
KULTURMINISTERIET Direktoratet for Folkeoplysning, den 3.  

 juni 1992 P.d.v.
Ibbi Harrit Bilag til cirkulære om arbejdstid for lærere Bilag 1 Kulturministeriet, 3. juni 1992 Direktoratet for Folkeoplysning Lærernes arbejdsopgaver i forbindelse med varetagelsen af undervisning af  

 voksne indvandrere.
--------------------------------------------------------------------- 1. Indvandrerundervisning.
 Lærerne varetager indvandrerundervisning.
 Ved indvandrerundervisning forstås en planlagt, fremadskridende, målrettet  

 undervisningsindsats, der har som formål at sætte indvandrerne i stand til at  

 gøre sig forståelige på dansk og at forstå dansk, samt at kunne benytte sig  

 af samfundets almindelige undervisnings- og arbejdstilbud.
 Indvandrerundervisningen tilrettelægges og gennemføres på grundlag af en  

 vurdering af den enkelte deltagers forudsætninger.
 2. Undervisningsopgaver i øvrigt.
 I tilknytning til undervisningen har lærerne følgende opgaver:
 Lærerne varetager planlægning, forberedelse, evaluering og efterbehandling  

 af undervisningen.
 Lærerne udarbejder og udvælger undervisningsmaterialer til den konkrete  

 undervisning.
 Lærerne retter, kommenterer og vurderer deltagernes arbejder.
 Lærerne foretager løbende evaluering af den enkelte deltager med henblik  

 på niveauplacering og med henblik på placering på udslusningsniveau.
 Lærerne bistår deltagerne med tilfældigt forekommende individuel faglig og  

 social vejledning i tilknytning til undervisningen.
 Lærerne medvirker i forskellige pædagogisk-administrative funktioner i  

 tilknytning til undervisningen, f.eks. forløbsbeskrivelse, fremmødeliste og  

 lignende.
 Lærerne varetager almindeligt tilsyn med udstyr og inventar til  

 undervisningen.
 3. Opgaver, der påhviler lærergruppen generelt.
 Lærerne medvirker ved planlægning, koordinering m.v. af den samlede  

 undervisning.
 Lærerne deltager i ekskursioner.
 Lærerne deltager i møder, kurser og konferencer samt efteruddannelse  

 vedrørende undervisning af voksne indvandrere.
 Lærerne deltager i sociale/kulturelle aktiviteter på skolen i forbindelse  

 med deltagerne.
 På skoler/kurser, hvor der afholdes tests, medvirker lærerne ved  

 gennemførelsen heraf, både som eksaminator, tilsynsførende og censor.
 4. Særlige hverv og opgaver.
 Lærerne varetager pædagogisk-administrative opgaver, herunder vurderer  

 deltagernes niveauplacering ved undervisningens start.
 Lærerne medvirker ved forsøgs- og udviklingsarbejde.
 Lærerne medvirker ved udvikling af undervisningsmaterialer.
 Lærerne medvirker ved udarbejdelse af test- og evalueringsmaterialer.
 Lærerne varetager opgaver i forbindelse med kursets/skolens uddannelses-  

 og erhvervsvejledning og medvirker ved kursets/skolens kontakt til arbejds-  

 og uddannelsessteder og til andre offentlige instanser.
 Lærerne varetager tilsynsopgaver med f.eks. bibliotek og mediatek.
 5. Andre arbejdsopgaver.
 Læreren varetager arbejdet som:
