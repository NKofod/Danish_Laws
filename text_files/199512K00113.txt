Nr LSF 113 Forslag til Lov om ændring af lov om beskatningen af pensionsordninger  

 m.v. (Fristforkortelse) Fremsat af skatteministeren (Carsten Koch) den 6. december 1995 Vedtaget ved tredjebehandling den 15. december 1995 Lov nr. 1106 af 20/12/1995 § 1 I lov om beskatningen af pensionsordninger m.v., jf. lovbekendtgørelse nr.  

 683 af 9. august 1995, ændres i § 38, stk. 1, »3 måneder«  

 til: »1 måned«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med den 1. januar 1996.
Oprindeligt fremsat forslag § 1 I lov om beskatningen af pensionsordninger m.v. jf. lovbekendtgørelse nr.  

 683 af 9. august 1995 ændres i § 38, stk. 1, »3 måneder«  

 til: »1 måned«.
§ 2 Loven træder i kraft dagen efter bekendtgørelse i Lovtidende.
 Loven har virkning fra og med den 1. januar 1996.
Bemærkninger til lovforslaget Ved udbetaling fra kapitalpension i anledning af død, invaliditet eller  

 alder tilbageholder pengeinstitutter og forsikringsselskaber en afgift på  

 normalt 40 pct.
Ved ophævelse i utide m.v. af kapitalpension og andre  

 pensionsordninger tilbageholder pensionsinstitutterne i stedet en 60 pct.  

 afgift.
Efter gældende regler har selskaberne en frist på tre måneder fra  

 indeholdelsen af de omhandlede afgifter og indtil disse viderebetales til det  

 offentlige.
 Den gældende frist på tre måneder blev indført i 1971. Det fremgår af  

 bemærkningerne til lovforslaget dengang, at begrundelsen var, at der af  

 hensyn til den praktiske til rettelæggelse af afgiftsberegningen og beløbenes  

 indbetaling skulle gives selskaberne en rimelig frist til at udføre disse  

 funktioner.
De tekniske muligheder har imidlertid forandret sig siden 1971. Der er  

 derfor ikke længere behov for en så lang frist som tre måneder.
I langt det  

 overvejende antal tilfælde løber tre måneders fristen fra udbetalingen.  

 Udbetaling kan ikke ske, før selskaberne har beregnet afgiften.
Det, som  

 selskaberne i disse tilfælde har tre måneder til, er en ren og skær  

 pengeoverførsel til Told og Skattestyrelsen.
Ved død løber fristen fra det tidspunkt, hvor pensionsselskabet får  

 kendskab til dødsfaldet.
Det vil i disse tilfælde altid være muligt for  

 selskabet at beregne afgiften og afregne den inden for en forkortet frist.
 På denne baggrund foreslås, at kredittiden på tre måneder afkortes til en  

 måned.
 Forslaget er en del af finanslovforliget.
Provenumæssige konsekvenser Den foreslåede afkortning af kredittiden med 2 måneder fra 1. januar 1996  

 medfører et engangsprovenu i 1996 og en deraf følgende varig rentefordel for  

 det offentlige.
 Rentefordelen vil andrage ca. 60 mill. kr. årligt beregnet med en rente på  

 8 pct. p.a.. I 1996 vil rentefordelen udgøre ca. 50 mill. kr., da ændringen  

 ikke har virkning for alle indbetalinger i 1996. Engangsprovenuet i 1996 vil  

 andrage ca. 750 mill. kr.
I medfør af finanslovsaftalen for 1996 fremsætter Indenrigsministeren et  

 særskilt lovforslag om ændrede regler om afregning til kommunerne, der  

 indebærer, at såvel rentefordelen som engangsprovenuet tilfalder staten.
Den  

 samlede DAU-virkning af forslaget i 1996 bliver herefter 800 mill.kr.
Erhvervsøkonomiske konsekvenser For pensionsinstitutterne vil lovforslaget medføre et rentetab, hvilket  

 dog skal ses i lyset af, at institutterne i en lang årrække har haft en  

 betydelig fordel af den lange kredittid.
 Forslaget indeholder ingen EU-retlige aspekter.
 Forslaget ses ikke at have nogen nævneværdige administrative konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v. jf. lovbekendtgørelse nr.  

 683 af 9. august 1995 ændres i § 38, stk. 1, »3 måneder«  

 til: »1 måned« § 38. Når afgiftspligt indtræder som følge af en udbetaling,  

 påhviler pligten den eller dem, der efter pensionsordningen eller  

 forsikringen er berettiget til udbetalingen.
Når afgiftspligt indtræder i  

 andre tilfælde, påhviler afgiftspligten den eller dem, der ville være  

 berettiget til udbetalingen, hvis ordningen var blevet ophævet på dette  

 tidspunkt.
Det pågældende forsikringsselskab eller den pågældende myndighed,  

 pensionskasse, bank, sparekasse eller anden institution skal tilbageholde  

 afgiften og indbetale den til statskassen inden tre måneder efter, at  

 forsikringsselskabet m.v. har fået kendskab til afgiftspligten.
Der skal  

 gives den afgiftspligtige underretning om indbetalingen.
