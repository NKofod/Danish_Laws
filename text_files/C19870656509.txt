CIRKULÆRE AFTALE VEDRØRENDE LÆRLINGE OG EFG-ELEVER § 1  Aftalens område § 2  Løn § 3  EFG-elever § 4  ATP § 5  Lønudbetaling § 6  Skoleophold § 7  Overarbejde § 8  Adgang til akkord § 9  Ferie § 10  Sygdom § 11  Prøvetid § 12  Overgang til beskæftigelse som udlært ved samme  

 institution § 13  Ikrafttræden og opsigelse TILLÆGSAFTALE VEDRØRENDE PRAKTIKANTER § 1  Aftalens område § 2  Løn- og ansættelsesvilkår § 3  Ikrafttræden og opsigelse Oversigt over lønninger til lærlinge og efg-elever CIRKULÆRE Det meddeles herved, at Finansministeriet med visse  

 håndværkerorganisationer har indgået vedlagte aftale samt tillægsaftale af 3.  

 juni 1987, der træder i kraft 1. april 1987.
 Ændringer i forhold til de hidtidige aftaler er markeret med streger i  

 margenen.
 Aftalen vedrørende lærlinge og EFG-elever inden for de medunderskrevne  

 håndværkerorganisationers fagområder omfatter samtlige statsinstitutioner  

 m.v., hvor der etableres læreforhold eller oprettes praktikpladser.
 Lære- og praktikforholdene er omfattet af henholdsvis lov nr. 261 af 2.  

 oktober 1956 om lærlingeforhold med senere ændringer og lov nr. 289 af 8.  

 juni 1977 om erhvervsfaglige grunduddannelser med senere ændringer.
 Såfremt institutionen er omfattet af en overenskomst om løn- og  

 ansættelsesforhold for håndværkere, finder overenskomstens bestemmelser  

 tillige anvendelse for lærlinge og EFG-elever inden for samme fagområde med  

 de undtagelser, der følger af nærværende aftaler.
 Såfremt institutionen ikke er omfattet af en sådan overenskomst,  

 forelægges evt. tvivlsspørgsmål vedrørende lærlinge og EFG-elever for  

 Finansministeriet.
 Tillægsaftalen omfatter aflønning af nedennævnte grupper af studerende,  

 der som led i deres uddannelse ansættes som praktikanter i statsinstitutioner  

 m.v.
 1. Studerende ved Danmarks Ingeniørakademi.
 2. Teknikumaspiranter, der har gennemgået 12 måneders  

 værkstedsskole, samt studenter og HF-studerende, der har gennemført det 6  

 måneders særlige værkstedskursus.
 Lønningerne til lærlinge og EFG-elever fremgår af Finansministeriets  

 lønoversigter.
 Med denne aftales ikrafttræden bortfalder aftalen af 15. september 1986 om  

 aflønning m.v. af lærlinge og EFG-elever inden for visse håndværkerfag samt  

 tillægsaftale af samme dato til forannævnte aftale.
 Tvivlsspørgsmål vedrørende aftalerne forelægges Finansministeriet.
P.
M.
V.
 E.B.
Jane Andersen Aftale om aflønning m.v. af lærlinge og EFG-elever inden for visse håndværkerfag.
 § 1.  Aftalens område.
 Nærværende aftale er gældende, hvor der i statslige institutioner m.v.  

 etableres egentlige læreforhold eller oprettes praktikpladser med henblik på  

 uddannelse som håndværker inden for de medunderskrevne  

 håndværkerorganisationers fagområder.
 Såfremt institutionen er omfattet af en overenskomst om løn- og  

 ansættelsesforhold for håndværkere, finder overenskomstens bestemmelser  

 tillige anvendelse for lærlinge og EFG-elever med de undtagelser, der følger  

 af nærværende aftale.
 § 2.  Løn.
 Lærlinge og EFG-elever aflønnes med følgende procentsatser af den for  

 tjenestemænd på skalatrin 15 gældende løn, bortset fra dyrtidstillæg:
 1. læreår/praktikår: 24 pct.
 2. læreår/praktikår: 35 pct.
 3. læreår/praktikår: 47 pct.
 4. læreår/praktikår: 58 pct.
 5. læreår/praktikår: 69 pct.
 Stk. 2.  Til lønnen ydes et dyrtidstillæg, der for  

 fuldtidsbeskæftigede over 18 år udgør 28.080 kr. årlig og for  

 fuldtidsbeskæftigede under 18 år udgør 14.040 kr. årlig.
 Stk. 3.  Til lærlinge og EFG-elever ydes med oprindelig  

 hjemmel i lov nr. 532 af 28. december 1979 om ændring af dyrtidsregulering  

 m.v. et særligt tillæg, der for lærlinge og EFG-elever under 18 år udgør  

 1.449 kr årlig og for lærlinge og EFG-elever over 18 år 2.898 kr. årlig.
 § 3.  EFG-elever.
 EFG-elever, som inden ansættelsen har gennemført EFG-uddannelsens basisar,  

 starter på 2. løntrin.
 § 4.  ATP.
 Lærlinge og EFG-elever er omfattet af ATP.
 § 5.  Lønudbetaling.
Lærlinge og EFG-elever aflønnes månedsvis bagud.
Lønnen inkluderer  

 søgnehelligdagsbetaling, idet månedslønnen også udbetales i måneder med  

 søgnehelligdage.
 § 6.  Skoleophold.
 Der ydes månedsløn under skoleophold.
 Stk. 2.  Eventuelle udgifter til kost og logi m.v.  

 betales af eleven.
 § 7.  Overarbejde.
 Lærlinge og EFG-elever under 18 år må ikke deltage i overarbejde.
 Stk. 2.  Lærlinge og EFG-elever over 18 år kan  

 undtagelsesvis deltage i overarbejde.
 Stk. 3.  Såfremt lærlinge og EFG-elever i henhold til  

 stk. 2 deltager i overarbejde, betales dette med fuld timeløn efter skalatrin  

 15 med følgende tillæg:
 Afspadsering af overarbejde følger de for udlærte håndværkere ved den  

 pågældende institution gældende regler.
 § 8.  Adgang til akkord.
 Hos DSB og i forsvaret, hvor lærlinge og EFG-elever hidtil har haft adgang  

 til at arbejde i akkord, bevares denne adgang i det hidtidige omfang.
 Hvis der på andre institutioner er eller måtte blive etableret adgang for  

 udlærte håndværkere til at arbejde i akkord, kan der optages forhandlinger  

 om, hvorvidt lærlinge og EFG-elever pa disse institutioner skal have adgang  

 til at arbejde i akkord.
 § 9.  Ferie.
 Der ydes ferie i henhold til ferieloven.
 § 10.  Sygdom.
 Lærlinge, ansat i henhold til lærlingelovens § 1, har ret til løn under  

 sygdom i henhold til denne lovs § 9, mens lærlinge, ansat i henhold til  

 lærlingelovens § 30, under sygdom oppebærer dagpenge i henhold til  

 dagpengeloven.
 EFG-elever oppebærer under sygdom dagpenge i henhold til dagpengeloven.
 § 11.  Prøvetid.
 Prøvetiden for lærlinge er 6 måneder fra begyndelsesdagen.
 Stk. 2.  Prøvetiden for EFG-elever er de første 3  

 måneder i institutionen.
§ 12.  Overgang til beskæftigelse som udlært ved samme institution.
 Såfremt der mellem institutionen og den enkelte lærling eller elev er  

 enighed om, at den pågældende umidddelbart overgår til beskæftigelse som  

 udlært inden for fagområdet efter lære/elevtiden, videreføres optjent  

 anciennitet bortset fra lønanciennitet.
 § 13.  Ikrafttræden og opsigelse.
 Aftalen har virkning fra 1. april 1987 og kan af parterne opsiges  

 skriftligt med 3 måneders varsel til en 1. april, dog tidligst 1. april 1991.
København, den 3. juni 1987 DANSK EL-FORBUND L.
Haurum DANSK METALARBEJDERFORBUND Knud Zollner SNEDKER- OG TØMRERFORBUNDET I DANMARK Curt Jørgensen BLIK- OG RØRARBEJDERFORBUNDET Kurt M.
Jakobsen MALERFORBUNDET I DANMARK Finn Andersen MURERFORBUNDET I DANMARK Bendt Jensen FINANSMINISTERIET P.
M.
V.
 E.B.
Jane Andersen TILLÆGSAFTALE til aftale af 3. juni 1987 vedrørende aflønning m.v. af lærlinge  

 og EFG-elever inden for visse håndværkerfag.
 § 1.  Aftalens område.
Nærværende aftale er gældende, hvor der ved statsinstitutioner m.v.  

 etableres praktikforhold for - studerende ved Danmarks Ingeniørakademi - teknikumaspiranter, der har gennemgået 12 måneders værkstedsskole, samt  

 studenter og HF-studerende, der har gennemført det 6-måneders særlige  

 værkstedskursus.
 § 2.  Løn- og ansættelsesvilkår.
 Praktikanter aflønnes i henhold til § 2 i aftale mellem Finansministeriet  

 og en række håndværkerorganisationer om aflønning m.v. af lærlinge og  

 EFG-elever inden for visse håndværkerfag med nedennævnte ændringer, hvor  

 praktikanternes løn følger procentsatsen for 2. læreår/praktikår.
 § 3.  Ikrafttræden og opsigelse.
 Aftalen har virkning fra 1. april 1987 og kan af hver af parterne opsiges  

 skriftligt med 3 måneders varsel til en 1. april, dog tidligst til 1. april  

 1991.
 København, den 3. juni 1987.
DANSK EL-FORBUND L.
Haurum DANSK METALARBEJDERFORBUND Knud Zollner SNEDKER- OG TØMRERFORBUNDET I DANMARK Curt Jørgensen BLIK- OG RØRARBEJDERFORBUNDET Kurt M.
Jakobsen MALERFORBUNDET I DANMARK Finn Andersen MURERFORBUNDET I DANMARK Bendt Jensen FINANSMINISTERIET P.
M.
V.
 E.B.
Jane Andersen 5.4 Lærlinge og efg-elever indenfor visse håndværkerfag.
1. april 1987 I henhold til aftale af 1987. Inden for hvert læreår angiver første linie  

 månedslønningerne og anden linie timelønningerne.
 Oplysninger om løn- og ansættelsesvilkår for tjenestemænd og  

 overenskomstansatte i staten findes i den Personaleadministrative Vejledning.  

 Vejledningen, der ajourføres løbende af Lønnings- og Pensionsdepartementet,  

 kan købes hos Statens Informationstjeneste, Bredgade 20, Postboks 1103, 1009  

 København K, tlf. 01 92 92 28, mellem kl. 10-14.
