Fremsat den 25. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om genoprettelse af Fiil Sø og omgivelser Folketinget opfordrer regeringen til at tage de nødvendige  

 skridt til genopretning af Fiil Sø, herunder gennem statslig overtagelse af  

 den  

 jord, som ejes af A/S Fiil Sø, samt gennem oprettelse af et samlet  

 naturområde  

 omfattende den genskabte sø og de omkringliggende 1.200 ha skov og  

 tilstødende  

 klit- og hedearealer på ca. 900 ha.
Bemærkninger til forslaget Det vil give mere miljø for pengene, hvis man genskaber  

 Fiil Sø til tilstanden før den store afvanding i 1940erne.
Samtidig  

 slipper  

 samfundet for at udbetale en årlig hektarstøtte på 2,2 mio. kr. for dyrkning  

 af  

 jorden, hvilket er langt mere, end ejerne har i overskud på driften.
Som al  

 anden lavbundsjord sætter den drænede jord sig, og dyrkningskvaliteten er  

 derfor for nedadgående, mens kvælstofudvaskningen vil være stigende, hvis  

 udbytterne forsøges opretholdt.
 I dag ejes jorden af et enkelt aktieselskab, A/S Fiil Sø,  

 hvilket gør den organisatoriske/juridiske side af sagen langt mere enkel end  

 ved det store Skjern Å-naturgenopretningsprojekt.
Fiil Søs jorder blev oprindelig drænet og opdyrket med 50  

 pct. statstilskud.
I 2002 fik A/S Fiil Sø 2,2 mio. kr. i hektartilskud, men  

 kunne kun præstere et økonomisk overskud på 800.000 kr. til sine aktionærer.  

 Det er muligvis derfor, der er søgt om at udvide produktionen af slagtesvin  

 på  

 stedet væsentligt, hvilket efter forslagsstillernes opfattelse naturligvis  

 vil  

 være en naturmæssig katastrofe for de tilbageværende rige naturområder i  

 nærheden.
I regionplanen for Ribe Amt er Fiil Sø udlagt som  

 »internationalt beskyttelsesområde« og som »landbrugsområde med  

 naturinteresser«.
Det er endvidere »Ramsarområde«,  

 »EF-fuglebeskyttelsesområde«  

 og »EF-habitatområde« og er omfattet af Bern- og Bonnkonventionerne om  

 sjældne  

 ynglefugle og trækkende fugle.
Desuden er den tilbageværende del af Fiil Sø,  

 Fidde Sø, på 100 hektar frivilligt fredet sammen med den omliggende hede og  

 klitterne  

 vest for Fiil Sø.
 Som forslagsstillerne ser det, er det meget smalle  

 interesser, der ønsker en svineproduktion på stedet, og meget brede  

 interesser,  

 der finder det absurd, hvis det offentlige giver tilladelse til yderligere  

 ammoniaknedfald og yderligere gødskningsbelastning fra en stor  

 svineproduktion.
Den nuværende situation, hvor der gives offentlige tilskud  

 på 2,2 mio. kr. årligt til forarmning af et vigtigt naturområde, er i sig  

 selv  

 utilfredsstillende.
Hvis der gives tilladelse til svineproduktion, vil man få  

 en yderligere forringet natur for de samme penge, muligvis med et større  

 overskud til aktionærerne.
Miljø for pengene giver den nuværende situation i  

 hvert fald ikke.
Derfor bør staten tage konsekvensen og tilbyde at købe  

 jorderne af A/S Fiil Sø én gang for alle for en fornuftig sum med henblik på  

 at  

 genskabe den oprindelige sø på 2.000 ha.
Det vil sammen med de 1.200 ha skov  

 og  

 tilstødende klit- og hedearealer på henved 900 ha give et sammenhængende  

 naturområde, der efter danske forhold vil være helt enestående.
De nuværende aktionærer vil ved en handel kunne opnå at  

 beholde bygningerne og adgangen til området samt eventuelt retten til en  

 mindre  

 jagt på stedet, så det oprindelige og nuværende jagtkonsortium i en mindre  

 udgave kan bestå.
På de præmisser vil staten ikke få brug for at  

 ekspropriere.
 Selve genopretningen af Fiil Sø vil være uhyre billig i  

 anlægsudgifter, da det drejer sig om at fjerne et opstemningsværk ved Henne  

 Mølleå og stoppe pumpestationerne.
Samtidig vil regeringen kunne føje et antal kilo kvælstof,  

 der er fjernet via genetablering af vådområder, til vandmiljøplanens  

 gevinster  

 og vil kunne spare på tilskud til etablering af vådområder.
Der kan spares på  

 de kvælstofkvoter, der er planlagt opkøbt fra landmænd.
 De løbende udgifter til pleje af området og til  

 publikumsfaciliteter må pålægges Skov- og Naturstyrelsen, som bør  

 kompenseres,  

 f.eks. af afgiftsprovenuet fra en øget pesticidafgift.
Det foreslåede projekt med genskabning af Fiil Sø i  

 sammenhæng med de værdifulde tilstødende skov- og klitarealer vil have mindst  

 samme naturmæssige værdi som mange af de projekter, der er foreslået som  

 naturparker.
Man bør prioritere at ansætte de oprindelige medarbejdere til at  

 forestå naturpleje og publikumsservice, i det omfang de synes om projektet.
For flere oplysninger se www.fiilsoe.dk Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om genoprettelse af Fiil Sø og omgivelser.
(Beslutningsforslag nr.
B 65).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
