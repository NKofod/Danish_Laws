Nr LSF 172 Forslag til Lov om ændring af lov om leje, lov om midlertidig regulering  

 af boligforholdene, lov om boligbyggeri, lov om boliger for ældre og personer  

 med handicap og lov om andelsboligforeninger og andre boligfællesskaber  

 (Oplysningspligt for udlejeren) Fremsat af boligministeren (Agnete Laustsen) den 18. januar 1990 § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988 og lov nr. 365 af 7. juni 1989, foretages følgende ændringer:
 1. Efter § 34 indsættes som § 34 a:
»  § 34 a.
I lejeforhold om beboelseslejligheder skal  

 udlejeren i forbindelse med lejeopkrævningen særskilt angive de dele af  

 lejen, der udgør lejerens betaling for vand til husholdningsforbrug,  

 vandafledningsafgift, kloakbidrag, renovation, etablering og drift af eget  

 fællesantenneanlæg samt udgifter til programforsyning udefra, f.eks. fra et  

 eksternt fællesantenneanlæg, fra et såkaldt byanlæg eller fra det offentlige  

 telenet (hybridnettet).
Stk. 2. Udlejer skal ligeledes særskilt oplyse om størrelsen af de  

 vederlag, som lejeren skal betale i henhold til ophavsretslovgivningen for  

 programspredning over kabelanlæg.
Vederlag i henhold til  

 ophavsretslovgivningen er ikke pligtig pengeydelse i lejeforholdet.
 2. I § 35 indsættes som 2. pkt.:
»Bestemmelsen i § 34 a kan ikke fraviges ved aftale.« 3. I § 45, stk. 2, indsættes som 2. punktum:
»Beboerrepræsentanterne eller et flertal af lejerne kan kræve, at  

 udgifterne til vand skal fordeles på grundlag af individuelle vandmålere. §  

 37, stk. 4 og 5 finder tilsvarende anvendelse.« 4. I § 48, stk. 2, indsættes efter 3. punktum:
»For beboelseslejligheder skal kravet endvidere indeholde de i § 34 a  

 nævnte særskilte oplysninger.« 5. I § 59, stk. 2, indsættes efter 2. punktum:
»For beboelseslejligheder skal kravet endvidere indeholde de i § 34 a  

 nævnte særskilte oplysninger.« § 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændringer:
 1. I § 12, stk. 1, indsættes efter 6. punktum:
»For beboelseslejligheder skal kravet endvidere indeholde de i § 34 a  

 i lov om leje nævnte særskilte oplysninger.« 2. I § 13, stk. 2, indsættes efter 5. punktum:
»For beboelseslejligheder skal kravet endvidere indeholde de i § 34 a  

 i lov om leje nævnte særskilte oplysninger.« § 3 I lov om boligbyggeri, jf. lovbekendtgørelse nr. 82 af 2. februar 1989,  

 som ændret ved § 1 i lov nr. 192 af 29. marts 1989, og § 1 i lov nr. 843 af  

 20. december 1989, indsættes i § 7 som stk. 7:
 »Stk. 7. Bestemmelserne i § 34 a og § 48, stk. 2, 4. pkt., i lov om  

 leje vedrørende oplysningspligt i forbindelse med lejeopkrævninger og i  

 varslinger af lejeforhøjelser finder tilsvarende anvendelse.«.
§ 4 I lov om boliger for ældre og personer med handicap, jf. lovbekendtgørelse  

 nr. 600 af 7. oktober 1988, som ændret ved lov nr. 163 af 15. marts 1989, og  

 § 2 i lov nr. 843 af 20. december 1989, indsættes efter § 18 som §  

 18a:
»  § 18 a.
Bestemmelserne i § 34 a og § 48, stk. 2, 4. pkt., i  

 lov om leje vedrørende oplysningspligt i forbindelse med lejeopkrævninger og  

 i varslinger af lejeforhøjelser finder tilsvarende anvendelse.«.
§ 5 I lov om andelsboligforeninger og andre boligfællesskaber, jf.  

 lovbekendtgørelse nr. 361 af 25. juli 1985, foretages følgende ændringer:
 1. Overskriften til kapitel V ændres til: »Forvaltnings- og  

 straffebestemmelser.«.
 2. Efter § 14 indsættes i kapitel V som § 14 a:
»§ 14 a.
Bestyrelsen skal i forbindelse med opkrævning af boligafgift  

 særskilt angive de dele af boligafgiften, der udgør andelshavernes betaling  

 for vand til husholdningsforbrug, vandafledningsafgift, kloakbidrag,  

 renovation, etablering og drift af eget fællesantenneanlæg samt udgifter til  

 programforsyning udefra, f.eks. fra et eksternt fællesantenneanlæg, fra et  

 såkaldt byanlæg eller fra det offentlige telenet (hybridnettet). Bestyrelsen  

 skal endvidere særskilt give oplysning om størrelsen af de vederlag, som  

 andelshaveren skal betale i henhold til ophavsretslovgivningen for  

 programspredning over kabelanlæg.
 Stk. 2. Oplysningspligten kan ikke fraviges ved aftale.
 Stk. 3. Stk. 1-2 gælder også for selskaber omfattet af kapitel III.«.
§ 6 Loven træder i kraft den 1. marts 1990, dog træder § 2, nr. 3 først i  

 kraft den 1. juli 1991.
Bemærkninger til lovforslaget Almindelige bemærkninger Lovforslaget indeholder ændringsforslag, som er et led i regeringens  

 bestræbelser på at modvirke den indbyggede opdrift i de offentlige udgifter  

 på boligområdet.
 Med forslaget indføres pligt til for udlejer i forbindelse med  

 huslejeopkrævningen, både for så vidt angår de privat udlejede boliger, de  

 almennyttige boliger, ungdomsboligerne, ældreboligerne og andelsboligerne,  

 udtrykkeligt at angive, hvilke beløb der af lejeren betales dels til dækning  

 af vand til husholdningsforbrug, vandafledningsafgift, kloakbidrag,  

 renovation, etablering og drift af eget fællesantenneanlæg samt udgifter til  

 programforsyning udefra, fx. fra et større eksternt fællesantenneanlæg, fra  

 et såkaldt byanlæg eller fra det offentlige telenet (hybridnettet).
Baggrunden herfor er, at leverancer af de nævnte ydelser ikke har naturlig  

 sammenhæng med den egentlige lejeaftale, dvs. at udlejer stiller hus eller  

 husrum til rådighed.
Ved synliggørelse af disse udgifter opnås samtidig en  

 øget bevidsthed hos lejeren omkring forbruget af de nævnte ydelser.
 Adskillelsen af disse udgifter vil samtidig få den betydning, at der ikke  

 skal kunne ydes boligstøtte hertil.
Med forslaget indføres endvidere pligt til for udlejer særskilt i  

 forbindelse med lejeopkrævningen at give oplysning om størrelsen af de  

 vederlag, som lejeren skal betale i henhold til ophavsretslovgivningen for  

 programspredning over kabelanlæg.
Disse udgifter vil imidlertid fortsat ikke  

 være pligtig pengeydelse i lejeforholdet, og lejelovens sanktioner vil  

 således ikke kunne bringes i anvendelse ved manglende betaling.
Der vil som  

 hidtil ikke kunne ydes boligstøtte til disse udgifter.
Økonomiske konsekvenser Udlejerens pligt til overfor lejeren særskilt at angive udgifterne til  

 vandforbrug m.v. medfører en besparelse på boligstøtteudgifterne, da der ikke  

 skal kunne opnås boligstøtte til den del af lejen, som angives særskilt, jf.  

 det samtidig fremsatte forslag til lov om ændring af lov om individuel  

 boligstøtte.
Bemærkninger til de enkelte bestemmelser Til § 1 § 1 indeholder ændringer i lejeloven.
Til nr. 1 Med den foreslåede bestemmelse får udlejer pligt overfor lejere af  

 beboelseslejligheder til i forbindelse med huslejeopkrævningen særskilt at  

 oplyse, hvor stor en del af lejen, der består af udgifter til henholdsvis  

 vand til husholdningsforbrug, vandafledningsafgift, kloakbidrag, renovation,  

 etablering og drift af eget fællesantenneanlæg samt udgifter til  

 programforsyning udefra, fx. fra et eksternt fællesantenneanlæg, fra et  

 såkaldt byanlæg eller fra det offentlige telenet (hybridnettet).
 Ved blandede lejemål omfatter »vand til husholdningsforbrug«  

 såvel det vand, som anvendes i beboelsen, som det vand, der anvendes i det  

 erhverv, der udøves fra lejligheden - f.eks. en frisørsalon.
 Af huslejeopkrævningen vil ifølge forslaget fortsat fremgå et totalbeløb,  

 som er den leje, der skal betales, men lejeren (og boligstøttekontoret) vil  

 samtidig få oplysning om hver enkelt af de lejekomponenter, som angives i  

 bestemmelsen.
Dette kan fx. fremgå af det enkelte giro-indbetalingskort, men det vil  

 også kunne fremgå af en følgeskrivelse til lejeopkrævningen.
En sådan  

 følgeskrivelse vil være tilstrækkelig, indtil lejen evt. senere måtte blive  

 ændret, hvorefter udlejer påny må oplyse om huslejekomponenterne.
Oplysningspligten kan endvidere opfyldes ved, at udlejer i varslingen af  

 en huslejeforhøjelse angiver lejekomponenterne for det enkelte lejemål.
I et  

 sådant tilfælde vil varslingsskrivelsen kunne gøre det ud for den ovennævnte  

 følgeskrivelse, og udlejer vil således ikke herudover skulle oplyse om lejens  

 sammensætning.
 Ved genudlejning vil udlejer kunne opfylde oplysningspligten ved at  

 udlevere en tidligere udsendt følgeskrivelse, herunder en varslingsskrivelse  

 til den ny lejer.
 Udlejer modtager fra de pågældende forsyningsvirksomheder opkrævninger for  

 de udgifter, som denne ifølge forslaget særskilt skal oplyse om.
Samtlige udgifter vil typisk fremgå af ejendommens skattebillet, hvor det  

 ud for de enkelte kategorier af udgifter vil være angivet, hvad der skal  

 betales for de forskellige ydelser.
Det skulle således ikke volde de store  

 vanskeligheder for udlejer at opdele huslejen som ovenfor angivet.
Det  

 bemærkes, at de udgifter, som særskilt skal angives, omfatter summen af  

 faktiske årlige a conto-indbetalinger og positive/negative reguleringer for  

 det foregående regnskabsår for forsyningsvirksomheden.
 Såfremt ejendommen forsynes med vand fra et privat vandværk modtager  

 udlejer dog opkrævning på betaling af vandforbruget direkte herfra, og han  

 skal således i disse tilfælde - udover de udgiftsposter, som fremgår af  

 skattebilletten - tillige specificere regningen fra vandværket.
Ved private vandværker kan det ikke udelukkes, at der i de løbende  

 opkrævninger af driftsbidrag indgår et vist anlægsbidrag.
Udlejer vil  

 imidlertid på trods heraf i alle tilfælde skulle lægge regningen fra  

 vandværket til grund ved den særskilte angivelse i huslejeopkrævningen.
Det  

 kræves således heller ikke i dette tilfælde af udlejer, at denne går nærmere  

 ind i, hvilke komponenter regningen måtte bestå af.
 For så vidt angår renovation kan udgifterne hertil omfatte forskellige  

 kategorier af affald som f.eks. »almindeligt køkkenaffald«,  

 haveaffald, storskrald (herunder udgifter ved leje af container) samt  

 afgifter, som pålignes i forbindelse med genanvendelse.
For så vidt angår fællesantenneanlæg omfatter forslaget såvel udgifter til  

 egne fællesantenneanlæg som udgifterne ved programforsyning af anlægget  

 udefra via kabel.
Programforsyning udefra via kabel kan f.eks. ske fra et  

 større fællesantenneanlæg i samme kommune, fra et såkaldt byanlæg eller fra  

 det offentlige telenet (hybridnettet). Udgifterne omfatter således også de  

 afgifter, som betales til forsyningsvirksomheden (f.eks. telefonselskaberne)  

 for at være tilsluttet det eksterne anlæg (signalafgift eller  

 hybridnetsafgift). Etableringsudgifterne ved programforsyning udefra, der  

 opkræves over lejen, er dermed også omfattet af udlejerens oplysningspligt.
 Ved »fællesantenneanlæg i ejendommen« forstås et  

 programfordelingsanlæg i den enkelte ejendom, eventuelt suppleret med egne  

 antenner og/eller tilslutning til et større anlæg, f.eks. hybridnettet.
 Udgifterne til etablering og drift af eget fællesantenneanlæg i  

 ejendommen, herunder gebyrer til Teleinspektionen for fornyelse af  

 brugstilladelse m.v., foreslås - i overensstemmelse med udgifterne til  

 programforsyning udefra - ligeledes angivet særskilt i huslejeopkrævningen.
For så vidt angår anlægsudgifterne kan der være tale om en anlægsudgift  

 ved etablering af fællesantenneanlæg, der finansieres som en  

 forbedringsforhøjelse.
Denne forhøjelse skal allerede med de gældende regler  

 fremgå af huslejevarslingen, og det vil således ikke volde udlejer  

 vanskeligheder at overholde specifikationspligten.
Der vil også kunne være tale om ejendomme, som er født med de pågældende  

 fællesantenneanlæg.
I dette tilfælde vil der ikke være tale om en varslet  

 moderniseringsforhøjelse, men udgifterne til forrentning og afdrag på  

 fællesantennen vil indgå som en del af de almindelige kapitaludgifter på  

 ejendommen.
I dette tilfælde må det een gang for alle skønnes, hvor stor en  

 andel af de samlede anskaffelsesomkostninger, der relaterer sig til  

 fællesantenneanlæg.
Hvis fællesantennen således har udgjort f.eks. 0,5 pct.  

 af de samlede anskaffelsesomkostninger, skal der ligeledes foretages  

 udspecificering af 0,5 pct. af ejendommens kapitaludgifter.
Det hermed  

 beregnede beløb skal ikke ændres fremover.
Driftsudgifterne for et fællesantenneanlæg udgør løbende  

 vedligeholdelsesudgifter på anlægget, henlæggelser til fornyelse af anlægget  

 samt et eventuelt serviceabonnement.
Driftsudgifterne kan endelig også udgøre  

 leje af interne anlæg.
Når der er tale om lejeudgifter, vil der direkte forelægge regninger og  

 hermed vil det være nemt at overholde specifikationspligten.
Endvidere vil  

 reparation ofte ske i forbindelse med en serviceordning, hvor der løbende  

 modtages regninger.
Det vil således antageligt kun være i relativt sjældne  

 tilfælde og for relativt marginale beløb, at der ikke direkte vil forekomme  

 regninger, der relaterer til fællesantenneanlægget.
I sådanne situationer må  

 ejerne foretage en skønsmæssig vurdering af de pågældende udgifter ud fra de  

 foregående års udgifter hertil.
Udgiften til henlæggelser til fornyelse af anlægget fremgår af ejendommens  

 driftsbudget.
Størrelsen af de beløb, der henlægges, afhænger af  

 installationens levetid og anskaffelsesprisen på tidspunktet for  

 genanskaffelsen.
Boligstyrelsen har i et cirkulære til boligreguleringsloven  

 vejledende fastsat levetiden for et fællesantenneanlæg til 10 år.  

 Henlæggelsesbeløbet for et fællesantenneanlæg udgør således 10 pct. af  

 dagsprisen på budgetteringstidspunktet for et nyt fællesantenneanlæg af  

 tilsvarende art og karakter, som det installerede.
 For ejendomme, som ikke er omfattet af reglerne om omkostningsbestemt  

 leje, og for hvilke der derfor ikke udfærdiges driftsbudget, vil  

 driftsudgifterne ligeledes kunne udregnes efter de ovenfor anførte  

 principper.
Med forslaget indføres pligt for udlejer til at oplyse lejer/herunder  

 boligstøttekontoret om betaling for vederlag i henhold til  

 ophavsretslovgivningen.
Disse afgifter vil imidlertid fortsat ikke være  

 pligtig pengeydelse i lejeforholdet og lejelovens sanktioner vil således ikke  

 kunne bringes i anvendelse ved manglende betaling.
 Udlejerens pligt til at give oplysning om størrelsen af de vederlag, som  

 lejeren skal betale i henhold til ophavsretslovgivningen, gælder kun, hvis  

 udlejeren er ejer af anlægget, jf. ophavsretslovens § 22 a, stk. 4, hvorefter  

 vederlagskravet påhviler ejeren af anlægget.
 Der kan som hidtil ikke ydes boligstøtte til betaling af vederlag i  

 henhold til ophavsretslovgivningen for programspredning over kabelanlæg,  

 herunder Copy-Dan afgiften, som ikke er en del af lejen.
I tilfælde, hvor lejeren søger eller modtager boligstøtte, og udlejer ikke  

 overholder pligten til at udskille de i § 34 a nævnte udgifter, foreslås det  

 i det samtidig fremsatte forslag til lov om ændring af boligstøtteloven, at  

 boligstøtte udbetales med forbehold for senere regulering på grundlag af en  

 leje reduceret efter normtal, fastsat af boligministeren.
Der henvises i  

 øvrigt til bemærkningerne til det nævnte lovforslag.
 Samtidig foreslås indført adgang i boligstøtteloven til, at straffe  

 manglende overholdelse af oplysningspligten overfor kommunalbestyrelsen.
Til nr. 2 Da hverken udlejer eller lejer har en interesse i, at de i forslagets § 34  

 a nævnte udgifter fremgår særskilt af lejeopkrævningen forelås det, at § 34 a  

 ikke kan fraviges ved aftale.
Til nr. 3 Som led i den ønskede holdningsændring hos lejerne ved deres forbrug af  

 vand foreslås det at give beboerrepræsentanterne eller et flertal af lejerne  

 adgang til at kræve, at fordelingen af vand fremtidig skal ske på grundlag af  

 målere.
Lov om boligbyggeri indeholder allerede en sådan bestemmelse, jf.  

 lovens § 15, stk. 9.
Til nr. 4 og 5 Efter forslaget skal udlejeren ved varsling af lejeforhøjelse med den  

 begrundelse, at lejen ikke svarer til det lejedes værdi og ved varsling af  

 lejeforhøjelse som følge af forbedringer særskilt angive de i forslagets § 34  

 a nævnte udgifter.
Det fremgår af bemærkningerne til nr. 1, at udlejer vil  

 kunne overholde den i § 34 a foreslåede oplysningspligt ved at lade de  

 lejekomponenter, som angives i bestemmelsen, fremgå af en følgeskrivelse til  

 lejeopkrævningen.
 I det tilfælde, hvor lejen varsles forhøjet, vil varslingsskrivelsen kunne  

 gøre det ud for den ovennævnte følgeskrivelse, og udlejer vil således ikke  

 herudover skulle oplyse om lejens sammensætning.
Til § 2 § 2 indeholder ændringer i lov om midlertidig regulering af  

 boligforholdene.
Til nr. 1 og 2 Efter forslaget skal udlejeren ved varsling af lejeforhøjelse med den  

 begrundelse, at driftsudgifterne er steget, særskilt angive de § 1, nr. 1  

 nævnte udgifter.
Der henvises i øvrigt til bemærkningerne til § 1, nr. 4 og  

 5.
Til § 3 § 3 indeholder ændringer i lov om boligbyggeri.
 Der henvises til bemærkningerne til § 1, nr. 1 og 4, vedrørende indførelse  

 af pligt til for udlejer i forbindelse med huslejeopkrævningen og i  

 varslinger af huslejeforhøjelser udtrykkeligt at angive, hvilke beløb der af  

 lejeren betales til dækning af vand til husholdningsforbrug m.v., jf.  

 forslagets § 1, nr. 1.
 Der henvises endvidere til det ligeledes framsatte forslag om indførelse  

 af en § 65 b i lov om individuel boligstøtte.
 Ifølge boligbyggerilovens § 77, stk. 1, finder bestemmelserne i § 7  

 anvendelse ved fastsættelsen af lejen m.v. for de boliger, der er nævnt i §§  

 73 a og 75 (boliger for unge under uddannelse m.fl.), og det har således ikke  

 været nødvendigt at udforme en selvstændig ændring for så vidt angår disse  

 boliger.
Til § 4 § 4 indeholder ændringer i lov om boliger for ældre og personer med  

 handicap.
 Der henvises til bemærkningerne til § 1, nr. 1 og 4, vedrørende indførelse  

 af pligt til for udlejer i forbindelse med huslejeopkrævningen og i  

 varslinger af huslejeforhøjelser udtrykkeligt at angive, hvilke beløb der af  

 lejeren betales til dækning af vand til husholdningsforbrug m.v., jf.  

 forslagets § 1, nr. 1.
 Der henvises endvidere til det ligeledes fremsatte forslag om indførelse  

 af en § 65 b i lov om individuel boligstøtte.
Til § 5 § 5 indeholder ændringer i lov om andelsboligforeninger og andre  

 boligfællesskaber.
Til nr. 1 Der er tale om en redaktionel ændring.
Til nr. 2 Med bestemmelsen får bestyrelsen pligt til i forbindelse med opkrævningen  

 af boligafgift særskilt at oplyse, hvor stor en del af boligafgiften, der  

 består af udgifter til dækning af vand til husholdningsforbrug m.v., jf.  

 forslagets § 1, nr. 1.
 Der henvises til de almindelige bemærkninger samt til bemærkningerne til §  

 1, nr. 1, vedrørende indførelse af pligt til for udlejer i forbindelse med  

 huslejeopkrævningen udtrykkeligt at angive, hvilke beløb der af lejeren  

 betales til dækning af vand til husholdningsforbrug m.v., jf. forslagets § 1,  

 nr. 1.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om leje, jf. lovbekendtgørelse nr. 524 af 11. august 1986, som  

 ændret ved § 1 i lov nr. 797 af 3. december 1986, § 1 i lov nr. 376 af 10.  

 juni 1987, lov nr. 828 af 21. december 1988, § 4 i lov nr. 831 af 21.  

 december 1988 og lov nr. 365 af 7. juni 1989, foretages følgende ændringer:
 1. Efter § 34 indsættes som § 34 a:
 »§ 34. I lejeforhold om beboelseslejligheder skal udlejeren i  

 forbindelse med lejeopkrævningen særskilt angive de dele af lejen, der udgør  

 lejerens betaling for vand til husholdningsforbrug, vandafledningsafgift,  

 kloakbidrag, renovation, etablering og drift af eget fællesantenneanlæg samt  

 udgifter til programforsyning udefra, f.eks. fra et eksternt  

 fællesantenneanlæg, fra et såkaldt byanlæg eller fra det offentlige telenet  

 (hybridnettet).
Stk. 2. Udlejer skal ligeledes særskilt oplyse om størrelsen af de  

 vederlag, som lejeren skal betale i henhold til ophavsretslovgivningen for  

 programspredning over kabelanlæg.
Vederlag i henhold til  

 ophavsretslovgivningen er ikke pligtig pengeydelse i lejeforholdet.
 2. I § 35 indsættes som 2. pkt.:
»Bestemmelsen i § 34 a kan ikke fraviges ved aftale.« § 35. Reglerne i § 32, § 33, stk. 3-5, og § 34 kan ikke ved aftale  

 fraviges til skade for lejeren.
 3. I § 45, stk. 2, indsættes som 2. punktum:
 »Beboerrepræsentanterne eller et flertal af lejerne kan kræve, at  

 udgifterne til vand skal fordeles på grundlag af individuelle vandmålere. §  

 37, stk. 4 og 5, finder tilsvarende anvendelse.«.
 § 45. For andre leverancer fra udlejeren til opvarmning, herunder el og  

 gas, finder reglerne i §§ 36-44 tilsvarende anvendelse.
 Stk. 2. Reglerne i § 37, stk. 2, 4 og 5, finder endvidere anvendelse for  

 så vidt angår elektricitetsmålere, såfremt udlejeren leverer el til andet  

 formål end opvarmning.
 4. I § 48, stk. 2, indsættes efter 3. punktum:
»For beboelseslejligheder skal kravet endvidere indeholde de i § 34 a  

 nævnte særskilte oplysninger.« § 35. Lejeforhøjelse efter § 47 kan gennemføres med 3 måneders varsel.
Stk. 2. Kravet om lejeforhøjelse skal fremsættes skriftligt og indeholde  

 en angivelse af lejeforhøjelsens størrelse.
Kravet skal tillige indeholde  

 oplysning om grunden til lejeforhøjelsen samt om lejerens adgang til at gøre  

 indsigelse, jf. stk. 3. Indeholder kravet ikke disse oplysninger, er det  

 ugyldigt.
 5. I § 59, stk. 2, indsættes efter 2. punktum:
»For beboelseslejligheder skal kravet endvidere indeholde de i § 34 a  

 nævnte særskilte oplysninger.« § 59. Lejeforhøjelse efter § 58 kan gennemføres med 3 måneders varsel.  

 Lejeforhøjelsen kan dog tidligst få virkning fra det tidspunkt, hvor  

 forbedringen er fuldført.
 Stk. 2. Kravet om lejeforhøjelse skal fremsættes skriftligt og indeholde  

 oplysning om grunden til lejeforhøjelsen, en beregning af lejeforhøjelsen med  

 oplysning om de afholdte udgifter samt oplysning om lejerens adgang til at  

 gøre indsigelse, jf. stk. 4. Indeholder kravet ikke disse oplysninger, er det  

 ugyldigt.
§ 2 I lov om midlertidig regulering af boligforholdene, jf. lovbekendtgørelse  

 nr. 525 af 11. august 1986, som ændret ved § 2 i lov nr. 797 af 3. december  

 1986, § 2 i lov nr. 376 af 10. juni 1987, § 2 i lov nr. 377 af 10. juni 1987  

 og § 3 i lov nr. 831 af 21. december 1988, foretages følgende ændringer:
 1. I § 12, stk. 1, indsættes efter 6. punktum:
»For beboelseslejligheder skal kravet endvidere indeholde de i § 34 a  

 i lov om leje nævnte særskilte oplysninger.« § 12. I ejendomme uden beboerrepræsentatation skal krav om lejeforhøjelse  

 efter § 7 fremsættes samtidig over for de lejere, hvis leje ønskes forhøjet.  

 Kravet skal være skriftligt.
Det skal indeholde oplysning om lejeforhøjelsens  

 størrelse og dens beregning.
Det skal endvidere være ledsaget af et  

 specificeret regnskab for ejendommens vedligeholdelseskonto, jf. § 20, for  

 tiden fra det senest udsendte regnskab og til et tidspunkt, der ligger højst  

 3 måneder før varslingstidspunktet.
Kravet skal indeholde oplysning om  

 lejerens adgang til at gøre indsigelse, jf. stk. 2. Indeholder kravet ikke  

 disse oplysninger, er det ugyldigt.
 2. I § 13, stk. 2, indsættes efter 5. punktum:
»For beboelseslejligheder skal kravet endvidere indeholde de i § 34 a  

 i lov om leje nævnte særskilte oplysninger.« § 13. I ejendomme med beboerrepræsentation skal krav om lejeforhøjelse  

 efter § 7 fremsættes samtidig over for de lejere, hvis leje ønskes forhøjet.  

 Kravet skal være skriftligt.
Det skal indeholde en angivelse af  

 lejeforhøjelsens størrelse og dens beregning.
Kravet skal tillige indeholde  

 oplysning om, at det budget, der begrunder lejeforhøjelsen, er forelagt for  

 beboerrepræsentanterne, samt om deres eventuelle udtalelser.
Indeholder  

 kravet ikke disse oplysninger.
Indeholder kravet ikke disse oplysninger, er  

 det ugyldigt.
Stk. 2. Senest samtidig med varslingen af lejeforhøjelsen over for lejerne  

 skal beboerrepræsentanterne have tilsendt en genpart af varslingsskrivelsen  

 med en redegørelse for budgetteringen, der indeholder en specifikation af  

 budgettets poster i fornødent omfang.
Beboerrepræsentanterne skal endvidere  

 have et specificeret regnskab for ejendommens vedligeholdelseskonto, jf. §  

 20, for tiden fra det senest udsendte regnskab til et tidspunkt, der ligger  

 højst 3 måneder før varslingstidspunktet.
Beboerrepræsentanterne kan inden 3  

 uger efter modtagelsen af udlejerens oplysninger efter 1. og 2. pkt.  

 fremsætte skriftligt krav om, at udlejeren inden yderligere 3 uger til  

 beboerrepræsentantationen overleverer en skriftlig redegørelse om nærmere  

 angivne supplerende oplysninger tillige med sådan dokumentation, som  

 beboerrepræsentanterne har udbedt sig vedrørende budgettet og  

 vedligeholdelsesregnskabet.
Beboerrepræsentanterne skal endvidere have  

 oplysning om deres adgang til at gøre indsigelse, jf. stk. 3. Modtager  

 beboerrepræsentanterne ikke disse oplysninger, er kravet om lejeforhøjelse  

 ugyldigt.
§ 3 I lov om boligbyggeri, jf. lovbekendtgørelse nr. 82 af 2. februar 1989,  

 som ændret ved § 1 i lov nr. 192 af 29. marts 1989 og § 1 i lov nr. 843 af  

 20. december 1989 indsættes i § 7 som stk. 7:
 »Stk. 7. Bestemmelserne i § 34 a og § 48, stk. 2, 4. pkt., i lov om  

 leje vedrørende oplysningspligt i forbindelse med lejeopkrævninger og i  

 varslinger af lejeforhøjelser finder tilsvarende anvendelse.«.
 § 7. Den samlede leje (boligafgift) for en afdelings boliger og lokaler  

 skal til enhver tid være fastsat således, at den giver afdelingen mulighed  

 for af sine indtægter at afholde de udgifter, der er forbundet med driften,  

 herunder til foreskrevne bidrag og henlæggelser.
Stk. 2. Lejen for en afdelings boliger fastsættes efter disse indbyrdes  

 værdi.
Lejen for hus eller husrum, der anvendes til andet end beboelse,  

 fastsættes til den leje, der er sædvanlig for tilsvarende lejemål i ejendomme  

 af samme alder i kvarteret eller kommunen.
Stk. 3. Lejen ved afdelingens ibrugtagelse skal godkendes af  

 kommunalbestyrelsen, når byggeudgifterne er opgjort og den endelige  

 finansiering er tilendebragt.
Ved sin godkendelse skal kommunalbestyrelsen  

 navnlig påse overholdelsen af stk. 1.
Stk. 4. Lejen fastsættes årligt på grundlag af et driftsbudget for det  

 kommende år.
Lejeforhøjelser, der måtte være nødvendige til opfyldelse af  

 kravet i stk. 1, kan gennemføres med 3 måneders varsel eller 1 måneds varsel,  

 såfremt der i lejeaftalen er taget forbehold herom.
For lejeforhøjelse i  

 lejemål om hus eller husrum, der anvendes til andet end beboelse, gælder  

 reglerne i lov om leje.
 Stk. 5. Gør forholdene det påkrævet, kan kommunalbestyrelsen påbyde  

 forhøjelse eller nedsættelse af lejen.
 Stk. 6. Aconto-varmebidrag kan forhøjes med 1 måneds varsel.
§ 4 I lov om boliger for ældre og personer med handicap, jf. lovbekendtgørelse  

 nr. 600 af 7. oktober 1988, som ændret ved lov nr. 163 af 15. marts 1989 og §  

 2 i lov nr. 843 af 20. december 1989, indsættes efter § 18 som §  

 18a:
»§18 a.
Bestemmelserne i § 34 a og § 48, stk. 2, 4. pkt., i lov om  

 leje vedrørende oplysningspligt i forbindelse med huslejeopkrævninger og i  

 varslinger af huslejeforhøjelser finder tilsvarende anvendelse.«.
§ 5 I lov om andelsboligforeninger og andre boligfællesskaber, jf.  

 lovbekendtgørelse nr. 361 af 25. juli 1985, foretages følgende ændringer:
 1. Overskriften til kapitel V ændres til: »Forvaltnings- og  

 straffebestemmelser.«.
 Straffebestemmelse m.v.
 2. Efter § 14 indsættes i kapitel V som § 14 a:
»§ 14 a.
Bestyrelsen skal i forbindelse med opkrævning af boligafgift  

 særskilt angive de dele af boligafgiften, der udgør andelshavernes betaling  

 for vand til husholdningsforbrug, vandafledningsafgift, kloakbidrag,  

 renovation, etablering og drift af eget fællesantenneanlæg samt udgifter til  

 programforsyning udefra, f.eks. fra et større kommunalt fællesantenneanlæg,  

 fra et såkaldt byanlæg eller fra det offentlige telenet (hybridnettet).  

 Bestyrelsen skal endvidere særskilt give oplysning om størrelsen af de  

 vederlag, som andelshaveren skal betale i henhold til ophavsretslovgivningen  

 for programspredning over kabelanlæg.
 Stk. 2. Oplysningspligten kan ikke fraviges ved aftale.
 Stk. 3. Stk. 1-2 gælder også for selskaber omfattet af kapitel III.«.
Bilag 2 Folketingets forhandlinger vedrørende lov om leje Folketingsåret 1978-79:
 Sp. 5476, 6787, 11237, 11587.
 A. 2401, B 1009, C 481.
 Loven stadfæstet 8. juni 1979. (Lovtidende nr. 237).
 Folketingsåret 1981-82:
 Sp. 63, 710.
 A 53.
 Folketingsåret 1981-82 (2. samling):
 Sp. 373, 641, 5554, 5653.
 A 919, B 295, C 205.
 Loven stadfæstet 28. april 1982. (Lovtidende nr. 170).
 Sp. 8028, 8417, 8812, 9069.
 A 5169, B 1709, C 793.
 Loven stadfæstet 9. juni 1982. (Lovtidende nr. 296).
 Folketingsåret 1982-83:
 Sp. 1570, 1734, 3248, 3753.
 A 1181, B 783, C 175.
 Loven stadfæstet 22. december 1982. (Lovtidende nr. 706).
 Folketingsåret 1983-84:
 Sp. 74, 465, 2796, 3318.
 A 145, B 121 og 185, C 149.
 Loven stadfæstet 21. december 1983. (Lovtidende nr. 609).
 Folketingsåret 1983-84 (2. samling):
 Sp. 933, 1524, 4321, 4824.
 A 1505, B 311, C 173.
 Loven stadfæstet 9. maj 1984. (Lovtidende nr. 194).
 Sp. 3104, 3610.
 A 3499.
 Folketingsåret 1984-85:
 Sp. 374, 883, 3606, 3895.
 A 617, B 189, C 105.
 Loven stadfæstet 19. december 1984. (Lovtidende nr. 618).
 Sp. 1860, 2990.
 A 1341.
 Sp. 1861, 2991, A 1365.
 Folketingsåret 1985-86:
 Sp. 5474.
 Sp. 6920, 7341, 11007, 12260.
 Loven stadfæstet 4. juni 1986. (Lovtidende nr. 300).
 Folketingsåret 1986-87:
 Sp. 822, 1292, 3195, 3309.
 Loven stadfæstet 3. december 1986. (Lovtidende nr. 797).
 Sp. 1152, 12011, 12640, 12877.
 Loven stadfæstet 10. juni 1987. (Lovtidende nr. 376).
 Folketingsåret 1987-88:
 Sp. 5282, 3633, 6465, 9484.
 B 619.
 Sp. 6896, 9070.
 A 4341.
 Sp. 7593, 9088.
 A 4505.
 Sp. 9741.
 A 5237.
 Folketingsåret 1988-89:
 Sp. 98, 397, 3588, 4323.
 A 541, B 325, 533, C 403.
 Loven stadfæstet 21. december 1988. (Lovtidende nr. 828).
 Sp. 98, 1200, 3575, 4323.
 A 557, B 327, 537, C 405.
 Loven stadfæstet 21. december 1988. (Lovtidende nr. 831).
 Sp. 6248, 7269, 10161, 10948.
 A 4815, B 1441, 2239, C 1175.
 Loven stadfæstet 7. juni 1989. (Lovtidende nr. 365).
 Sp. 10689, A 5905.
Folketingets forhandlinger vedrørende lov om midlertidig regulering af  

 boligforholdene Folketingsåret 1978-79:
 Sp. 5476, 6787, 11237, 11588.
 A 2576.
 Loven stadfæstet 8. juni 1979. (Lovtidende nr. 238).
 Folketingsåret 1979-80:
 Sp. 1305, 2308, 2361.
 A 535, B 215, C 93.
 Loven stadfæstet 28. december 1979. (Lovtidende nr. 526).
 Folketingsåret 1980-81:
 Sp. 65, 398, 974, 1380.
 A 155, B 47, C 25.
 Loven stadfæstet 5. november 1980. (Lovtidende nr. 483).
 Sp. 5480, 6295, 10172, 10326.
 A 3279, B 581, C 481.
 Loven stadfæstet 13. maj 1981. (Lovtidende nr. 207).
 Folketingsåret 1981-82 (1. samling):
 Sp. 2257.
 A 1409.
 Folketingsåret 1981-82. (2. samling):
 Sp. 684, 2017.
 A 1443.
 Sp. 8028, 8417, 8813, 9070.
 A 5173, B 1709, C 795. Loven stadfæstet 9. juni. (Lovtidende nr. 297).
 Folketingsåret 1982-83:
 Sp. 1571, 1734, 3248, 3753.
 A 1207, B 783, C 183.
 Loven stadfæstet 22. december 1982. (Lovtidende nr. 707).
 Folketingsåret 1983-84 (1. samling):
 Sp. 74, 465, 2796, 3324.
 A 129, B 121 og 185, C 145.
 Loven stadfæstet 21. december 1983. (Lovtidende nr. 610).
 Folketingsåret 1983-84 (2. samling):
 Sp. 933, 1524, 4322, 4824.
 A 1513, B 311, C 175.
 Loven stadfæstet 9. maj 1984. (Lovtidende nr. 195).
 Sp. 3104, 3610.
 A 3503.
 Folketingsåret 1984-85:
 Sp. 374, 883, 3606, 3895.
 Loven stadfæstet 19. december 1984. (Lovtidende nr. 618).
 Folketingsåret 1985-86:
 Sp. 6920, 7342, 11007, 11675.
 Loven stadfæstet 4. juni 1986. (Lovtidende nr. 301).
 Folketingsåret 1986-87:
 SP. 822, 1292, 3195, 3309.
 Loven stadfæstet 3. december 1986. (Lovtidende nr. 797).
 Sp. 11652, 12011, 12603, 12877.
 Loven stadfæstet 10. juni 1987. (Lovtidende nr. 376).
 Sp. 9878, 10328, 11885, 12129.
 A 4743, B 2105, C 735.
 Loven stadfæstet 10. juni 1987. (Lovtidende nr. 377).
 Folketingsåret 1988-89:
 Sp. 98, 1200, 3575, 4323.
 A 557, B 327, 537, C 405.
 Loven stadfæstet 21. december 1988. (Lovtidende nr. 831).
Folketingets forhandlinger vedrørende lov om boligbyggeri Folketingsåret 1982-83 Sp. 9505, 10062, 12299, A 3973, B 2689.
 Lovforslaget ikke vedtaget.
 Sp. 12368, 12531, A 4519, B 2817.
 Lovforslaget ikke vedtaget.
Folketingsåret 1983-84 (1. samling) Sp. 73, 428, 1155, 1351, A 89, B 31, C 53.
 Loven stadfæstet 16. november 1983.
 (Lovtidende nr. 532.
Folketingsåret 1983-84 (2. samling) Sp. 3095, 3555, 6484, 7065, A 3513, B 567, B 1149, C 559.
 Loven stadfæstet 6. juni 1984.
 (Lovtidende nr. 283).
Folketingsåret 1984-85 Sp. 6290, 6876, A 3603.
 Lovforslaget ikke vedtaget.
 Sp. 8902, 9247, 10800, 11070, A 4775, B 1895, C 625.
 Loven stadfæstet 6. juni 1985.
 (Lovtidende nr. 248).
Folketingsåret 1985-86 Sp. 435, 770, 4098, 4647, A 837, B 323, C 141.
 Loven stadfæstet 19. december 1985.
 (Lovtidende nr. 577).
 Sp. 5959, 6618, A 3647.
 Lovforslaget ikke vedtaget.
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986.
 (Lovtidende nr. 303).
Folketingsåret 1986-87 Sp. 2522, 2949, 4417, 4812, A 1971, B 369, C 201.
 Loven stadfæstet 19. december 1986.
 (Lovtidende nr. 930).
 Sp. 3441, 4128, 11850, 12128, A 2345, B 1795, B 2343, C 733.
 Loven stadfæstet 10. juni 1987.
 (Lovtidende nr. 379).
 Sp. 6863, 7870, 10965, 11097, A 4103, B 1037, C 493.
 Loven stadfæstet 13. maj 1987.
 (Lovtidende nr. 265).
Folketingsåret 1987-88 Sp. 2210, 3211, 3914, 4236, A 2019, B 197, C 163.
 Loven stadfæstet 23. december 1987.
 (Lovtidende nr. 843).
 Sp. 4501, 5257, 7622, 7976, A 2933, B 453, C 337.
 Loven stadfæstet 23. marts 1988.
 (Lovtidende nr. 161.
Folketingsåret 1988-89 Sp. 1893, 2189, 3580, 4327, A 2647, B 397, B 561, C 503.
 Loven stadfæstet 21. december 1988.
 (Lovtidende nr. 830).
(L 91) Folketingets forhandlinger vedrørende lov om boliger for ældre og personer  

 med handicap Folketingsåret 1986-87.
 Sp. 3441, 4128,11850, 12116.
 A. 2303, B. 1783, og 2339, C. 713.
 Loven stadfæstet 10. juni 1987. (Lovtidende nr. 378).
 Folketingsåret 1987-88.
 Sp. 2210, 3211, 3914, 4236.
 A. 2019, B. 197, C. 163.
 Loven stadfæstet 23. december 1987. (Lovtidende nr. 843).
 Sp. 4501, 5257, 7622, 7976.
 A. 2933, B. 453, C. 337.
 Loven stadfæstet 23. marts 1988 (Lovtidende nr. 161).
 Folketingsåret 1987-88 (2. samling).
 Sp. 50, 313, 674, 860.
 Loven stadfæstet 1. juli 1988. (Lovtidende nr. 353).
 Folketingsåret 1988-89.
 Sp. 425, 7148, 7460.
 Loven stadfæstet 15. marts 1989. (Lovtidende nr. 163).
Folketingets forhandlinger vedrørende lov om andelsboligforeninger og  

 andre boligfællesskaber Folketingsåret 1978-79.
 Sp. 5476, 6787, 11237, 11594.
 A. 2385, B. 1009, C. 577.
 Loven stadfæstet 8. juni 1979 (Lovtidende nr. 239).
 Folketingsåret 1980-81.
 Sp. 65, 442, 1006, 1382.
 A. 199, B. 71, C. 41.
 Loven stadfæstet 5. november 1980 (Lovtidende nr. 486).
 Folketingsåret 1981-82.
 Sp. 374, 674, 2905, 2959.
 A. 199, B. 129, C. 103.
 Loven stadfæstet 17. marts 1982 (Lovtidende nr. 80).
 Folketingsåret 1982-83.
 Sp. 9508, 10091, 11006, 11280 (Fortryk).
 Loven stadfæstet 25. maj 1983 (Lovtidende nr. 194).
 Folketingsåret 1984-85.
 Sp. 5064, 5618, 9581, 9932.
 A 2581 B 1237, C 405.
 Loven stadfæstet 22. maj 1985. (Lovtidende nr. 206).
