Nr BTL 137 Betænkning over Forslag til lov om ændring af forskellige skattelove og  

 konkursloven (Ophævelse af lov om særlig indkomstskat m.v.)   

 Nr L 137 1994-95, 1. samling Afgivet af Skatteudvalget Afgivet: 19950406 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra:
Danmarks Fiskeriforening, Dansk Erhvervsjordbrug, Dansk Familielandbrug, Dansk Handel & Service, De Danske Landboforeninger, Erhvervenes Skatteudvalg, Foreningen af Registrerede Revisorer, Foreningen af Statsautoriserede Revisorer, Frandsen, Kaj, Øster Lindet, Håndværksrådet, Landbrugsraadet og Regnskabskredsen HNR.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
Et mindretal inden for flertallet (Fremskridtspartiets medlem af udvalget)  

 er tilhænger af forenklinger i skattesystemet.
Men partiet finder endvidere,  

 at forenklingerne ikke skal bruges til samtidig at øge den samlede beskatning  

 i samfundet.
Lovforslaget i sin oprindelige form vil medføre en samlet øget beskatning  

 i størrelsesordenen 160 mio. kr. over de kommende 3 år.
Dette er helt  

 uacceptabelt for Fremskridtspartiet.
Og mere specifikt er specielt reglerne i  

 forslaget om genvundne afskrivninger ikke rimelige.
De stillede ændringsforslag vil dog ændre meget store dele af det  

 oprindelige forslag.
Resultatet skønnes efter ændringsforslagene at blive en  

 samlet mindrebeskatning på ca. 15 mio. kr.
Når ændringsforslagene samtidig  

 betyder, at de genvundne afskrivninger medregnes med henholdsvis 85 pct. i  

 1996 og 1997 og 90 pct. i 1998, betyder det, at en lang række personer vil  

 opleve skattelettelser med forslaget.
Der er dog tillige enkelte, som vil opleve skattestigninger, hvilket  

 Fremskridtspartiet beklager.
Men samlet ser Fremskridtspartiet  

 ændringsforslagene som så positive, at partiet kan støtte lovforslaget med de  

 stillede ændringsforslag.
 Et mindretal (Enhedslistens medlem af udvalget) vil redegøre for  

 sin stilling til lovforslaget og de stillede ændringsforslag ved 2.  

 behandling.
 ÆndringsforslagAf skatteministeren, tiltrådt af et flertal  

 (udvalget med undtagelse af EL):
 Til titlen 1) Titlen affattes således:
»Forslag til Lov om ophævelse af lov om særlig indkomstskat m.v. og ændring af  

 forskellige skattelove og konkursloven (Ophævelse af lov om særlig indkomstskat m.v. samt konsekvensændringer  

 m.v.)» Til § 2 2) I det under nr. 2 foreslåede § 7 O, stk.  

 1, ændres »Følgende indkomster medregnes til den skattepligtige  

 indkomst efter reglerne i stk. 3:» til: »Skattepligtige personer  

 skal ved opgørelsen af den skattepligtige indkomst medregne følgende  

 indkomster efter reglerne i stk. 3:».
 3) I det under nr. 2 foreslåede § 7 O, stk. 1,  

 indsættes efter nr. 2 som nye numre:
 »3) Beløb efter § 16 G, der ved en pensionsordnings opløsning eller  

 bortfald tilfalder arbejdsgiveren, når denne i sin skattepligtige indkomst  

 har fradraget de af arbejdsgiveren præsterede tilskud til ordningen,  

 medmindre beløbet beskattes efter pensionsbeskatningslovens § 24.
4) Vederlag for afløsning af pensionstilsagn, der ikke er afdækket i et  

 pensionsinstitut, jf. § 16 E, stk. 1, nr. 6.« 4) Det under nr. 2 foreslåede § 7 O, stk. 3,  

 affattes således:
»Stk. 3. Af den del af summen af de i stk. 1 og 2 nævnte  

 indkomster, der overstiger et grundbeløb på 7.900 kr., medregnes 85 pct. til  

 den skattepligtige indkomst.
Grundbeløbet reguleres efter personskattelovens  

 § 20.« 5) I nr. 2 indsættes efter den foreslåede § 7 O:
»§ 7 P.
Skattepligtige personer skal ved opgørelsen af den  

 skattepligtige indkomst medregne følgende indkomster med 90 pct. fra og med  

 indkomståret 1998:
 1) Fortjeneste og tab ved afhændelse, afståelse eller opgivelse af  

 maskiner, inventar og lign. driftsmidler, der udelukkende benyttes  

 erhvervsmæssigt, eller skibe, når afhændelsen m.v. sker i forbindelse med  

 afhændelsen m.v. af den pågældende virksomhed og fortjenesten eller tabet  

 omfattes af bestemmelserne i afskrivningslovens § 6 og § 13, jf. § 6.
2) Fortjeneste opgjort efter afskrivningslovens § 29 ved afståelse af  

 bygninger og installationer samt dræningsanlæg, på hvilke der har været  

 foretaget skattemæssige afskrivninger.« 6) I den under nr. 3 foreslåede affattelse af § 16 E,  

 stk. 1, nr. 2, ændres »/» til: »eller«.
 Til § 6 7) I den under nr. 1 foreslåede affattelse af §  

 8, stk. 1, 4. pkt., udgår »vederlag for afløsning af  

 pensionstilsagn,», og »§§ 6, 13, 29 og 29 S« ændres til:  

 »§§ 6, 29 og 29 S samt § 13, jf. § 6«.
 Til § 11 8) I den under nr. 1 foreslåede ændring af § 4,  

 stk. 1, nr. 4, indsættes efter »§ 13«: », jf. § 6«.
 Til § 15 9) Efter nr. 6 indsættes som nyt nummer:
 »01. I § 7 A, stk. 2, indsættes efter nr. 3, som  

 bliver nr. 4, som nyt nummer:
»5) Vederlag som nævnt i ligningslovens § 7 O, stk. 1, nr. 4.« Nr. 5 og 6 bliver herefter nr. 6 og 7.' Til § 19 10) I stk. 2 indsættes før 1. pkt. som nyt punktum:
»Uanset bestemmelsen i ligningslovens § 7 P som affattet ved § 2, nr.  

 2, i denne lov medregnes de nævnte indkomster for skattepligtige personer med  

 85 pct. ved opgørelsen af den skattepligtige indkomst i indkomstårene 1996 og  

 1997.« 11) I stk. 4 ændres »nr. 5-6« til: »nr. 5, 6  

 og 01«.
Bemærkninger Til nr. 1-11I Ændringsforslagenes indhold Ændringsforslagene indeholder 3 væsentlige elementer:
 - Indførelse af en regel om, at genvundne afskrivninger for skattepligtige  

 personer alene medregnes med 85 pct. i den skattepligtige indkomst i  

 indkomstårene 1996 og 1997 stigende til 90 pct. fra og med 1998.
 - En udvidelse af den foreslåede bestemmelse i § 7 O i ligningsloven til  

 også at omfatte visse beløb, som ved en pensionsordnings opløsning tilfalder  

 en arbejdsgiver, og vederlag for afløsning af pensionstilsagn, som ikke er  

 afdækket i et pensionsinstitut, det vil sige beløb, som hidtil har været  

 omfattet af § 2, nr. 11 og 15, i lov om særlig indkomstskat.
- En ændring af bundfradraget og medregningsprocenten i den foreslåede § 7  

 O i ligningsloven.
Bundfradraget hæves fra 6.000 kr. til ca. 10.000 kr. i  

 1996-niveau (et grundbeløb på 7.900 kr., som reguleres efter  

 personskattelovens § 20), mens medregningsprocenten ændres fra 70 til 85.
Efter det oprindelige lovforslag skulle skattepligtige personer medregne  

 genvundne afskrivninger (indkomster, som hidtil har været omfattet af § 2,  

 nr. 1 og 2, i lov om særlig indkomstskat) fuldt ud ved opgørelsen af den  

 personlige indkomst.
Dette ville medføre en forhøjet beskatning af genvundne  

 afskrivninger for mange skatteydere.
Gennem indførelse af såkaldte  

 medregningsprocenter (85 pct. i indkomstårene 1996 og 1997 og 90 pct. i  

 indkomståret 1998 og fremefter) opnår man, at den forhøjelse af beskatningen  

 ved ophør af selvstændig erhvervsvirksomhed, lovforslaget indeholdt i sin  

 oprindelige udformning, nedbringes.
 Medregningsprocenten for genvundne afskrivninger får også betydning, hvis  

 indkomsten indgår i virksomhedsordningen, og hvis de genvundne afskrivninger  

 medregnes ved opgørelsen af kapitalindkomsten efter personskattelovens § 4,  

 stk. 1, nr. 10, 12 og 13. Medregningsprocenten får endvidere betydning i  

 forbindelse med opgørelsen af arbejdsmarkedsbidraget for selvstændige  

 erhvervsdrivende.
De beløb, som hidtil har været omfattet af § 2, nr. 11 og 15, i lov om  

 særlig indkomstskat, indføjes i den foreslåede § 7 O i ligningsloven.
Det vil  

 sige, at disse indkomster omfattes af denne bestemmelses regler om  

 bundfradrag og medregningsprocenter.
 Samlet er resultatet, at ingen af de indkomster, der har været omfattet af  

 lov om særlig indkomstskat, bliver overført til fuld beskatning som personlig  

 indkomst ved ophævelsen af lov om særlig indkomstskat.
De indkomster, som tidligere har været særlig indkomst, bliver for  

 personer i al væsentlighed samlet i to bestemmelser, nemlig ligningslovens §§  

 7 O og 7 P.
Begge disse bestemmelser indeholder medregningsprocenter, og § 7  

 O indeholder som nævnt tillige et bundfradrag.
Uden for disse bestemmelser  

 falder alene medarbejderobligationer og konkursindkomst.  

 Medarbejderobligationer er skattefri, men arbejdsgiveren skal erlægge en  

 afgift på 45 pct. af den del, der overstiger 1.800 kr.
Konkursindkomsten  

 beskattes efter forslaget med 45 pct., jf. konkursskatteloven.
 For jubilæumsgratialer m.v., som hidtil har været omfattet af  

 ligningslovens § 7, litra w, og som efter lovforslaget foreslås omfattet af  

 ligningslovens § 7 O, medfører justeringen af bundfradraget fra 6.000 kr. til  

 ca. 10.000 kr. i 1996-niveau og af medregningsprocenten fra 70 til 85 en  

 skattemæssig lempelse i forhold til gældende regler for gratialer m.v. af  

 mere beskeden størrelse, medens større gratialebeløb m.v. vil blive  

 undergivet en forhøjet beskatning i forhold til gældende regler.
II Administrative konsekvenser Ændringsforslagene skønnes ikke at medføre nævneværdige administrative  

 konsekvenser.
III Provenumæssige konsekvenser Ændringsforslagene går ud på, at genvundne afskrivninger for personer  

 medregnes til den almindelige indkomst med en reduceret procent. Øvrig særlig  

 indkomst medregnes ligeledes til almindelig indkomst med reducerede  

 procenter, men der gives bundfradrag ved indkomstopgørelsen, ligesom det  

 kendes i dag for jubilæumsgratialer og fratrædelsesgodtgørelser.
Endvidere  

 foreslås reglerne for jubilæumsgratialer m.v. tilpasset.
 Omlægningen har ikke betydning for selskaber, da disse ikke betaler særlig  

 indkomstskat.
I tabel 1 er vist ændringsforslagenes parametre samt provenuskønnene for  

 ændringsforslagene.
Provenuskønnene er behæftet med stor usikkerhed.
Tabel 1. Skønnede provenuændringer 1996-1998 ved ophævelse af lov om  

 særlig indkomstskat. 1996-niveau Anm.: »-» = provenutab Med de stillede ændringsforslag indebærer omlægningen af særlig indkomst  

 til almindelig indkomst, at beskatningen af genvundne afskrivninger sænkes  

 med omkring 50 mio. kr. årligt i forhold til gældende lovgivning, når de nye  

 regler er fuldt indfaset i 1998. Herved tilgodeses bl.a. erhvervslivets  

 generationskifte.
Samlet skønnes lovforslaget inkl. ændringsforslagene for  

 indkomståret 1996 at medføre et merprovenu på 5 mio. kr.
Med den usikkerhed,  

 der er på skønnene, skønnes omlægningen stort set at være provenuneutral i  

 1996.
 I 1997 skønnes lovforslaget inkl. ændringsforslagene at medføre et  

 provenutab på ca. 20 mio. kr. som følge af skattereformens lavere  

 skatteprocenter, og fra og med 1998 skønnes omlægningen at være  

 provenuneutral.
Lovforslaget medfører relativt store provenuforskydninger mellem staten og  

 den kommunale sektor.
I forhold til gældende regler skønnes lovforslaget i  

 indkomståret 1996 at medføre et merprovenu for kommunerne på 10 mio. kr. og  

 for amtskommunerne på ca. 170 mio. kr.
For staten skønnes der i 1996 at blive  

 tale om et provenutab på indkomstskatten på ca. 245 mio. kr. og et forøget  

 arbejdsmarkedsbidrag på ca. 70 mio. kr.
 Finansårsvirkningen for 1996 af det samlede lovforslag skønnes at være et  

 merprovenu på ca. 50 mio. kr. for staten, hovedsagelig vedrørende gratialer  

 og fratrædelsesgodtgørelser, der er A-indkomst.
 Særlig indkomstskat vedrørende indkomståret 1995 betales efter de gældende  

 regler i 1996.
Virkninger af omlægningen af genvundne afskrivninger I forhold til gældende regler vil omlægningen af genvundne afskrivninger  

 fra særlig til (reduceret) almindelig indkomst betyde en skattelettelse, hvis  

 ejeren beskattes på det laveste og mellemste skattetrin, men en vis skærpelse  

 for selvstændige på det højeste skattetrin.
 De ca. 15.000 personer, der betaler særlig indkomstskat vedrørende  

 genvundne afskrivninger, skønnes at fordele sig ligeligt på de tre  

 skattetrin.
 Det er ikke muligt på grundlag af tilgængelige oplysninger at koble  

 størrelsen af genvundne afskrivninger med oplysninger om de selvstændiges  

 indkomster.
Det skønnes, at ca. 50 pct. har genvundne afskrivninger under 50.000 kr.,  

 og tillæg af disse beløb til indkomsten (med 85-90 pct.) vil kun i begrænset  

 omfang medføre en stigende marginalskat.
For ca. 20 pct. med genvundne  

 afskrivninger på 50.000 kr. til 100.000 kr. vil der i en del tilfælde være  

 tale om, at indtægtsførelsen af beløbet medfører beskatning på et trin  

 højere, og for de ca. 30 pct. med beløb over 100.000 kr. vil der i de fleste  

 tilfælde være tale om beskatning på højeste trin af en del eller af hele  

 beløbet.
 I tabel 2 er vist eksempler på virkningen af omlægningen af beskatningen  

 af genvundne afskrivninger.
 Eksemplerne 1-3 er personer med negativ kapitalindkomst, der befinder sig  

 på de tre beskatningstrin for henholdsvis lav-, mellem- og højindkomster, og  

 eksemplerne 4-6 er tilsvarende personer med positiv kapitalindkomst.
 Tabel 2. Eksempler på marginal beskatning af genvundne afskrivninger  

 på 100.000 kr.
 Anm.: De angivne indkomster i eksemplerne er før tillæg af genvundne  

 afskrivninger på 100.000 kr.
 Selvstændige erhvervsdrivende, der er i virksomhedsordning eller anvender  

 konjunkturudligningsordningen, kan vælge at opspare de genvundne  

 afskrivninger og betale acontoskat på 34 pct. ganget med  

 medregningsprocenten.
For selvstændigt erhvervsdrivende med underskud vil en reduceret  

 medregning af genvundne afskrivninger i mange tilfælde virke gunstigere end  

 gældende regler.
Den reducerede medregning bevirker, at de opgjorte genvundne  

 afskrivninger ikke beslaglægger så stor en del af underskuddet som efter  

 gældende regler, hvorved den samlede beskatning bliver lavere end i dag.
Fratrædelsesgodtgørelser og jubilæumsgratialer Den foreslåede ændring af beskatningen af jubilæumsgratialer og  

 fratrædelsesgodtgørelser skønnes at medføre lempeligere beskatning for ca.  

 32.000 personer, der modtager beløb under 29.000 kr., og højere beskatning  

 for ca. 11.000 personer, der modtager beløb herover.
Skærpelserne for de største fratrædelsesgodtgørelser skal ses i lyset af,  

 at den samlede skat fortsat er mindre end ved almindelig indkomstskat, og at  

 der er tale om enkeltstående beløb.
Skatten af en fratrædelsesgodtgørelse på  

 f.eks. 1 mio. kr. er således ca. 95.000 kr. lavere efter modellen end ved  

 almindelig indkomstbeskatning.
Ad nr. 1 Der er tale om en præcisering af lovens titel, således at det fremhæves,  

 at der er tale om en ophævelse af lov om særlig indkomstskat.
Ad nr. 2 og 3 Den foreslåede § 7 O, stk. 1, omhandler de indkomstarter, som uden en  

 særlig tilladelse omfattes af de lempelige regler i § 7 O.
Det foreslås i nr.  

 3, at der til de indkomstarter, der efter lovforslaget er omfattet af stk. 1,  

 tilføjes de indkomster, som hidtil har været omfattet af § 2, nr. 11 og 15, i  

 lov om særlig indkomstskat, det vil sige visse beløb, som ved en  

 pensionsordnings opløsning tilfalder en arbejdsgiver, og vederlag for  

 afløsning af pensionstilsagn, som ikke er afdækket i et pensionsinstitut.
Formuleringerne af de foreslåede nye numre i § 7 O, stk. 1, er med  

 undtagelse af korrektioner af redaktionel karakter identiske med det i  

 lovforslagets § 2, nr. 4, foreslåede nye nr. 6 i ligningslovens § 16 E, stk.  

 1, og den i lovforslagets § 2, nr. 8, foreslåede nye bestemmelse i  

 ligningslovens § 16 G.
For så vidt angår afgrænsningen af den foreslåede § 7  

 O, stk. 1, nr. 3 og 4, i ligningsloven, henvises til bemærkningerne til  

 lovforslagets § 2, nr. 4 og 8.
I den foreslåede § 7 O, stk. 1, tilføjes en udtrykkelig indskrænkning,  

 således at bestemmelsen alene omfatter skattepligtige personer, jf.  

 ændringsforslag nr. 2. En sådan udtrykkelig indskrænkning har været  

 overflødig i lovforslaget, da bestemmelsen her alene omfatter indkomster, som  

 efter deres art kun kan oppebæres af personer.
Den udtrykkelige indskrænkning  

 er begrundet med udvidelsen af bestemmelsen til at omfatte indkomster, som  

 efter deres art kan oppebæres af selskaber og dødsboer.
 Selskaber og dødsboer berøres imidlertid ikke af ophævelsen af lov om  

 særlig indkomstskat, da indkomster omfattet af lov om særlig indkomstskat for  

 selskabers og dødsboers vedkommende efter gældende regler beskattes på samme  

 måde som andre skattepligtige indkomster.
Ad nr. 4 Det foreslås, at der justeres på reglerne om medregningsprocenter og  

 bundfradrag for indkomster omfattet af den foreslåede § 7 O i ligningsloven.  

 Det foreslås således, at indkomstårets indkomster omfattet af den foreslåede  

 § 7 O i ligningsloven reduceres med et bundfradrag, som udgør et reguleret  

 grundbeløb på 7.900 kr., svarende til ca. 10.000 kr. i 1996-niveau, og at det  

 overskydende beløb medregnes med 85 pct. ved opgørelsen af den skattepligtige  

 indkomst.
Efter det oprindelige lovforslag, er bundfradraget på 6.000 kr.  

 ureguleret, mens medregningsprocenten er 70.
Ad nr. 5 og 10 Der foreslås indsat en ny § 7 P i ligningsloven, og der foreslås en  

 overgangsregel til denne bestemmelse.
Bestemmelserne omhandler de indkomster,  

 som omfattes af § 2, nr. 1 og 2, i lov om særlig indkomstskat.
Det vil sige  

 følgende indkomster:
 1. Fortjeneste og tab ved afhændelse, afståelse eller opgivelse af  

 maskiner, inventar og lign. driftsmidler, der udelukkende benyttes  

 erhvervsmæssigt, eller skibe, når afhændelsen m.v. af den pågældende  

 virksomhed og fortjenesten eller tabet omfattes af bestemmelserne i §§ 6  

 eller 13 i afskrivningsloven, det vil sige fortjenester, herunder genvundne  

 afskrivninger, der opnås ved afståelse af driftsmidler eller skibe i det  

 indkomstår, hvori en virksomhed afhændes, afstås eller opgives.
 2. Fortjeneste opgjort efter § 29 eller § 29 S i afskrivningsloven om  

 genvundne afskrivninger på bygninger og installationer samt dræningsanlæg, på  

 hvilke der har været foretaget afskrivninger.
 Efter de foreslåede bestemmelser medregnes alene 85 pct. af de nævnte  

 indkomster ved opgørelsen af den skattepligtige indkomst for personer i  

 indkomstårene 1996 og 1997. Fra og med indkomståret 1998 medregnes dog 90  

 pct. af indkomsterne.
De foreslåede bestemmelser omfatter alene skattepligtige personer.
Med  

 hensyn til begrundelsen for ikke at lade selskaber og dødsboer omfatte af  

 reglen henvises til bemærkningerne til ændringsforslag nr. 2 ovenfor.
I forbindelse med overførslen til den foreslåede § 7 P i ligningsloven af  

 § 2, nr. 1, i lov om særlig indkomstskat, foretages en mindre præcisering af  

 denne bestemmelse.
Præciseringen er af den samme art, som omhandlet i  

 ændringsforslag nr. 8, og der henvises til bemærkningerne hertil.
Ad nr. 6 Ændringen sikrer, at bestemmelsen ikke kan misforstås, idet en  

 »/» afløses af et »eller«.
Der er alene tale om en  

 redaktionel ændring.
Ad nr. 7 og 8 Ved de foreslåede ændringer tydeliggøres, at fortjeneste eller tab ved  

 afhændelse af skibe i forbindelse med virksomhedsophør behandles på samme  

 måde som fortjeneste eller tab ved afhændelse af driftsmidler i forbindelse  

 med virksomhedsophør i relation til reglerne i fondsbeskatningsloven og  

 kulbrintebeskatningsloven.
Det, at det i nr. 7 foreslås, at ordene »vederlag for afløsning af  

 pensionstilsagn« udgår i fondsbeskatningslovens § 8, stk. 1, skyldes, at  

 fonde ikke modtager pensionstilsagn.
Det er således overflødigt at medtage  

 sådanne indkomster i bestemmelsen.
Ad nr. 9 og 11 Det foreslås, at der skabes hjemmel til at indføre indberetningspligt for  

 vederlag for afløsning af pensionstilsagn, der ikke er afdækket i et  

 pensionsinstitut.
Og det foreslås, at denne ændring tillægges virkning for  

 ydelser i kalenderåret 1996 og senere.
