I medfør af § 1, § 4 og § 24 i lov nr. 414 af 13. juni 1990 om administration af Det europæiske økonomiske Fællesskabs forordninger om markedsordninger for landbrugsvarer m.v. fastsættes:
 § 1.  Bestemmelserne i denne bekendtgørelse vedrører  

 ydelse af præmie i henhold til Det europæiske økonomiske Fællesskabs  

 forordninger om præmie til fårekødsproducenter.
§ 2.  Ansøgning om præmie indgives til  

 EF-direktoratet, Frederiksborggade 18, 1360 København K, på særlige  

 formularer, som rekvireres hos direktoratet.
For produktionsåret 1992  

 indgives ansøgningen i perioden 2. marts til 3. april 1992. Ansøgningen skal  

 være EF-direktoratet i hænde senest den 3. april 1992, kl. 16.00.
 § 3.  Præmien ydes for det antal moderfår, som  

 producenten forpligter sig til at holde på bedriften fra og med den 4. april  

 til og med den 12. juli 1992.
 Stk. 2.  Præmien udbetales af EF-direktoratet.
 Stk. 3.  EF-direktoratet inddriver uberettiget modtaget  

 præmie helt eller delvis.
 § 4.  Kontrollen med det ansøgte antal  

 præmieberettigede moderfår foretages som stikprøvekontrol af  

 Veterinærdirektoratet.
 § 5.  EF-direktoratet og den kontrollerende myndighed  

 har mod behørig legitimation adgang til at foretage eftersyn hos producenter,  

 der ansøger om præmie, og til at efterse forretningsbøger, regnskaber,  

 korrespondance m.v. i det omfang, det er nødvendigt for at føre kontrol med  

 ordningen.
 Stk. 2.  Det påhviler producenterne at yde fornøden  

 bistand ved eftersynet.
 Stk. 3.  Producenterne skal opbevare det i stk. 1 nævnte  

 materiale i mindst 5 år.
 § 6.  Overtrædelse af § 3, stk. 1, og § 5, stk. 2 og  

 3, kan straffes med bøde, medmindre højere straf er forskyldt i henhold til  

 kapitel 5 i lov nr. 414 af 13. juni 1990 om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v.
 § 7.  Bekendtgørelsen træder i kraft den 1. marts  

 1992.
 Stk. 2.  Bekendtgørelse nr. 104 af 21. februar 1991 om  

 ydelse af præmie til fårekødsproducenter ophæves.
Landbrugsministeriet, den 20. februar  

 1992 Laurits Tørnæs / A.
Buch Kristensen (* 1) Rådets forordning (EØF) nr. 3013/90 af 23. september 1989 om den  

 fælles markedsordning for fåre- og gedekød, Rådets forordning (EØF) nr.  

 3493/90 af 27. november 1990 om almindelige regler for ydelse af præmien til  

 fåre- og gedekødsproducenter og Rådets forordning (EØF) nr. 872/84 af 31.  

 marts 1984 om indførelse af almindelige regler for ydelse af præmie til  

 fårekødsproducenter med senere ændringer.
 Kommissionens forordning (EØF) nr. 3007/84 af 26. oktober 1984 om  

 gennemførelsesbestemmelser vedrørende præmie til fårekødsproducenter med  

 senere ændringer, og Kommissionens forordning (EØF) nr. 2385/91 af 6. august  

 1991 om gennemførelsesbestemmelser for visse særtilfælde for så vidt angår  

 definitionen af producenter og producent sammenslutninger i fåre- og  

 gedekødssektoren.
