Ligestillingsnævnets afgørelse J.nr.
E. 2.4.0008 Ligestillingsnævnet kunne ikke behandle en klage over, at alene moderen har ret til barselorlov og barseldagpenge i de første 14 uger efter fødslen, idet dette fremgår af en lovbestemmelse.
Klagen gik ud på, at alene moderen har ret til barselorlov og barseldagpenge i de første 14 uger efter fødslen.
Da det fremgik af ligebehandlingslovens § 7, stk. 1, 2. pkt., at det alene er barnets moder, der har denne ret, havde Ligestillingsnævnet ikke mulighed for at behandle klagen.
