Bekendtgørelse om beregning af  

 arbejdsfortjenesten for lønmodtagere I medfør af § 51, stk. 1, og stk. 4, § 74 b, stk. 4,  

 § 74 j, stk. 8, § 75 d, stk. 1, og § 75 e, stk. 1, i lov  

 om arbejdsløshedsforsikring m.v., jf. lovbekendtgørelse nr. 712  

 af 19. juli 2000, som senest ændret ved lov nr. 1253 af 20. december  

 2000, fastsættes efter forhandling med Landsarbejdsrådet  

 følgende:
Kapitel 1 Hvilke indtægter kan medtages ved beregningen af  

 et medlems hidtidige arbejdsfortjeneste § 1. Ved beregningen af et medlems hidtidige  

 arbejdsfortjeneste medtages alle lønandele, der er udbetalt i  

 beregningsperioden, bortset fra løn og lønandele, hvoraf  

 medlemmet ikke er indkomstskattepligtig.
Et fuldtidsforsikret medlem kan dog  

 maksimalt medtage indtægter for et antal timer, der svarer til fuld  

 overenskomstmæssig arbejdstid i beregningsperioden.
Et deltidsforsikret  

 medlem, der er time-, uge- eller 14-dages-lønnet, kan maksimalt  

 medtage indtægt for 360 timer, mens et deltidsforsikret,  

 månedslønnet medlem kan medtage indtægt for 390  

 timer.
 Stk. 2. Indtægt fra arbejde, hvortil der ydes offentligt  

 tilskud til lønnen, bortset fra indtægt fra arbejde ved  

 servicejob efter lov om servicejob, kan ikke medtages ved beregningen  

 af medlemmets hidtidige arbejdsfortjeneste.
 Stk. 3. Indtægten nedsættes med den på  

 beregningstidspunktet i henhold til lov om arbejdsmarkedsfonde fastsatte  

 procentsats for arbejdsmarkedsbidrag.
 Stk. 4. Har medlemmet i ansættelsesforholdet haft fri  

 kost, logi, bil, telefon mv., medtages ved beregningen den af  

 skattemyndighederne fastsatte skattepligtige værdi af den  

 pågældende ydelse.
 Stk. 5. Uanset bestemmelsen i stk. 1 medtages ved  

 beregningen af medlemmets hidtidige arbejdsfortjeneste lønmodtagerens  

 bidrag til pensionsordninger, der er omfattet af afsnit I i lov om beskatning  

 af pensionsordninger mv., lønmodtagerens bidrag til ATP, samt  

 lønmodtagerens bidrag til Den Særlige Pensionsopsparing.
 Stk. 6. Et medlem, der har haft ansættelse i en  

 international organisation eller på en udenlandsk diplomatisk eller  

 konsulær repræsentation og som følge heraf, jf.  

 gældende bestemmelser i skattelovgivningen, har været undtaget  

 skattepligt, kan uanset bestemmelsen i stk. 1, medtage indtjeningen ved  

 beregningen.
§ 2. Hverv som borgmester, rådmand,  

 udvalgsformand, folketingsmedlem, medlem af regeringen eller  

 Europaparlamentet, der berettiger til optagelse i en a-kasse, sidestilles med  

 arbejde.
Skattepligtige beløb, der modtages for varetagelse af  

 sådant hverv, medtages ved beregningen af et medlems hidtidige  

 arbejdsfortjeneste.
Kapitel 2 Mindstesats § 3. Til et fuldtidsforsikret medlem, der i de  

 seneste 3 år forud for ledighedens indtræden har været  

 medlem af en a-kasse og i samme periode har været i fuld  

 beskæftigelse som lønmodtager, udbetales dagpenge med mindst 82  

 pct. af højeste dagpenge, jf. lovens § 47.
 Stk. 2. Ved fuld beskæftigelse forstås, at  

 medlemmet i den i stk. 1 nævnte periode har haft ustøttet  

 beskæftigelse i et omfang, der svarer til mere end 30 løntimer i  

 gennemsnit pr. uge, jf. dog stk. 3 og 4.
Stk. 3. Et medlem anses ikke for at have været i fuld  

 beskæftigelse, hvis der i den i stk. 1 nævnte periode er  

 udbetalt ydelser fra a-kassen.
Undtaget herfra er udbetaling af:
 1) Dagpenge under ferie.
 2)	Dagpenge på ledige dage i forbindelse med virksomhedslukning  

 på grund af ferie.
 3)	Dagpenge i op til en uge i forbindelse med ledighed imellem to  

 ansættelsesforhold.
 4)	Godtgørelse efter den før 1. januar 2001  

 gældende lov om arbejdsmarkedsuddannelser (AMU-godtgørelse),  

 godtgørelse efter lov om godtgørelse ved deltagelse i  

 erhvervsrettet voksen- og efteruddannelse (VEU-godtgørelse),  

 orlovsydelse til uddannelse efter den før 1. januar 2001  

 gældende lov om orlov og/eller voksenuddannelsesstøtte efter lov  

 om statens voksenuddannelsesstøtte (SVU-støtte) i op til 4  

 uger.
 Stk. 4. Et medlem anses endvidere ikke for at have været  

 i fuld beskæftigelse, hvis medlemmet uden for et  

 ansættelsesforhold i den i stk. 1 omhandlede periode har modtaget  

 offentlig forsørgelse efter anden lovgivning.
Kapitel 3 Beregningen af den hidtidige arbejdsfortjeneste  

 første gang et medlem skal have udbetalt dagpenge § 4. Første gang et medlem skal have  

 beregnet en dagpengesats, skal beregningen for time-, dag-, uge- og  

 14-dages-lønnede foretages på grundlag af indtjeningen i den  

 seneste periode af 12 ugers varighed, hvor der foreligger et antal  

 løntimer, som mindst svarer til 2/3 af fuld overenskomstmæssig  

 arbejdstid.
For månedslønnede skal beregningen foretages  

 på grundlag af den seneste periode af 3 måneders varighed, hvor  

 der foreligger et antal løntimer, som mindst svarer til 2/3 af fuld  

 overenskomstmæssig arbejdstid.
 Stk. 2. For deltidsforsikrede skal beregningen foretages  

 på grundlag af arbejdsfortjenesten i den seneste periode af 12 ugers/3  

 måneders varighed, hvor der foreligger et antal løntimer, som  

 mindst svarer til 180 timer, for månedslønnede dog mindst 195  

 timer.
Stk. 3. Hvis et medlems arbejdstid ikke er kontrollabel,  

 omregnes indtægten til timer.
Der henvises til bestemmelserne herom i  

 bekendtgørelse om supplerende dagpenge.
 Stk. 4. For time-, dag-, uge- og 14-dages-lønnede  

 udgør den gennemsnitlige daglige arbejdsfortjeneste 1/60 af den  

 udbetalte lønindtægt i den i stk. 1, 1. punktum  

 nævnte periode.
Stk. 5. For månedslønnede udgør den  

 gennemsnitlige daglige arbejdsfortjeneste 1/65 af den udbetalte løn i  

 den i stk. 1, 2. punktum nævnte periode.
Medlemmer, der får  

 udbetalt løn månedsvis, anses for månedslønnede,  

 uanset de ikke er fast månedslønnede.
 § 5. For medlemmer, der som lønarbejdere  

 har været beskæftiget ved fiskeri, medlemmer, der har været  

 beskæftiget på ren provisionslønsbasis, samt medlemmer,  

 der har været beskæftiget som dagplejere ved en af de anerkendte  

 dagplejeformidlinger, beregnes den hidtidige arbejdsfortjeneste pr. dag  

 på grundlag af indtægten i den seneste periode af 12 ugers/3  

 måneders varighed, hvor der foreligger et antal løntimer, som  

 mindst svarer til 2/3 af fuld overenskomstmæssig arbejdstid.
 Stk. 2. Ved beregningen kan man medtage al indtægt inden  

 for de seneste 9 måneder, der stammer fra den i stk. 1  

 nævnte beskæftigelse.
Stk. 3. Den gennemsnitlige daglige arbejdsfortjeneste findes  

 ved at dividere den samlede udbetalte arbejdsfortjeneste i perioden med  

 antallet af mulige arbejdsdage.
Ved beregningen ses der bort fra dage, hvor  

 medlemmet har haft dokumenteret fravær, jf. § 18, stk. 1.
 § 6. De i § 4, stk. 1, § 4,  

 stk. 2 eller § 5, stk. 1, nævnte perioder kan kun danne  

 grundlag for en beregning, hvis der ikke:
 1)	Er udbetalt ydelser fra a-kassen, jf. dog stk. 2 og  

 § 21.
 2)	Forekommer arbejde, hvortil der er ydet offentligt tilskud til  

 lønnen, bortset fra arbejde ved servicejob efter lov om  

 servicejob.
 3)	Forekommer selvstændig virksomhed som  

 hovedbeskæftigelse.
 4)	Forekommer deltagelse i SU-berettigende uddannelse, jf. dog  

 stk. 3.
 Stk. 2. Uanset stk. 1 kan dog følgende indgå  

 i de perioder, der er nævnt i § 4, stk. 1, § 4,  

 stk. 2, eller § 5, stk. 1:
 1)	Dage på hvilke medlemmet har deltaget i kursus med  

 godtgørelse efter den før 1. januar 2001 gældende lov om  

 arbejdsmarkedsuddannelser eller godtgørelse efter lov om  

 godtgørelse ved deltagelse i erhvervsrettet voksen- og efteruddannelse  

 (VEU-godtgørelse).
 2)	Dage på hvilke medlemmet er ledig i forbindelse med  

 virksomhedslukning på grund af ferie.
 3)	Dage hvor der er udbetalt dagpenge under ferie.
 Stk. 3. Ved deltagelse i et ph.d.-studium er stk. 1, nr.  

 4, alene til hinder for en beregning, hvis medlemmet modtager stipendium  

 efter lov om statens uddannelsesstøtte.
 Stk. 4. Hvis der i de i § 4, stk. 1, § 4,  

 stk. 2, eller § 5, stk. 1, nævnte perioder forekommer  

 fravær som nævnt i § 18, stk. 1, uden for et  

 ansættelsesforhold, skal perioden ikke danne grundlag for en  

 beregning.
 § 7. Hvis et medlem forud for  

 beregningstidspunktet har haft flere beskæftigelsesforhold,  

 således at den pågældende både har modtaget  

 løn i overensstemmelse med de i § 4, stk. 3, og/eller  

 stk. 4 nævnte aflønningsformer, og har været  

 beskæftiget inden for de i § 5, stk. 1, nævnte faglige  

 områder, skal den pågældende have beregnet sin dagpengesats  

 på grundlag af den seneste periode af 12 ugers/3 måneders  

 varighed, hvori aflønningen alene opfylder betingelserne i en af  

 ovennævnte bestemmelser.
 Stk. 2. Hvis der ikke forekommer en periode, der opfylder  

 betingelsen i stk. 1, skal man ved beregningen anvende bestemmelserne i  

 såvel § 4 som § 5. Beregningsperioden vil i disse  

 tilfælde være på 12 uger/3 måneder.
§ 8. Et medlem skal have udbetalt dagpenge med det  

 i lovens § 51, stk. 2, fastsatte beløb, hvis der ikke inden  

 for de seneste 5 år forud for beregningstidspunktet enten 1)	findes en periode, der opfylder betingelserne i enten § 4,  

 stk. 1, § 4, stk. 2 eller § 5, stk. 1, samt  

 § 6, eller 2)	er udbetalt dagpenge med en tidligere beregnet sats.
 Stk. 2. Ved vurderingen af om de ovenfor i stk. 1, nr. 1  

 og 2 omhandlede betingelser er opfyldt, skal a-kassen dog aldrig gå  

 længere tilbage end til starten af den seneste medlemsperiode.
 § 9. Et medlem, der er optaget i en a-kasse  

 på grundlag af en erhvervsmæssig uddannelse, jf. lovens  

 § 41, stk. 1, nr. 3, litra b, og som ikke i perioden fra  

 uddannelsens afslutning til ledighedens indtræden har haft en periode  

 af 12 ugers/3 måneders varighed med et antal løntimer, der  

 mindst svarer til 2/3 af fuld overenskomstmæssig arbejdstid, skal have  

 udbetalt dagpenge med det beløb, der er fastsat i lovens § 51,  

 stk. 2. Det samme gælder for et medlem, der er overflyttet til en  

 a-kasse med dimittendrettigheder på grundlag af en erhvervsmæssig  

 uddannelse.
 § 10. Til et medlem, der er optaget i en a-kasse  

 under aftjening af værnepligt, udbetales dagpenge efter reglen i  

 § 9.
 Stk. 2. Til et medlem, der bliver optaget som medlem af en  

 a-kasse før aftjeningen af værnepligt, udbetales dagpenge efter  

 de almindelige regler, dog således, at dagpengebeløbet mindst  

 udgør det i § 9 omhandlede beløb.
 Stk. 3. Værnepligtige befalingsmænd, som ved  

 hjemsendelsen melder sig ledige, skal have beregnet dagpengesatsen på  

 grundlag af den løn, som de har modtaget som befalingsmænd,  

 uanset om de er optaget i a-kassen før eller under aftjeningen af  

 værnepligten.
Kapitel 4 Beregningen af den hidtidige arbejdsfortjeneste for  

 medlemmer, der har været beskæftiget i udlandet § 11. Beregningen af arbejdsfortjenesten for et  

 medlem, der umiddelbart genindtræder i dagpengeretten efter at have  

 arbejdet på Grønland eller i udlandet (bortset fra  

 EØS-landene), kan foretages på grundlag af medlemmets  

 forudgående beskæftigelse i Danmark, der opfylder betingelserne i  

 enten § 4, stk. 1, § 4, stk. 2 eller § 5,  

 stk. 1, samt § 6.
 § 12. For et medlem, der i henhold til den  

 dansk-færøske aftale om koordination af  

 arbejdsløshedsforsikring, er berettiget til at overføre  

 kvalifikationsperioder fra Færøerne, og som skal have udbetalt  

 dagpenge fra den danske arbejdsløshedsforsikring, skal beregningen af  

 den hidtidige arbejdsfortjeneste foretages på grundlag af den seneste  

 beskæftigelse efter flytningen til Danmark, der opfylder betingelserne  

 i enten § 4, stk. 1, § 4, stk. 2 eller § 5,  

 stk. 1, samt § 6.
 Stk. 2. Hvis beskæftigelsen efter flytningen til Danmark  

 ikke opfylder betingelserne i stk. 1, skal den hidtidige  

 arbejdsfortjeneste beregnes på grundlag af den seneste  

 beskæftigelse i Danmark og på Færøerne, der opfylder  

 betingelserne i enten § 4, stk. 1, § 4, stk. 2 eller  

 § 5, stk. 1, samt § 6.
 Stk. 3. Hvis betingelserne i stk. 1 eller 2 ikke er  

 opfyldt, skal medlemmets hidtidige arbejdsfortjeneste beregnes på  

 grundlag af den seneste beskæftigelse på Færøerne,  

 der opfylder betingelserne i enten § 4, stk. 1, § 4,  

 stk. 2 eller § 5, stk. 1, samt § 6.
 Stk. 4. Hvis betingelserne i enten stk. 1, 2 eller 3,  

 ikke er opfyldt, udbetales dagpenge med det i lovens § 51, stk. 2,  

 fastsatte beløb.
 Stk. 5. Et medlem, der forud for beskæftigelsen på  

 Færøerne har været medlem af en dansk a-kasse, samt et  

 medlem, der under beskæftigelsen på Færøerne har  

 bevaret medlemskab af en dansk a-kasse, kan vælge at være  

 omfattet af § 11.
 § 13. Når et medlem, der har været  

 beskæftiget i et andet EØS-land, skal have have beregnet en  

 dagpengesats, skal dette ske på grundlag af indtjeningen ved den  

 seneste beskæftigelse i Danmark, der opfylder betingelserne i enten  

 § 4, stk. 1, § 4, stk. 2 eller § 5,  

 stk. 1.
 Stk. 2 . Hvis betingelserne i stk. 1 ikke er opfyldt,  

 udbetales dagpenge med det i lovens § 51, stk. 2, fastsatte  

 beløb.
 Stk. 3. Et medlem, der efter at have været  

 beskæftiget i et andet EØS-land umiddelbart genindtræder i  

 dagpengeretten, skal, hvis den seneste beskæftigelse efter hjemkomsten  

 til Danmark har varet mindre end 4 uger, have foretaget beregningen på  

 grundlag af den løn, der i Danmark sædvanligvis ydes for en  

 beskæftigelse, der svarer til - eller kan sammenlignes med - den, som  

 medlemmet senest har udøvet på et andet EØS-lands  

 område.
 Stk. 4. For en helt ledig grænsearbejder med bopæl  

 i Danmark skal beregningen foretages på grundlag af indtjeningen i  

 beskæftigelseslandet forud for ledighedens indtræden.
 § 14. Medlemmer, der har været udsendt som  

 u-landsfrivillige i henhold til de programmer, der ifølge lovgivningen  

 er anerkendt som internationalt udviklingsarbejde, og som i umiddelbar  

 tilknytning hertil skal have foretaget en beregning af dagpenge, skal have  

 foretaget beregningen på grundlag af en af direktøren for  

 arbejdsløshedsforsikringen skønsmæssigt fastsat  

 månedlig indkomst.
 Stk. 2. Direktøren for  

 arbejdsløshedsforsikringen fastsætter indtægten på  

 grundlag af oplysninger om u-landsfrivilliges gennemsnitlige månedlige  

 indtjening samt værdien af den tilsikrede skattefrihed.
Kapitel 5 Beregningen af den hidtidige arbejdsfortjeneste for  

 medlemmer, der tidligere har fået udbetalt dagpenge § 15. Et medlem skal have beregnet en ny  

 dagpengesats hvis, 1)	der foreligger en periode, der opfylder betingelserne i enten  

 § 4, stk. 1, § 4, stk. 2 eller § 5, stk. 1,  

 samt § 6, og 2)	perioden afsluttes mindst 1 år efter afslutningen af en  

 tidligere periode, der har ligget til grund for en beregning.
 § 16. Et medlem, der modtager dagpenge i henhold  

 til § 3, § 8, § 9 eller § 10, stk. 1, skal have  

 beregnet en ny dagpengesats, når medlemmet har afsluttet et  

 arbejdsforhold, der opfylder betingelsen i enten § 4, stk. 1,  

 § 4, stk. 2 eller § 5, stk. 1, samt § 6.
 Stk. 2. Et medlem, der overgår fra deltids- til  

 fuldtidsforsikring eller fuldtids- til deltidsforsikring, og i den  

 forbindelse har haft en arbejdsperiode, der opfylder betingelsen i enten  

 § 4, stk. 1, § 4, stk. 2, eller § 5, stk. 1,  

 samt § 6, skal have beregnet en ny dagpengesats, uanset om der er  

 gået 1 år siden afslutningen af en tidligere periode, der har  

 ligget til grund for en tidligere beregning.
 Stk. 3. For de i stk. 2 omhandlede medlemmer vil  

 forsikringskategorien på beregningstidspunktet være  

 afgørende for, hvor mange løntimer der skal foreligge,  

 før kravet i enten § 4, stk. 1, § 4, stk. 2, eller  

 § 5, stk. 1, er opfyldt, samt for hvor mange løntimer der  

 kan medtages ved beregningen.
 § 17. Beskæftigelse i en periode med  

 overgangsydelse kan som hovedregel ikke danne grundlag for ny beregning, jf.  

 dog stk. 2.
 Stk. 2. Et medlem, der efter en periode med overgangsydelse  

 genindtræder i retten til dagpenge, skal have beregnet en ny  

 dagpengesats, hvis der i den periode, som ligger til grund for medlemmets  

 genindtræden, forekommer beskæftigelse, der opfylder  

 betingelserne for ny beregning, jf. § 15. Satsen skal dog mindst svare  

 til den sats, medlemmet senest har fået udbetalt i overgangsydelse, jf.  

 lovens § 75 i, stk. 5 og 6.
Stk. 3. Et medlem, der ikke har haft et  

 beskæftigelsesforhold, der opfylder betingelsen i stk. 2, skal  

 have udbetalt dagpenge med den sats, medlemmet senest har fået beregnet  

 gør overgangen til overgangsydelse.
Hvis denne inklusive reguleringer  

 er mindre end satsen udbetalt i overgangsydelse, eller der ikke er udbetalt  

 med den pågældende sats, jf. § 8, stk. 1, nr. 2,  

 udbetales dagpenge med et beløb, der svarer til den senest udbetalte  

 overgangsydelse.
 Stk. 4. For de i stk. 3 omhandlede medlemmer skal ny  

 beregning af dagpengesats foretages, når medlemmet har afsluttet en  

 arbejdsperiode, der opfylder betingelsen i § 15, nr. 1.
Kapitel 6 Dokumenteret fravær § 18. Som dokumenteret fravær i  

 beregningsmæssig henseende regnes:
 1)	Søgnehelligdage.
 2)	Sygedage og dage på hvilke medlemmet har holdt  

 barselsorlov.
 3)	Overenskomstmæssige fridage.
 4)	Egen optjent ferie med feriegodtgørelse og ferie med dagpenge  

 under ferie.
 5)	Dage på hvilke der har foreligget arbejdskonflikt.
 6)	Dage på hvilke medlemmet har deltaget i kursus, hvor  

 pågældende har ret til at modtage godtgørelse efter den  

 før 1. januar 2001 gældende lov om  

 arbejdsmarkedsuddannelser.
 7)	Dage på hvilke medlemmet har deltaget i kursus, hvor  

 pågældende har ret til at modtage godtgørelse efter lov om  

 godtgørelse ved deltagelse i erhvervsrettet voksen- og  

 efteruddannelse.
 8)	Dage for hvilke der i henhold til § 29 og § 104 i lov om  

 social service og § 19 a i lov om dagpenge ved sygdom og fødsel  

 er udbetalt erstatning for tabt arbejdsfortjeneste.
 9)	Dage for hvilke der er udbetalt voksenuddannelsesstøtte  

 (VUS).
 10)	Dage for hvilke der er udbetalt voksenuddannelsesstøtte  

 efter lov om statens voksensuddannelsesstøtte (SVU-støtte).
 11)	Dage hvor medlemmet udøver borgerligt ombud.
 12)	Dage hvor medlemmet på grund af fravær modtager  

 erstatning for tabt arbejdsfortjeneste.
 13)	Afspadsering af overarbejde.
 14)	Ledige dage i forbindelse med virksomhedslukning på grund af  

 ferie.
 15)	Dage hvor et medlem deltager i samfundsnyttige aktiviteter, for  

 hvilke der modtages løn.
 16)	Dage hvor et medlem har været på session eller har  

 været genindkaldt til militærtjeneste.
 Stk. 2. Hvis der i de(t) beskæftigelsesforhold, der  

 indgår i beregningen, forekommer dokumenteret fravær, for hvilken  

 der ikke er udbetalt løn, og for hvilken der kan fremlægges  

 dokumentation, skal medlemmets gennemsnitlige timefortjeneste ganges med  

 antallet af dokumenterede fraværstimer, jf. stk. 3 og 4.
 Stk. 3. Forekommer der dokumenteret fravær i et  

 ansættelsesforhold, hvor beskæftigelsen tidsmæssigt er  

 tilrettelagt således, at det kan fastslås, hvor mange timer den  

 pågældende ville kunne have været beskæftiget  

 på fraværsdagen(e), indgår dette timetal som dokumenteret  

 fravær ved beregningen.
 Stk. 4. Hvis det ikke er muligt at fastslå, hvor mange  

 timer et medlem ville have været beskæftiget på dage, hvor  

 der er forekommet dokumenteret fravær, indgår fraværet pr.  

 dag med 7,4 timer for fuldtidsforsikrede og med 6 timer for  

 deltidsforsikrede.
Kapitel 7 Efterløn, delefterløn og  

 efterlønsbevis § 19. Ved beregning af arbejdsfortjenesten for  

 lønmodtagere, der overgår til efterløn, eller som skal  

 have udstedt et efterlønsbevis, benyttes samme fremgangsmåde,  

 som gælder ved beregning af arbejdsfortjenesten for  

 lønmodtagere, der bliver ledige, jf. bekendtgørelsens kapitel  

 1-6.
 Stk. 2. Et medlem, som har fået udstedt et  

 efterlønsbevis, har ved overgang til efterløn, ret til at  

 vælge det beregningsgrundlag, som medlemmet havde på det  

 tidspunkt, hvor efterlønsbeviset fik virkning.
 § 20. Ved beregningen af arbejdsfortjenesten for  

 medlemmer, der ledigmelder sig eller overgår til efterløn efter  

 en periode med delefterløn, benyttes samme fremgangsmåde som for  

 andre lønmodtagere, der bliver ledige, jf. dog § 21 og  

 § 22.
 § 21. Udbetalt delefterløn kan indgå  

 i beregningen af medlemmets dagpenge- eller efterlønssats.
 Stk. 2. Ved beregningen af arbejdsfortjenesten indgår  

 den udbetalte delefterløn på samme måde som andre  

 lønindtægter.
§ 22. Hvis medlemmet forud for overgang til  

 delefterløn har fået 1)	udbetalt dagpenge med en tidligere sats, eller 2)	der foreligger en periode, der kan danne grundlag for en  

 satsberegning, kan den tidligere sats eller det tidligere beregningsgrundlag  

 anvendes, i det omfang betingelserne i bekendtgørelsens § 8 er  

 opfyldt.
Kapitel 8 Ikrafttrædelses- og overgangsbestemmelser mv.
 § 23. Bekendtgørelsen træder i kraft  

 den 1. januar 20011) , og  

 finder anvendelse for de medlemmer, der fra denne dato skal have foretaget  

 beregning af dagpenge.
 Stk. 2. Samtidig ophæves bekendtgørelse nr. 1133  

 af 22. december 1997 om fremgangsmåden ved beregning af  

 arbejdsfortjenesten for lønmodtagere.
Direktoratet for Arbejdsløshedsforsikringen,  

 den 20. december 2000 Lisbeth Lollike /Tor Even Münter 1)  Der udarbejdes en vejledning til  

 bekendtgørelsen.
