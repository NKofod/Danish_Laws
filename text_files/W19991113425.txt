Renteudgifter Reference:
SL § 6, stk. 1, litra a LL 5 KSL § 4 og § 24 A LV 1998 A.E.1.1.4 A klagede for indkomståret 1996 over, at skatteankenævnet kun  

 havde godkendt fradrag for renteudgifter vedr. lån med 50%.
Det var oplyst, at klageren den 1. september 1995 som eneejer havde  

 erhvervet en ejendom.
Klagerens daværende ægtefælle  

 hæftede som meddebitor for kreditforeningslånet hos B A/S og for  

 lånet i C Bank.
 I forbindelse med ægtefællernes skilsmisse den 8. august 1996  

 var der indgået bodelingsaftale med følgende ordlyd:
 "Vedr. separation mellem D og A.
Angående ejendommen, beliggende .....
som indtil d.d har været ejet af A - overtager D pr.  

 ovennævnte dato denne ejendom.
D overtager ejendommen på samme  

 vilkår som ejendommen blev erhvervet af A i september måned  

 1995.
D.v.s. at ejendommen overdrages med ansvarsfraskrivelse fra A's side." Der var videre fremlagt underskrevet overdragelsesaftale vedr. ejendommen  

 af 27. september 1996.
 B havde i skrivelse af 26. maj 1998 til X Kommune oplyst  

 følgende:
"I besvarelse af Deres skrivelse af 16.4. 1998 kan jeg meddele, at A og D  

 begge har hæftet for lånet fra den 30.8. 1995 til 1.9. 1996, hvor  

 D har overtaget ejendommen." Ved meddelelse om ejerskifte af 20. juni 1995 til B var klageren  

 anført som ny ejer og D som meddebitor, ligesom begge parter havde  

 underskrevet.
 Klageren havde for indkomståret 1995 foretaget fradrag for samtlige  

 renteudgifter til B og banken.
Klageren havde ved indkomstopgørelsen for 1996 indtil 1. september  

 1996 foretaget fradrag for samtlige renteudgifter vedr.
B og banken.
Skatteankenævnet havde ved den påklagede afgørelse  

 fundet, at såvel klageren som hendes tidligere ægtefælle i  

 henhold til gældsovertagelseserklæringen havde hæftet for  

 lånene indtil klagerens tidligere ægtefælles overtagelse  

 pr. 1/9 1996. Det havde ligeledes været nævnets opfattelse, at  

 indtil samlivet var ophørt, havde der været tale om en  

 fælles husstand, hvor de begge havde bidraget til den fælles  

 husholdning og husleje.
Dette var underbygget af, at det af kontooversigt fra  

 banken fremgik, at de havde haft en fælles budgetkonto.
Nævnet  

 havde videre ikke fundet, at klageren havde ført dokumentation for, at  

 der havde foreligget en aftale mellem hende og hendes tidligere  

 ægtefælle om en anden fordeling af renteudgifterne på  

 boliglånene end den, som realkreditinstituttet og banken havde  

 indberettet.
Nævnet havde endelig ikke fundet, at klagerens tidligere  

 ægtefælles økonomiske forhold havde haft nogen betydning  

 for lånoptagelsen, idet klagerens tidligere ægtefælle efter  

 samlivsophøret pr. 1. september 1996 havde overtaget ejendommen og  

 dermed fuldt ud den tinglyste gæld til B A/S.
 Klagerens advokat havde over for Landsskatteretten nedlagt påstand  

 om, at det selvangivne rentefradrag indtil 1. september 1996 blev godkendt.  

 Subsidiært at der blev godkendt fradrag for 100% af renteudgifterne  

 indtil skilsmissedatoen den 8. august 1996.
Der var til støtte herfor bl.a. gjort gældende, at klageren  

 havde været ejer af ejendommen, ligesom det var hende, der i 1995 havde  

 fratrukket renteudgifterne.
Den ændrede civilretlige status mellem  

 ægtefællerne, burde således ikke have indflydelse  

 herpå.
Den af ankenævnets anførte  

 hæftelsesbetragtning blev kritiseret og tilbagevist.
Det var videre  

 anført under henvisning til ligningsvejledningen, at fradrag for  

 renteudgifter tilkom den, der ejede aktivet, hvilket i nærværende  

 sag havde været klageren.
Der var endelig henvist til afgørelser i TfS 1995.640 lsr, TfS  

 1993.347 lsr samt TfS 1992.195 ØLD, der ifølge advokaten alle  

 gav fradragsret for renteudgifter for den, der ejede aktivet.
Der var endelig  

 henvist til Ole Bjørn i SR Skat 1995.369, hvori det blev konkluderet,  

 at hæftelsesforholdet til kreditor ikke var afgørende.
 Landsskatteretten udtalte:
Renter af gæld var fradragsberettigede ved indkomstopgørelsen  

 efter statsskattelovens § 6, stk. 1, litra e, såfremt renten  

 vedrørte en aktuel gældsforpligtelse, der påhvilede  

 vedkommende skatteyder som reel, retlig forpligtelse.
Tidspunktet for  

 fradragsretten var nærmere reguleret i ligningslovens § 5.
Indkomstopgørelsen for ægtefæller, der havde  

 været samlevende hele indkomståret, blev opgjort efter  

 kildeskattelovens § 4, stk. 2, efter reglerne i samme lovs afsnit III.
Ved  

 separation eller skilsmisse ansås samlivet for ophævet i  

 skatteretlig henseende på tidspunktet for separationen eller  

 skilsmissen, jf. kildeskattelovens § 4, stk. 3, samt pkt. 19 i  

 cirkulære til kildeskatteloven, nr. 135 af 4. november 1988.
Efter kildeskattelovens § 24 A om kapitalindkomst medregnes hos den af  

 ægtefællerne, der efter ægteskabslovgivningen havde  

 rådighed over kapitalgodet, eller for så vidt angik  

 kapitaludgifter, hæftede for betalingen.
Efter administrativ praksis,  

 jf. pkt. 20 i nævnte cirkulære til kildeskatteloven, ville  

 skattemyndighederne under ægteskabets beståen normalt henholde  

 sig til den fordeling af kapitalindtægter og -udgifter, som  

 ægtefællerne havde foretaget.
I de indkomstår, hvor disse  

 regler ikke fandt anvendelse, f.eks. fordi parterne blev separeret eller  

 skilt, skulle kapitalindkomsten som udgangspunkt medregnes ved  

 indkomstopgørelsen hos den ægtefælle, den vedrørte,  

 uanset hvem, der måtte have oppebåret indtægterne eller  

 afholdt udgifterne.
 Da klageren og hendes ægtefælle blev skilt i 1996, fandt de  

 særlige regler om beskatning af samlevende ægtefæller ikke  

 anvendelse fra og med indkomståret 1996.
Klageren og hendes ægtefælle hæftede begge solidarisk  

 for betalingen af den i ejendommen værende gæld, og  

 udgangspunktet var derfor, at hver af parterne var berettiget til fradrag for  

 halvdelen af renteudgifterne vedrørende denne gæld, jf.  

 statsskattelovens § 6 e og princippet i gældsbrevslovens § 2. Klageren  

 måtte under disse omstændigheder antages at have bevisbyrden for,  

 at dennes tidligere ægtefælle ikke hæftede for 50% af den i  

 ejendommen værende gæld.
Da det forhold, at klageren var eneejer  

 af den pågældende ejendom ikke i sig selv var tilstrækkelig  

 dokumentation herfor, og da de af repræsentanten påberåbte  

 afgørelser ikke vedrørte den omhandlede situation, hvor  

 ægtefællen var solidarisk hæftende debitor for den i  

 ejendommen værende gæld, var det med rette, at klageren alene var  

 anset for berettiget til fradrag for 50% af de omhandlede renteudgifter.
 Den påklagede afgørelse blev stadfæstet.
