 Denne At-meddelelse oplyser om krav til og anvendelse af transportable  

 stiger.
 Færdsel og arbejde på stiger er forbundet med stor ulykkesrisiko og store  

 fysiske belastninger, der kan medføre overbelastning af led, muskler og  

 kredsløb.
 Ulykkesrisikoen skyldes i høj grad, at stiger opstilles på et forkert  

 underlag (fx blødt eller glat), at de opstilles med forkert hældning, eller  

 at der udføres opgaver fra stiger, som burde have været udført fra stillads,  

 lift eller anden sikker arbejdsplatform.
Belastningerne skyldes dels, at arbejdet må udføres i fastlåst stilling af  

 hensyn til stabilitet og kropsbalance, dels at der må indtages  

 uhensigtsmæssige stillinger for at opnå gode syns- og rækkeafstande.
Dette  

 belaster ben og ryg.
 Der arbejdes ofte langt fra stigen med stor rækkeafstand og med armene  

 over skulderhøjde, hvilket primært belaster nakke og skulder.
 Længevarende stående arbejde på smalle trin kan give træthed og smerter i  

 ankler og fødder.
Manglende muligheder for at bevæge fødder og ben under arbejdet belaster  

 kredsløbet.
Også statisk arbejde kan belaste kredsløbet.
Indledning En stige er et teknisk hjælpemiddel, der først og fremmest er beregnet til  

 brug for, at personer kan komme fra et niveau til et andet niveau, dvs. som  

 en midlertidig adgangsvej.
For permanente adgangsveje se At-anvisning nr.  

 2.2.0.1 om maskiner og maskinanlæg.
 Der kan dog også, på visse betingelser, udføres arbejde fra stige, jf.  

 afsnittet om anvendelse.
 Arbejde fra stige skal planlægges, og det skal vurderes, om arbejdet kan  

 udføres fra stillads, lift eller anden sikker arbejdsplatform.
 Hvis stiger bruges/opbygges som stillads, skal bestemmelserne i  

 Arbejdstilsynets bekendtgørelse nr. 670 af 7. august 1995 om ændring af  

 bekendtgørelse om anvendelse af tekniske hjælpemidler (stilladser)  

 overholdes.
Område At-meddelelsen omfatter løse stiger af træ, glasfiber, stål eller letmetal  

 m.m. herunder følgende arter stiger:
 Enkeltstiger:
 Stiger med udelte vanger.
 Dobbeltstiger (Wienerstiger):
 En dobbeltstige (wienerstige) består af to enkeltstiger hængslet  

 symmetrisk i det fælles toppunkt og opstillet i A-figur.
 Trappestiger:
 En trappestige er forsynet med støtteben og med plane trin, der er  

 vandrette, når stigen er opstillet.
 Skyde- og rullestiger:
 En skyde- og rullestige består af parallelle sektioner af enkeltstiger,  

 der er fastgjort til hinanden ved styr, således at de er indbyrdes  

 forskydelige i længderetningen.
 Sammensættelige stiger:
 En sammensættelig stige består af to eller flere sektioner af  

 enkeltstiger, som kan sættes sammen for brug, og som helt kan adskilles for  

 opbevaring eller transport.
 Kombistiger:
En kombistige består af to enkeltstiger og kan opstilles som enkeltstige,  

 som dobbeltstige (wienerstige) eller som skydestige.
De to enkeltstiger er  

 lige brede i begge ender.
At-meddelelsen omfatter ikke stiger, der er  

 monteret på lavet (At-meddelelse nr. 2.03.1 om lavetstiger) eller vogn, som  

 fx brandstiger og mekaniske stiger.
 Transportable stiger skal være indrettet og bruges efter  

 arbejdsmiljølovgivningens bestemmelser for tekniske hjælpemidler.
 Ud fra disse bestemmelser stilles efter Arbejdstilsynets administrative  

 praksis følgende krav:
Brugsanvisning Stiger er omfattet af bestemmelserne i Arbejdstilsynets bekendtgørelse om  

 indretning af tekniske hjælpemidler.
Med enhver levering af en stige (salg, udlejning og udlån) skal følge en  

 skriftlig brugsanvisning på dansk, som er nødvendig for, at stigen kan  

 anvendes, transporteres og opstilles sikkerheds- og sundhedsmæssigt fuldt  

 forsvarligt samt holdes i forskriftsmæssig stand.
Brugsanvisningen skal  

 indeholde stigens foreskrevne, forventede anvendelse tillige med unormale,  

 men forudsigelige anvendelser og brugssituationer.
Hvis der er  

 anvendelsesmåder, der frarådes, skal disse specificeres.
Indretning Transportable stiger skal være således indrettet, at de kan anvendes,  

 indstilles og vedligeholdes, så brugeren eller andre ikke udsættes for fare.
Stigen skal være forsynet med brugsanvisning og tydeligt mærket med  

 leverandøroplysninger.
I nødvendigt omfang skal oplysningerne fra  

 brugsanvisningen være angivet på stigen.
Sådanne oplysninger kan fx være:
- tilladelig længde - tilladelig belastning - stigehældning - advarsel mod farlig anvendelse.
 Stiger, der anvendes, skal som minimum, opfylde bestemmelserne i DS/INSTA  

 650 eller EN 131. Det anbefales kun at indkøbe stiger, der er tydeligt mærket  

 med, at de opfylder disse bestemmelser.
 Tilbehør, fx rygbøjler og stigefod, skal høre til samme stigesystem eller  

 være udført på en måde, som er åbenbart egnet til at kombineres.
Anvendelse Løse stiger må kun bruges til arbejde af kortere varighed.
Ved  

 sammenhængende arbejde, der er af længere varighed, og som vekselvis foregår  

 fra stige og fra fast underlag (gulv, terræn og lignende), må stiger dog  

 bruges, når den sammenlagte tid for brugeren af stiger ikke overstiger en  

 tredjedel af den pågældendes daglige arbejdstid.
Den enkelte periode, hvor der arbejdes fra stige, bør ikke overstige 30  

 min.
Herefter bør arbejdet afbrydes af andet arbejde, som ikke belaster på  

 samme måde, fx af mere dynamisk art.
 Hvis der foretages arbejde fra stige, skal stigen flyttes efter arbejdet,  

 således at det ikke er nødvendigt at række mere end een armlængde ud fra  

 stigevangen (se fig. 1).
Ved arbejde på stiger skal den ansatte være iført egnet fodtøj med en blød  

 skridsikker sål.
Fodtøjet skal sidde fast på fødderne.
 Hvis det pågældende arbejde kræver brug af værnefodtøj, henvises til  

 At-meddelelse nr. 4.09.6 om værnefodtøj.
 Ved arbejde på stiger må man ikke komme stigens topende nærmere end  

 stående på tredjeøverste stigetrin.
 En tilstrækkelig forsyning af stiger af de typer og længder, der kan blive  

 brug for, skal være til rådighed.
Den, der har ansvaret for arbejdet, til hvilket løse stiger skal anvendes,  

 skal påse, at stigerne ved levering på arbejdspladsen er egnede for det  

 pågældende arbejde.
Det skal tillige sikres, at stiger ved udlevering er  

 gennemgået og i orden, dvs. uden fejl og mangler, samt korrekt vedligeholdt.
 Ansatte skal instrueres fyldestgørende i stigers rette brug.
 Dobbeltstiger (wienerstiger) må ikke bruges som almindelige enkeltstiger,  

 medmindre de er indrettet hertil.
 På en stige må kun befinde sig een person ad gangen, på en dobbeltstige  

 (wienerstige) dog een person på hver halvdel.
 Byrder må ikke bæres ad løse stiger, medmindre byrderne er lette og let  

 håndterlige.
 Arbejdsredskaber skal være lette og let håndterlige og kunne betjenes med  

 een hånd.
Arbejde fra stige må normalt ikke udføres i større højde end 5,0 meter,  

 målt fra underlaget til det trin, man står på.
I særlige tilfælde kan det dog  

 tillades at udføre let arbejde i større højde, fx udskiftning af en pære.
I forbindelse med betonelementmontage er følgende tilladt ved elementhøjde  

 på op til 8,0 meter, jf.
Branchevejledning om montage af betonelementer:
Montering af topbeslag og rækværksholdere Afhugning af elementer Skumfugning Tilstyring af elementer Småreparationer.
 I forbindelse med vinduespolering er det tilladt at udføre vinduespolering  

 i større højde de steder, hvor det ikke er teknisk og/eller økonomisk muligt  

 at udføre det fra et andet egnet teknisk hjælpemiddel, jf.  

 Branchevejledningen om vinduespolerernes arbejdsmiljø.
Stiger må kun anvendes i overensstemmelse med deres konstruktionsmæssige  

 hensigt.
Enkeltstiger må ikke bindes, laskes, boltes eller sømmes sammen,  

 medmindre de er indrettet hertil.
 Metalstiger og træstiger med fritliggende metalforstærkning i vangerne må  

 ikke anvendes, hvor der er fare for berøring med strømførende elektriske  

 ledninger og dele.
Opstilling Stiger må ikke anbringes på fjedrende eller ustabilt underlag, fx en bil  

 eller gummivogn, eller opstilles på et stillads.
Stiger må kun opstilles på vandret og fast flade.
Hver vange skal være  

 godt og ligeligt støttet.
Hvor dette ikke er muligt, skal kompensation  

 tilvejebringes med forsvarlig fastspænding af forlængelse til en af vangerne,  

 og der skal om fornødent træffes særlige foranstaltninger til sikring mod  

 skridning.
Kompensation af mindre højdeforskelle kan foretages ved anvendelse  

 af et enkelt forsvarligt underlag (se fig. 2).
Fig. 2 Forlængerben ved arbejde på trapper må kun bruges på små wienerstiger og  

 under forudsætning af, at stigen er indrettet hertil.
 Enkeltstiger, sammensættelige stiger samt skyde- og rullestiger skal  

 opstilles med den rigtige hældning, normalt 60-70 grader (se fig. 3).
Fig. 3 Anlægsstiger skal altid være sikret mod udskridning, fx ved fastgørelse  

 forneden eller ved anvendelse af velegnet stigefod.
 En stige, som opstilles op ad en mast eller lignende, skal være forsynet  

 med egnet støtteanordning, medmindre konstruktionen overflødiggør det.
 Ved anvendelse af stiger over 5 meters længde skal der være en fodmand,  

 såfremt stigen ikke er fastgjort.
 Dobbeltstiger (wienerstiger) skal være forsvarligt sikret mod udskridning  

 af vangerne ved hjælp af kæder eller anden lige så forsvarlig sikring, i hver  

 side, anbragt ca. 1/3 oppe på vangerne.
 Det kan tillades, at kæderne anbringes op til midt på vangerne på stiger  

 med op til 9 trin (se fig. 4).
Fig. 4 Wienerstigers topender må ikke kunne spænde mod hinanden på grund af  

 klemningsfaren.
 Kombistige brugt som wienerstige skal have kæder eller anden lige så  

 forsvarlig sikring og stigefod.
Fig. 5 Stiger må ikke anbringes foran dør, porte eller lignende, medmindre disse  

 er sikret i åben tilstand, låst eller bevogtet.
Stiger, der anvendes som adgangsvej, skal fastgøres forsvarligt, så de er  

 sikret imod udskridning og væltning.
De skal rage mindst 1,0 meter op over  

 adgangsstedet.
 Ved højder over 5,0 meter anbefales det at bruge trappetårn, trappe eller  

 lignende som adgangsvej (se At-anvisning nr. 2.2.0.1 om maskiner og  

 maskinanlæg).
Opbevaring, vedligeholdelse og kontrol Løse stiger, der ikke er i brug, skal opbevares, så de ikke udsættes for  

 unødvendige påvirkninger, fx vejrliget eller stærk varme, og altid i henhold  

 til leverandørens anvisning.
 Beskadigde og defekte stiger må ikke bruges.
 Stiger skal repareres på forsvarlig og sagkyndig måde efter leverandørens  

 anvisning.
 Træstiger må, bortset fra udvendige vangesider, ikke males, men bør  

 behandles med klar lak, transparent farve eller lignende.
 Stiger skal undersøges grundigt efter leverandørens anvisning - normalt  

 mindst en gang årligt - af en sagkyndig person.
Undersøgelsen skal omfatte stigerne og alt tilbehør.
Der bør føres  

 registre over dem med angivelse af undersøgelsens resultat.
Jens Andersen --------------------------------------------------------------------- BAGGRUND:
 - Arbejdstilsynets bekendtgørelse om indretning af tekniske hjælpemidler.
 - Arbejdstilsynets bekendtgørelse om anvendelse af tekniske hjælpemidler.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
 I At-meddelelse 0.01.1 findes en fortegnelse over gældende At-meddelelser.
