Nr LSF 26 Forslag til Lov om ændring af lov om arbejdsmarkedsbidrag Fremsat af Rahbæk Møller (SF) Lilli Gyldenkilde (SF) Jes Lunde (SF) Bjørn  

 Poulsen (SF) Ebba Strange (SF) den 9. juni 1988 § 1 I lov om arbejdsmarkedsbidrag, jf. lov nr. 840 af 18. december 1987,  

 foretages følgende ændringer:
1. I § 6, stk. 1, ændres »2,5 pct.« til: »2,7  

 pct.« 2. § 6, stk. 2-4, affattes således:
 »Stk. 2. For personligt ejede virksomheder med ikke over 4  

 fuldtidsbeskæftigede ansatte gives en reduktion i det beregnede bidrag  

 således:
 Stk. 3. Reduktionen af det beregnede bidrag, jf. stk. 2, kan dog ikke  

 overstige 10.000 kr. pr. kalenderår.
Stk. 4. Organisationer, fonde, foreninger, herunder almennyttige  

 boligselskaber, loger m.v., og turistkontorers oplysnings- og  

 informationsvirksomhed, hvis bidrag opgøres efter reglerne i § 8, stk. 1, nr.  

 2, eller § 9, stk. 1, nr. 2, betaler kun bidrag i det omfang, det beregnede  

 bidrag overstiger 10.000 kr. pr. kalenderår.« 3. Efter § 6 , stk. 4, indsættes som nyt stykke:
»Stk. 5. Skatteministeren fastsætter de nærmere regler for  

 reduktionen af bidraget og fordelingen på opgørelsesperioderne.« 4. I § 10, stk. 1, ændres »jf. dog § 11« til: »jf.  

 dog § 10 A og § 11«.
 5. Efter § 10 indsættes som ny paragraf:
» § 10 A.
Udgør det beregnede bidragsgrundlag for det senest  

 afsluttede regnskabsår under 1 mio. kr., kan den bidragspligtige vælge at  

 lade opgørelsesperioden være kalenderåret.
Stk. 2. Vælger den afgiftspligtige at bruge kalenderåret som  

 opgørelsesperiode, skal der foretages kvartalsvise acontoindbetalinger.
De  

 kvartalsvise acontoindbetalinger beregnes ud fra det foregående års beregnede  

 bidragsgrundlag.
Beregnede acontoindbetalinger under 1.000 kr. opkræves ikke.
 Stk. 3. For bidragspligtige, der opgør bidragsgrundlaget efter § 7, og som  

 vælger kalenderåret som opgørelsesperiode, udfærdiger toldvæsenet opkrævning  

 af årets endelige bidrag på grundlag af den bidragspligtiges indberetninger  

 og de indbetalte acontobidrag.
 Stk. 4. For bidragspligtige, der omfattes af § 8, stk. 1, nr. 2, eller §  

 9, stk. 1, nr. 2, og som vælger kalenderåret som opgørelsesperiode, opkræver  

 toldvæsenet årets endelige bidrag på grundlag af den bidragspligtiges  

 indberetning af udbetalt løn m.v. til skattemyndighederne og de indbetalte  

 acontobidrag.
 Stk. 5. Andre bidragspligtige, der vælger kalenderåret som  

 opgørelsesperiode, indsender endelig opgørelse af bidragsgrundlaget til  

 toldvæsenet inden den 20. maj i året efter det kalenderår, bidraget vedrører.
 Stk. 6. Betalingsfristen for det endelige bidrag efter stk. 3-5 er den 20.  

 maj i året efter det kalenderår, bidraget vedrører.
Stk. 7. Skatteministeren fastsætter nærmere regler om administrationen af  

 bestemmelserne i stk. 1-2.« 6. I § 17, stk. 1, ændres »2,5 pct.« til: »2,7  

 pct.«.
§ 2 Stk. 1. Loven har virkning fra og med den 1. januar 1988.
 Stk. 2. Skatteministeren fastsætter nærmere bestemmelser om opkrævningen  

 af bidraget for den resterende del af 1988, herunder for udregning af  

 allerede erlagte bidrag som acontobidrag.
Bemærkninger til lovforslaget Lovforslaget har til formål at afhjælpe de konstaterede mangler i den i  

 december 1987 vedtagne lov om arbejdsmarkedsbidrag.
 Lovforslaget tilsigter en afhjælpning på to områder:
 1. At friholde mindre virksomheder for betaling af bidrag for den del af  

 værditilvæksten i virksomheden, der skyldes indehaverens egen indsats.
 Forslaget bygger her på det forslag, der er fremsat af De danske  

 Landboforeninger og Håndværksrådet i en henvendelse af 24. maj 1988 til de  

 politiske partier.
 Der er derfor foreslået en reduktion af afgiften for virksomheder med 4  

 ansatte og derunder, herunder bortfald af afgiften for virksomheder, der ikke  

 har ansatte.
 Der er dog indsat en maksimal grænse for reduktionen af bidraget, idet  

 enkelte virksomheder med få ansatte kan have et betydeligt bidragsgrundlag på  

 grund af import af ikke bidragspålagte varer og lign.
 Af hensyn til provenuneutraliteten er bidragssatsen til gengæld forhøjet  

 til 2,7 pct.
 Herudover er indsat et bundfradrag for foreninger, fonde og lign., der  

 skal betale bidrag efter lønsumsmetoden, så der ikke opkræves bidrag i  

 tilfælde med beskedne lønudbetalinger.
 2. At nedsætte de mindre virksomheders arbejdsbyrde med opgørelse og  

 indbetaling af bidrag.
 Dette er gjort ved dels at indføre mulighed for, at den bidragspligtige  

 kan vælge kalenderåret som opgørelsesperiode og indbetale acontobidrag, dels  

 ved at disse bidragspligtige ikke selv skal beregne bidragets størrelse  

 (herunder acontobidraget), idet bidraget opkræves af toldvæsenet på baggrund  

 af den bidragspligtiges indberetning af momsoplysninger til toldvæsenet og  

 udbetalte lønninger til skattevæsenet.
Herefter skal kun ikkemomspligtige virksomheder med bidragsgrundlag under  

 1 mio. kr. selv foretage opgørelsen.
Forslagsstillerne vil under  

 udvalgsbehandlingen undersøge, om det også her er muligt at fritage den  

 bidragspligtige for selv at udfærdige opgørelsen af bidraget, idet dette  

 formentlig kan opgøres på grundlag af det regnskab, der danner grundlag for  

 skatteligningen, og kan beregnes på grundlag af oplysninger indsendt på det  

 såkaldte virksomhedsskema til skattemyndighederne.
Efter 2. behandling den 21. juni 1988 L 26A § 1 I lov om arbejdsmarkedsbidrag, jf. lov nr. 840 af 18. december 1987,  

 foretages følgende ændringer:
1. I § 6, stk. 1, ændres »2,5 pct.« til: »2,7  

 pct.« 2. § 6, stk. 2-4, affattes således:
 »Stk. 2. For personligt ejede virksomheder med ikke over 4  

 fuldtidsbeskæftigede ansatte gives en reduktion i det beregnede bidrag  

 således:
 Stk. 3. Reduktionen af det beregnede bidrag, jf. stk. 2, kan dog ikke  

 overstige 10.000 kr. pr. kalenderår.
Stk. 4. Organisationer, fonde, foreninger, herunder almennyttige  

 boligselskaber, loger m.v., og turistkontorers oplysnings- og  

 informationsvirksomhed, hvis bidrag opgøres efter reglerne i § 8, stk. 1, nr.  

 2, eller § 9, stk. 1, nr. 2, betaler kun bidrag i det omfang, det beregnede  

 bidrag overstiger 10.000 kr. pr. kalenderår.« 3. Efter § 6 , stk. 4, indsættes som nyt stykke:
»Stk. 5. Skatteministeren fastsætter de nærmere regler for  

 reduktionen af bidraget, herunder for indplaceringen af deltidsansatte samt  

 for fordelingen på opgørelsesperioderne.« 4.I § 17, stk. 1, ændres »2,5 pct.« til: »2,7  

 pct.« § 2 Loven har virkning fra og med den 1. januar 1988.
L 26B § 1 I lov om arbejdsmarkedsbidrag, jf. lov nr. 840 af 18. december 1987,  

 foretages følgende ændringer:
 1. I § 10, stk. 1, ændres »jf. dog § 11« til: »jf.  

 dog § 10 A og § 11«.
 2. Efter § 10 indsættes som ny paragraf:
» § 10 A.
Udgør det beregnede bidragsgrundlag for det senest  

 afsluttede regnskabsår under 1 mio. kr., kan den bidragspligtige vælge at  

 lade opgørelsesperioden være kalenderåret.
Stk. 2. Vælger den afgiftspligtige at bruge kalenderåret som  

 opgørelsesperiode, skal der foretages kvartalsvise acontoindbetalinger.
De  

 kvartalsvise acontoindbetalinger beregnes ud fra det foregående års beregnede  

 bidragsgrundlag.
Beregnede acontoindbetalinger under 1.000 kr. opkræves ikke.
 Stk. 3. For bidragspligtige, der opgør bidragsgrundlaget efter § 7, og som  

 vælger kalenderåret som opgørelsesperiode, udfærdiger toldvæsenet opkrævning  

 af årets endelige bidrag på grundlag af den bidragspligtiges indberetninger  

 og de indbetalte acontobidrag.
 Stk. 4. For bidragspligtige, der omfattes af § 8, stk. 1, nr. 2, eller §  

 9, stk. 1, nr. 2, og som vælger kalenderåret som opgørelsesperiode, opkræver  

 toldvæsenet årets endelige bidrag på grundlag af den bidragspligtiges  

 indberetning af udbetalt løn m.v. til skattemyndighederne og de indbetalte  

 acontobidrag.
 Stk. 5. Andre bidragspligtige, der vælger kalenderåret som  

 opgørelsesperiode, indsender endelig opgørelse af bidragsgrundlaget til  

 toldvæsenet inden den 20. maj i året efter det kalenderår, bidraget vedrører.
 Stk. 6. Betalingsfristen for det endelige bidrag efter stk. 3-5 er den 20.  

 maj i året efter det kalenderår, bidraget vedrører.
Stk. 7. Skatteministeren fastsætter nærmere regler om administrationen af  

 bestemmelserne i stk. 1-2.« § 2 Stk. 1. Loven har virkning fra og med den 1. januar 1988.
 Stk. 2. Skatteministeren fastsætter nærmere bestemmelser om opkrævningen  

 af bidraget for den resterende del af 1988, herunder for udregning af  

 allerede erlagte bidrag som acontobidrag.
Ændringsforslag til 3. behandling den 22. juni 1988 Af Bjørn Poulsen (SF):
Til § 1 1) Nr. 1 affattes således:
»1. I § 6, stk. 1, ændres »2,5 pct.« til: »2,8  

 pct.«» 2) Nr. 4 affattes således:
»4) I § 17, stk. 1, ændres »2,5 pct.« til: »2,8  

 pct.«» Bemærkninger Til nr. 1 og 2 Ændringsforslagene svarer til de af Socialistisk Folkeparti stillede  

 ændringsforslag nr. 3 og 7 i udvalgets betænkning af 17. juni 1988. Disse  

 ændringsforslag blev imod almindelig afstemningspraksis forkastet ved 2.  

 behandling.
