 I henhold til §§ 21, 24, 25, 27, 44 og 63 i lov nr. 310 af 6. juni 1973 om  

 levnedsmidler m.m. som ændret ved lov nr. 108 af 29. marts 1978 og lov nr.  

 250 af 23. maj 1984 samt under hensyn til De Europæiske Fællesskabers  

 direktiv af 27. juni 1977 (77/436/EØF) om indbyrdes tilnærmelse af  

 medlemsstaternes lovgivninger om kaffeekstrakter og cikorieekstrakter som  

 ændret ved direktiv af 19. december 1985 fastsættes:
OMRÅDE § 1.  Bekendtgørelsen finder anvendelse på de i  

 bilaget nævnte kaffeekstraktprodukter og cikorieekstraktprodukter, som er  

 beregnet til at fortæres af mennesker.
 Stk. 2.  Bekendtgørelsen finder endvidere anvendelse på  

 blandinger af kaffeekstrakter og cikorieekstrakter samt ekstrakter af  

 blandinger af brændt kaffe og brændt cikorie, såfremt disse produkter med de  

 nødvendige forandringer er i overensstemmelse med de definitioner, der er  

 fastsat i bilaget.
DEFINITION § 2.  Ved kaffeekstrakter forstås i bekendtgørelsen de  

 mere eller mindre koncentrerede produkter, som er fremstillet ved ekstraktion  

 af brændt kaffe udelukkende med vand som ekstraktionsmiddel - med udelukkelse  

 af enhver hydrolyseproces under tilsætning af syre eller base - og som:
 Stk. 2.  Ved cikorieekstrakter forstås i bekendtgørelsen  

 de mere eller mindre koncentrerede produkter, som er fremstillet ved  

 ekstraktion af brændt cikorie udelukkende med vand som ekstraktionsmiddel -  

 med udelukkelse af enhver hydrolyseproces under tilsætning af syre eller  

 base.
Stk. 3.  I bekendtgørelsen forstås ved cikorie det  

 produkt i korn- eller pulverform, der er fremstillet af rødder af cichorium  

 intybus L, og som er tilpas rensede, tørrede og brændte, eventuelt med  

 tilsætning af ringe mængder af spiselige olier eller fedtstoffer og/eller af  

 sukkerarter og/eller af melasse, og som kan indeholde spor af uopløselige  

 bestanddele, som ikke hidrører fra cikorien.
Cichorium intybus L var.  

 foliosum (julesalat) må ikke anvendes til fremstilling af cikorieekstrakt.
 BETEGNELSE, MÆRKNING, MARKEDSFØRING M.V.
 § 3.  De betegnelser, der er anført i bilaget, må  

 udelukkende anvendes for de deri definerede produkter og skal anvendes som  

 betegnelse for disse i handelen.
 § 4.  Til fremstilling af de af bekendtgørelsen  

 omfattede produkter må kun anvendes sunde råvarer af god handelsmæssig  

 kvalitet.
 § 5.  De i bekendtgørelse nr. 66 af 20. februar 1981  

 om mærkning af færdigpakkede levnedsmidler bestemt til den endelige forbruger  

 indeholdte mærkningskrav finder anvendelse på de i nærværende bekendtgørelse  

 omfattede produkter, såfremt disse sælges til den endelige forbruger.
 Stk. 2.  Den betegnelse, som i medfør af bilaget skal  

 anvendes for det pågældende produkt, kan suppleres med benævnelsen  

 »koncentreret« for de i bilaget punkt 1 c) nævnte produkter,  

 såfremt disse har et tørstofindhold hidrørende fra kaffe på over 25  

 vægtprocent, og for de i bilaget punkt 2 c) nævnte produkter, såfremt disse  

 har et tørstofindhold hidrørende fra cikorie på over 45 vægtprocent.
 Stk. 3.  Mærkningen skal, foruden det i stk. 1 angivne,  

 omfatte følgende oplysninger:
 Stk. 4.  De ovenfor under stk. 3 a), b) og c) nævnte  

 oplysninger skal være anført i samme synsfelt som oplysninger om  

 varebetegnelse, nettoindhold og dato for mindste holdbarhed, jfr. § 16, stk.  

 3, i bekendtgørelse nr. 66 af 20. februar 1981 om mærkning af færdigpakkede  

 levnedsmidler bestemt til den endelige forbruger.
 Stk. 5.  Når de i bekendtgørelsen omfattede produkter  

 ikke er bestemt til levering til den endelige forbruger, skal nedenstående  

 oplysninger anføres på emballagen eller en dermed forbunden etiket eller på  

 et ledsagedokument:
- den varebetegnelse, der i medfør af bilaget skal anvendes for det  

 pågældende produkt, - det nominelle nettoindhold, udtrykt i vægt- eller rumfangsenheder,  

 undtagen ved produkter, der frembydes i løs vægt, - en påskrift, der gør det muligt at identificere partiet, - navn eller firmanavn og adresse på fabrikanten eller pakkevirksomheden  

 eller på en forhandler, der er etableret inden for De Europæiske  

 Fællesskaber.
 § 6.  Når de i bilaget nævnte produkter i fast form  

 eller i pastaform samt de i § 1, stk. 2, nævnte produkter i fast form eller  

 pastaform markedsføres, skal de i detailleddet markedsføres i pakninger med  

 følgende nominelle vægtværdier: 50 g, 100 g, 200 g, 250 g (kun for blandinger  

 af kaffeekstrakter og cikorie), 300 g (kun for kaffeekstrakter), 500 g, 750  

 g, 1 kg, 1,5 kg, 2 kg, 2,5 kg, 3 kg og multipla af hele kg, såfremt de er  

 pakket i enkeltpakninger med en nominel vægt på mere end 25 g og ikke over 10  

 kg.
TILSYN OG KONTROL § 7.  Levnedsmiddelstyrelsen kan fastsætte nærmere  

 retningslinier og træffe bestemmelser om gennemførelse af kontrollen med  

 overholdelse af denne bekendtgørelse, herunder prøveudtagning.
 § 8.  Tilsynet med, at reglerne i denne bekendtgørelse  

 og afgørelser truffet i henhold til bekendtgørelsen overholdes, påhviler  

 kommunalbestyrelsen, der kan lade tilsynet udøve gennem vedkommende  

 levnedsmiddelkontrolenhed.
§ 9.  Tilsynsmyndighederne kan pålægge den, der  

 fremstiller, importerer eller sælger varer, som er omfattet af  

 bekendtgørelsen, at give alle oplysninger, herunder om økonomiske og  

 regnskabsmæssige forhold, som har betydning for tilsynets eller kontrollens  

 gennemførelse.
Tilsynsmyndigheden kan endvidere pålægge den pågældende at  

 afgive prøver uden vederlag af råvarer, halvfabrikata, færdigvarer,  

 emballage, tilsætningsstoffer, bekæmpelsesmidler samt desinfektions- og  

 rengøringsmidler, samt at emballere og forsende prøver efter  

 tilsynsmyndighedernes nærmere bestemmelse og afholde udgifterne herved.
§ 10.  Tilsynsmyndigheden kan meddele de påbud eller  

 forbud, der anses for nødvendige for at sikre overholdelse af  

 bekendtgørelsen.
Det kan herunder bestemmes, at varer, der ikke opfylder  

 bekendtgørelsens krav, skal beslaglægges eller tilintetgøres, og at  

 virksomheden skal kalde varen tilbage fra senere omsætningsled.
KLAGE OG DISPENSATION § 11.  Tilsynsmyndighedens afgørelser i henhold til  

 denne bekendtgørelse kan påklages til levnedsmiddelstyrelsen, hvis afgørelser  

 er endelige.
§ 12.  Levnedsmiddelstyrelsen kan i særlige tilfælde  

 og når forholdene taler herfor meddele dispensation fra § 5 i denne  

 bekendtgørelse.
Levnedsmiddelstyrelsens afgørelser er endelige.
 Stk. 2.  Miljøministeren kan dog tillade, at  

 levnedsmiddelstyrelsens afgørelser efter denne bestemmelse påklages til  

 ministeren, såfremt afgørelsen er af principiel karakter eller i øvrigt må  

 anses for at være af væsentlig betydning.
STRAFFE- OG IKRAFTTRÆDELSESBESTEMMELSER § 13.  Overtrædelse af denne bekendtgørelse eller  

 afgørelser truffet i medfør af bekendtgørelsen straffes med bøde i henhold  

 til § 63, stk. 3 og 4 i lov nr. 310 af 6. juni 1973 om levnedsmidler m.m.,  

 som ændret ved lov nr. 250 af 23. maj 1984.
Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 14.  Denne bekendtgørelse træder i kraft den 1.  

 januar 1987. Produkter, der opfylder de hidtil gældende regler, kan dog  

 sælges indtil 1. juli 1988.
 Stk. 2.  Samtidig ophæves bekendtgørelse nr. 383 af 2.  

 august 1978 om kaffe- og cikorieekstrakter samt bestemmelsen i § 1, stk. 4, i  

 bekendtgørelse nr. 66 af 20. februar 1981 om mærkning af færdigpakkede  

 levnedsmidler bestemt til den endelige forbruger, om at levnedsmidler, der er  

 omfattet af bekendtgørelse nr. 383 af 2. august 1978 om kaffe- og  

 cikorieekstrakter, ikke er omfattet af bekendtgørelse nr. 66 af 20. februar  

 1981 om mærkning af færdigpakkede levnedsmidler bestemt til den endelige  

 forbruger.
MILJØMINISTERIET, DEN 9. DECEMBER 1986 CHRISTIAN CHRISTENSEN /Erik Lindegaard BILAG Betegnelser for og definition af produkterne 1. Kaffeekstrakter, som omfattes af bekendtgørelsen:  

 a) Ved produkter, der betegnes »kaffeekstrakt«, »opløselig  

 kaffe«, »instant kaffe« eller »pulverkaffe«,  

 forstås: Kaffeekstrakt i form af pulver, korn, krystaller, plader eller i  

 anden fast form, med et tørstofindhold hidrørende fra kaffe på mindst 95  

 vægtprocent.
Dette produkt må ikke indeholde andre bestanddele end de fra  

 dets ekstraktion hidrørende. b) Ved produkter, der betegnes  

 »kaffeekstraktpasta«, forstås: Kaffeekstrakt i pastaform med et  

 tørstofindhold hidrørende fra kaffe på højst 85 og mindst 70 vægtprocent.  

 Dette produkt må ikke indeholde andre bestanddele end de fra dets ekstraktion  

 hidrørende. c) Ved produkter, der betegnes »flydende  

 kaffeekstrakt«, forstås: Kaffeekstrakt i flydende form med et  

 tørstofindhold hidrørende fra kaffe på højst 55 og over 15 vægtprocent.
Dette  

 produkt må ikke indeholde andre bestanddele end de fra dets ekstraktion  

 hidrørende.
Det kan dog indeholde spiselige brændte eller ubrændte  

 sukkerarter i en mængde, der ikke overstiger 12 vægtprocent.
2. Cikorieekstrakter, som omfattes af bekendtgørelsen:  

 a) Ved produkter, der betegnes »cikorieekstrakt«, »opløselig  

 cikorie«, »instant cikorie« eller »cikoriepulver«,  

 forstås: Cikorieekstrakt i form af pulver, korn, krystaller, plader eller i  

 en anden fast form, med et tørstofindhold hidrørende fra cikorie på mindst 95  

 vægtprocent.
Dette produkt må ikke indeholde andre bestanddele end de fra  

 dets ekstraktion hidrørende.
Stoffer, der ikke hidrører fra cikorie, må ikke  

 overstige 1 pct. b) Ved produkter, der betegnes  

 »cikorieekstraktpasta«, forstås: Cikorieekstrakt i pastaform, med  

 et tørstofindhold hidrørende fra cikorie på højst 85 og mindst 70  

 vægtprocent.
Dette produkt må ikke indeholde andre bestanddele end de fra  

 dets ekstraktion hidrørende.
Stoffer, der ikke hidrører fra cikorie, må ikke  

 overstige 1 pct. c) Ved produkter, der betegnes »flydende  

 cikorieekstrakt«, forstås: Cikorieekstrakt i flydende form, med et  

 tørstofindhold hidrørende fra cikorie på under 55 og over 25 vægtprocent.  

 Produktet må ikke indeholde andre bestanddele end de fra dets ekstraktion  

 hidrørende.
Det kan dog indeholde sukkerarter i en mængde, der ikke  

 overstiger 35 vægtprocent.
