Vejledning om autorisation af ergoterapeuter  

 og  

 fysioterapeuter uddannet i udlandet (Til ergoterapeuter og fysioterapeuter uddannet i udlandet,  

 udlændingemyndigheder, sygesikrings- og sygehusmyndigheder, de  

 amtskommunale sociale forvaltninger m.fl.) 1. INDLEDNING Formålet med denne vejledning er at orientere om de  

 regler, der gælder for autorisation af personer med udenlandsk  

 uddannelse til ergoterapeut eller fysioterapeut, som ønsker at arbejde  

 som ergoterapeut eller fysioterapeut i Danmark.
Endvidere giver vejledningen  

 oplysninger om dokumentationskrav (for den gennemførte uddannelse  

 m.m.), sprogkrav, supplerende krav m.v.
Alle personer med ergoterapeut- eller  

 fysioterapeutuddannelse fra udlandet skal have en dansk autorisation for at  

 kunne arbejde som ergoterapeut eller fysioterapeut i Danmark, herunder i  

 Grønland og på Færøerne, jf.
Lov om  

 terapiassistenter (lovbekendtgørelse nr. 631 af 30. august 1991 med  

 senere ændringer).
 Autorisation udstedes af Sundhedsstyrelsen.
Der gælder forskellige regelsæt for  

 anerkendelse af uddannelse gennemført i udlandet afhængig af, i  

 hvilket land ansøgeren er statsborger, og hvor uddannelsen er  

 gennemført.
Derfor opdeles ansøgerne i tre grupper:
 Nordiske statsborgere, der har autorisation som  

 ergoterapeut/fysioterapeut fra et nordisk land (nordiske ergoterapeuter og  

 fysioterapeuter) er omfattet af Overenskomst af 14. juni 1993 mellem Danmark,  

 Finland, Island, Norge og Sverige om fælles nordisk arbejdsmarked for  

 visse personalegrupper inden for sundhedsvæsenet og  

 veterinærvæsenet, jf. bekendtgørelse nr. 81 af 8.  

 september 1994, med senere ændringer.
 EU/EØS-statsborgere eller statsborgere i et land,  

 der har aftale med EU om fri bevægelighed for personer, der har  

 gennemgået en uddannelse som ergoterapeut eller fysioterapeut, er  

 omfattet af Rådets direktiv 89/48/EØF, med senere  

 ændringer, jf. bekendtgørelse nr. 292 af 8. maj 1991 om adgang  

 til udøvelse af visse erhverv i Danmark for statsborgere i De  

 europæiske Fællesskaber med erhvervskompetencegivende  

 videregående uddannelse af mindst 3 års varighed.
 Ergoterapeuter og fysioterapeuter fra øvrige lande  

 kan ansøge om autorisation, som Sundhedsstyrelsen kan meddele efter  

 individuel vurdering.
Opholds- og arbejdstilladelse Der stilles som udgangspunkt krav om opholds- og  

 arbejdstilladelse for udlændinge, der ønsker at opholde sig og  

 arbejde i Danmark.
Dette gælder dog ikke nordiske statsborgere, ligesom  

 EU/EØS-statsborgere og statsborgere i et land, der har aftale med EU  

 om fri bevægelighed for personer, er undergivet lempeligere regler end  

 andre udlændinge med hensyn til at få ret til ophold og arbejde  

 her i landet.
 EU/EØS-statsborgere, og statsborgere i et land, der  

 har aftale med EU om fri bevægelighed for personer, der ønsker  

 at arbejde som ergoterapeut eller fysioterapeut i Danmark, skal rette  

 henvendelse til statsamtet   i København dog til Københavns  

 Overpræsidium   for at få oplysninger om reglerne for ophold og  

 arbejde.
 Udlændinge, der hverken er nordiske statsborgere  

 eller EU/EØS-statsborgere eller statsborgere i et land, der har aftale  

 med EU om fri bevægelighed for personer, skal rette henvendelse til  

 Udlændingestyrelsen for at få oplysninger om kravene til opholds-  

 og arbejdstilladelse.
2. NORDISKE STATSBORGERE, DER ER OMFATTET AF  

 DEN NORDISKE OVERENSKOMST AF 14. JUNI 1993 OM FÆLLES NORDISK  

 ARBEJDSMARKED FOR VISSE PERSONALEGRUPPER INDEN FOR SUNDHEDSVÆSENET OG  

 VETERINÆRVÆSENET MED SENERE ÆNDRINGER For nordiske ergoterapeuter og fysioterapeuter  

 gælder både den nordiske overenskomst og EU/EØS  

 bestemmelserne.
Ansøgningerne vil blive behandlet efter det  

 regelsæt, der stiller ansøgeren gunstigst.
2.1. Varig autorisation Varig autorisation som ergoterapeut eller fysioterapeut  

 udstedes af Sundhedsstyrelsen til ansøgere, der har:
statsborgerskab i et nordisk land autorisation som ergoterapeut eller fysioterapeut i et nordisk  

 land.
2.2. Sprogkrav Sundhedsstyrelsen stiller ikke særlige sprogkrav for  

 at udstede dansk autorisation.
Det er dog ifølge den danske lov om  

 terapiassistenter et krav, at enhver ergoterapeut eller fysioterapeut skal  

 udøve virksomhed som ergoterapeut eller fysioterapeut med omhu og  

 samvittighedsfuldhed.
Denne bestemmelse dækker også forsvarlig  

 kommunikation med patienter, pårørende, andet sygehuspersonale  

 m.fl.
Det er ansættelsesmyndigheden, der skal vurdere, om  

 ergoterapeuten eller fysioterapeuten kan leve op til terapiassistentlovens  

 krav herom.
2.3. Ansøgningsprocedure og krav til  

 dokumentation Ansøgning om autorisation skal sendes til  

 Sundhedsstyrelsen, Islands Brygge 67, Postboks 1881, 2300 København S.  

 Ansøgningen skal være skriftlig.
Der anvendes  

 ansøgningsskema, som kan rekvireres i Sundhedsstyrelsen, på  

 hjemmeside www.sst.dk, eller ved direkte henvendelse.
Ansøger skal  

 selv fremskaffe den fornødne dokumentation.
 Sundhedsstyrelsen skal modtage den nødvendige  

 dokumentation i form af originale dokumenter, som returneres efter brug,  

 eller kopier, hvis ægthed er bekræftet ved en påtegning  

 på kopien (bekræftet kopi). Bekræftelse kan foretages af  

 ambassader, offentlige myndigheder, faglige organisationer o.l.  

 Privatpersoner kan ikke bekræfte kopiens ægthed.
 Sundhedsstyrelsen kan forlange, at ansøger  

 foreviser originale dokumenter.
 Følgende dokumentation skal vedlægges  

 ansøgningen:
 dokumentation for navn, fødselsdato og statsborgerskab i et  

 nordisk land, (f.eks. i form af kopier af relevante sider i pas).
nordisk autorisationsbevis dansk CPR-nummer, såfremt dette foreligger 3. STATSBORGERE I EU-LANDE, DER ER OMFATTET AF  

 RÅDETS DIREKTIV 89/48/EØF eller STATSBORGERE I LANDE OMFATTET AF  

 AFTALE OM DET EUROPÆISKE ØKONOMISKE SAMARBEJDSOMRÅDE  

 (EØS-aftalen)  eller STATSBORGERE I LANDE, DER HAR AFTALE MED EU  

 OM FRI BEVÆGELIGHED AF PERSONER 3.1. Varig autorisation Varig autorisation som ergoterapeut eller fysioterapeut  

 udstedes af Sundhedsstyrelsen til ansøgere, der er statsborgere i et  

 EU/EØS-land eller statsborgere i et land, der har aftale med EU om fri  

 bevægelighed for personer, og som opfylder en af nedenstående  

 betingelser:
har eksamensbevis, certifikat eller andet kvalifikationsbevis,  

 udstedt af en kompetent myndighed i en EU-stat for gennemført  

 heltidsuddannelse på mindst 3 år med samme adgangskrav som til et  

 universitet, højere læreanstalt eller et tilsvarende  

 kundskabsniveau.
Uddannelsen skal i øvrigt opfylde betingelserne i  

 Direktiv 89/48/EØF har eksamensbevis, certifikat eller andet kvalifikationsbevis udstedt  

 i et 3.land, som en EU-stat har anerkendt.
Ansøger skal dokumentere  

 erhvervserfaring som ergoterapeut/fysioterapeut af 3 års varighed,  

 attesteret af den EU-stat, som har anerkendt ovennævnte bevis såfremt ansøgerens uddannelse er mindst 1 år  

 kortere end den danske uddannelse, skal ansøger dokumentere  

 erhvervserfaring som ergoterapeut/fysioterapeut svarende til det dobbelte af  

 den manglende uddannelsestid.
 Såfremt ansøger ikke opfylder kravet om  

 erhvervserfaring, eller den dokumenterede uddannelse omfatter fag eller  

 discipliner, der er væsentligt forskellige fra dem, der er omfattet af  

 den danske uddannelse, kan Sundhedsstyrelsen kræve, at ansøgeren  

 efter eget valg gennemgår enten en prøvetid  

 (prøveansættelse) med begrænset autorisation fastsat af  

 Sundhedsstyrelsen eller består en egnethedsprøve.  

 Bedømmelsen af uddannelsen foretages af Sundhedsstyrelsen eventuelt  

 efter udtalelse fra en dansk uddannelsesinstitution, der uddanner  

 ergoterapeuter eller fysioterapeuter.
Prøveansættelse med begrænset autorisation Prøveansættelse sker med begrænset  

 autorisation.
Prøveansættelse er samlet af mindst 6  

 måneders og maksimalt 18 måneders varighed.
Minimum for  

 prøvetidens varighed fastsættes af Sundhedsstyrelsen.  

 Ansættelser under 6 måneders varighed godkendes ikke.  

 Prøveansættelsen kan eventuelt ledsages af supplerende  

 uddannelse.
Prøveansættelse finder sted i stillinger som  

 ergoterapeut eller fysioterapeut ved et sygehus eller institution, hvor  

 ergoterapeuten/fysioterapeuten arbejder under supervision.  

 Ansættelsesstedets ledende ergoterapeut/overfysioterapeut er ansvarlig  

 for supervisionen, som skal varetages af en ergoterapeut/fysioterapeut, der  

 arbejder på samme sted (afdeling) som den udenlandske  

 ergoterapeut/fysioterapeut.
Det kan være en uddannelsesansvarlig  

 ergoterapeut/fysioterapeut eller en ergoterapeut/fysioterapeut med  

 tilsvarende kompetencer.
 Ansættelse sker med begrænset autorisation til  

 konkrete ansættelser og skal gennemføres efter  

 Sundhedsstyrelsens vejledninger om prøveansættelser.1)   

  Prøveansættelserne skal være gennemført efter  

 denne vejlednings ikrafttræden.
 Ansøger må selv skaffe sig  

 ansættelse.
Efter 6 måneders ansættelse eller efter endt  

 ansættelse, hvis ansættelsen er af længere varighed, skal  

 den superviserende ergoterapeut/fysioterapeut afgive udtalelse til  

 Sundhedsstyrelsen om evaluering efter retningslinjerne i Sundhedsstyrelsens  

 vejledninger om prøveansættelser.
En positiv evaluering efter  

 gennemført prøvetid på mindst 6 måneder er en  

 betingelse for at opnå varig autorisation.
Egnethedsprøve Egnethedsprøve aflægges indtil videre ved  

 Ergoterapeutuddannelsen eller Fysioterapeutuddannelsen i København.  

 Prøven vil omfatte de fag eller discipliner som, efter  

 Sundhedsstyrelsens vurdering, mangler i ansøgers uddannelse eller er  

 væsentligt forskellige fra dem, der er omfattet af den danske  

 uddannelse.
Såfremt ansøgeren ønsker at forberede sig til  

 egnethedsprøven, kan Sundhedsstyrelsen udstede begrænset  

 autorisation til at arbejde som ergoterapeut eller fysioterapeut på  

 samme betingelser, som fastsat i forbindelse med  

 prøveansættelse.
3.2. Begrænset autorisation Begrænset autorisation kan udstedes til en  

 ansøger, der vælger at gennemføre en  

 prøveansættelse.
Den begrænsede autorisation er  

 begrænset til den fastsatte prøvetid i en bestemt stilling.  

 Begrænset autorisation er af mindst 6 måneders varighed og kan  

 sammenlagt opnås for maksimalt 18 måneder.
Det kræves  

 herefter, at ansøger opfylder betingelserne for varig  

 autorisation.
 Begrænset autorisation udstedes af  

 Sundhedsstyrelsen, såfremt ansøger har fået tilsagn om  

 ansættelse som ergoterapeut/fysioterapeut ved et sygehus/institution,  

 hvor ansøger arbejder under supervision, som ansættelsesstedets  

 ledende ergoterapeut/overfysioterapeut er ansvarlig for.
Den begrænsede autorisation gælder kun den  

 stilling, ansøgeren har fået tilsagn om i forbindelse med  

 ansøgningen.
Ved eventuel forlængelse i samme stilling eller ved  

 nyansættelse skal der igen søges om begrænset  

 autorisation.
3.3. Sprogkrav Sundhedsstyrelsen stiller ikke særlige sprogkrav for  

 at udstede dansk autorisation.
Det er dog ifølge den danske lov om  

 terapiassistenter et krav, at enhver ergoterapeut og fysioterapeut skal  

 udøve sin virksomhed samvittighedsfuldt og med omhu.
Denne bestemmelse  

 dækker også en forsvarlig kommunikation med patienter,  

 pårørende, andet sygehuspersonale m.fl.
Det er  

 ansættelsesmyndigheden, der må vurdere, om  

 ergoterapeuten/fysioterapeuten kan leve op til terapiassistentlovens krav  

 herom.
3.4. Ansøgningsprocedure og krav til  

 dokumentation Ansøgning om godkendelse i henhold til Direktiv  

 89/48/EØF skal sendes til Center for Vurdering af Udenlandske  

 Uddannelser (CVUU), H.C.
Andersens Boulevard 43, 1553 København V.  

 Ansøgningen skal være skriftlig.
Der anvendes  

 ansøgningsskema, som kan rekvireres i Sundhedsstyrelsen, på  

 hjemmeside www.sst.dk, eller ved direkte henvendelse.
Ansøger skal  

 selv fremskaffe den fornødne dokumentation.
Den nødvendige dokumentation skal vedlægges i  

 tre eksemplarer, hvoraf det ene skal være originale dokumenter, som  

 returneres efter brug, eller kopier, hvis ægthed er bekræftet ved  

 en påtegning på kopien (bekræftet kopi). Bekræftelse  

 skal være affattet på eller oversat til dansk eller engelsk og  

 kan foretages af ambassader, offentlige myndigheder, faglige organisationer  

 o.l.
Privatpersoner kan ikke bekræfte kopiens ægthed.
Sammen med den krævede dokumentation skal der  

 foreligge en oversættelse til dansk eller engelsk.
Oversættelsen  

 skal være foretaget af den uddannelsesinstitution eller myndighed, der  

 har udstedt dokumenterne, eller af en autoriseret translatør.
 Sundhedsstyrelsen kan forlange, at ansøger  

 foreviser originale dokumenter.
 Følgende dokumentation skal vedlægges  

 ansøgningen:
Ad 3.1. og 3.2. Varig og begrænset autorisation dokumentation for navn, fødselsdato og statsborgerskab i  

 EU/EØS-land eller statsborgerskab i et land, der har aftale om fri  

 bevægelighed for personer, (f.eks. i form af kopier af relevante sider  

 i pas) dansk CPR-nummer, hvis dette foreligger eksamens- eller andet kvalifikationsbevis, som nævnt i  

 EU-direktiv 89/48/EØF eller senere ændringer heraf oversigt over uddannelsens indhold fra uddannelsesstedet, herunder,  

 vedrørende teoriundervisningen, fag med angivelse af antal timer i  

 hvert fag, og vedrørende den kliniske uddannelse, på hvilke  

 afdelinger/institutioner denne har fundet sted og varigheden af de enkelte  

 kliniske uddannelsesperioder Curriculum Vitae erklæring fra de kompetente myndigheder i uddannelseslandet  

 eller seneste opholdsland, der bekræfter, at ansøgeren har ret  

 til at udøve virksomhed som ergoterapeut eller fysioterapeut i  

 uddannelseslandet eller seneste opholdsland ("Certificate of Good  

 Standing"). Denne skal foreligge i original og må højst  

 være tre måneder gammel i forhold til den dato, hvor  

 Sundhedsstyrelsen har modtaget al nødvendig dokumentation.
4. ANSØGERE, DER IKKE ER OMFATTET AF DE  

 SÆRLIGE REGLER FOR NORDISKE STATSBORGERE OG STATSBORGERE I  

 EU/EØS-LANDE ELLER STATSBORGERE I LANDE, DER HAR AFTALE MED EU OM  

 FRI BEVÆGELIHED FOR PERSONER Ergoterapeuter og fysioterapeuter, som ikke er  

 statsborgere i et EU/EØS-land eller statsborgere i et land, der har  

 aftale med EU om fri bevægelighed for personer, har ingen  

 traktatmæssig ret til automatisk anerkendelse men kan ansøge om  

 autorisation, der kan meddeles af Sundhedsstyrelsen efter en individuel  

 bedømmelse.
Hvis Sundhedsstyrelsen vurderer, at  

 ansøgersuddannelse kan ligestilles med en dansk uddannelse til  

 ergoterapeut eller fysioterapeut, stiller styrelsen krav om, at  

 ansøger består forskellige prøver og gennemfører  

 prøveansættelse(r) for at opnå varig autorisation.
En  

 betingelse for at påbegynde en prøveansættelse er, at  

 ansøger har en begrænset autorisation fra Sundhedsstyrelsen.
Det er et krav for at få varig autorisation, at  

 ansøgeren behersker det danske sprog.
Dette vurderes i forbindelse med  

 de øvrige prøver og prøveansættelser.
Der stilles  

 således ikke krav om en egentlig sprogprøve.
4.1. Varig autorisation Varig autorisation som ergoterapeut/fysioterapeut udstedes  

 til ansøgere, der har:
en uddannelse, der kan ligestilles med en dansk  

 ergoterapeut/fysioterapeutuddannelse tilstrækkelige sprogkundskaber i dansk.
 Med henblik på afprøvning af ansøgers  

 erhvervskompetence og sprogkundskaber stiller Sundhedsstyrelsen krav om, at  

 ansøger har:
mindst én positiv evaluering efter gennemført  

 prøveansættelse på mindst 6 måneder bestået prøve ved en dansk ergoterapeut- eller  

 fysioterapeutuddannelse i lovgivning og administrative forskrifter af  

 betydning for udøvelse af erhvervet som ergoterapeut eller  

 fysioterapeut.
En uddannelse, der kan ligestilles med en dansk uddannelse til  

 ergoterapeut eller fysioterapeut Herved forstås en uddannelse, som i det  

 væsentlige vurderes at svare til en dansk ergoterapeut- eller  

 fysioterapeutuddannelse.
Det vurderes, om den uddannelse, som ansøger  

 på ansøgningstidspunktet er i besiddelse af, kan ligestilles med  

 en dansk ergoterapeut- eller fysioterapeutuddannelse i niveau, varighed og  

 indhold.
Bedømmelsen foretages af Sundhedsstyrelsen efter udtalelse  

 fra en dansk uddannelsesinstitution, der uddanner ergoterapeuter eller  

 fysioterapeuter.
Sundhedsstyrelsen anser kundskaber og færdigheder  

 fra en ergoterapeut- eller fysioterapeutuddannelse, der er mere end 10  

 år gammel, og som ikke har været fulgt op af ansættelser  

 som ergoterapeut/fysioterapeut inden for de seneste 10 år forud for  

 ansøgningstidspunktet, som værende forældede.
Der må  

 derfor højst gå 10 år fra sidste ansættelse som  

 ergoterapeut/fysioterapeut i udlandet til udstedelse af dansk varig  

 autorisation.
En uddannelse, der ikke fuldt ud men næsten kan ligestilles med  

 en dansk uddannelse til ergoterapeut eller fysioterapeut Hvis ansøgers uddannelse ikke fuldt ud men  

 næsten kan ligestilles med en dansk  

 ergoterapeut/fysioterapeutuddannelse, kræver Sundhedsstyrelsen, at  

 ansøger:
som ergoterapeut består klinisk prøve i ergoterapi som fysioterapeut består skriftlig prøve i  

 fysioterapeutiske fag og klinisk prøve i fysioterapi.
 Prøverne skal bestås, før  

 ansøger kan påbegynde en prøveansættelse med  

 begrænset autorisation.
Prøver Den teoretiske prøve i fysioterapeutiske fag er  

 udarbejdet af Fysioterapeutuddannelsen i København og godkendt af  

 Sundhedsstyrelsen.
Prøverne foregår på dansk indtil videre  

 på Ergoterapeut- eller Fysioterapeutuddannelsen i København.
Der  

 tillades højst 3 forsøg i hvert fag.
Alle prøver skal  

 være bestået senest tre år efter indstilling til  

 første prøve.
Ansøgere kan indstille sig til  

 prøverne uden at søge optagelse på uddannelsen.  

 Nærmere oplysning om prøverne kan fås ved henvendelse til  

 Ergoterapeut- eller Fysioterapeutuddannelsen i København.
Tilstrækkelige sprogkundskaber i dansk Vurdering af, om ansøger kan kommunikere  

 forsvarligt med patienter, pårørende, andet sygehuspersonale  

 m.fl., indgår som en del af prøverne og  

 prøveansættelserne, og ikke som en særskilt  

 sprogprøve (se afsnittet om prøveansættelser  

 nedenfor).
 Der lægges i denne forbindelse til grund, at  

 ansættelsesmyndighederne under ergoterapeuternes og fysioterapeuternes  

 prøveansættelse på forskellig måde  

 understøtter de pågældende ergoterapeuters og  

 fysioterapeuters danske sprogkundskaber.
 Sundhedsstyrelsen anser sprogkravet for opfyldt, når  

 ansøger har bestået samtlige prøver og gennemført  

 prøveansættelse(r) med positive evalueringer.
Prøveansættelse med begrænset autorisation For at bedømme ansøgers erhvervskompetence  

 og for at give ansøger en introduktion til det danske  

 sundhedsvæsen, kræves gennemført prøvetid i form af  

 samlet mindst 6 måneders varighed på sygehus/institution,  

 før varig autorisation kan udstedes.
Sundhedsstyrelsen fastsætter minimum for  

 prøveansættelsens varighed.
Ansættelser under 6  

 måneders varighed godkendes ikke.
Prøveansættelserne skal  

 være gennemført efter denne vejlednings ikrafttræden.
Ergoterapeuten/fysioterapeuten skal være under  

 supervision.
Ansættelsesstedets ledende ergoterapeut/overfysioterapeut  

 er ansvarlig for supervisionen, som skal varetages af en  

 ergoterapeut/fysioterapeut, der arbejder på samme sted (afdeling) som  

 den udenlandske ergoterapeut/fysioterapeut.
Det kan være en  

 uddannelsesansvarlige ergoterapeut/fysioterapeut eller en  

 ergoterapeut/fysioterapeut med tilsvarende kompetencer.
Ansættelse sker med begrænset autorisation til  

 konkrete ansættelser og skal gennemføres efter  

 Sundhedsstyrelsens vejledning om prøveansættelser.1) Ansøger må selv skaffe sig  

 ansættelse.
Efter 6 måneders ansættelse eller efter endt  

 ansættelse, hvis ansættelsen er af længere varighed, skal  

 den superviserende ergoterapeut/fysioterapeut afgive udtalelse til  

 Sundhedsstyrelsen om evaluering i henhold til Sundhedsstyrelsens vejledning  

 om prøveansættelser.
En positiv evaluering efter  

 gennemført prøvetid på mindst 6 måneder er en  

 betingelse for at opnå varig autorisation.
4.2. Begrænset autorisation Begrænset autorisation kan udstedes af  

 Sundhedsstyrelsen til ansøgere med udenlandsk uddannelse, der kan  

 ligestilles med en dansk uddannelse til ergoterapeut eller fysioterapeut.  

 Begrænset autorisation er altid begrænset i tid og til en bestemt  

 stilling.
Begrænset autorisation er af mindst 6 måneders varighed  

 og kan sammenlagt opnås for maksimalt 18 måneder.
Det  

 kræves herefter, at ansøger opfylder betingelserne for varig  

 autorisation.
 Begrænset autorisation udstedes af  

 Sundhedsstyrelsen, såfremt ansøger har fået tilsagn om  

 ansættelse som ergoterapeut/fysioterapeut ved et sygehus/institution,  

 hvor ansøger arbejder under supervision, som ansættelsesstedets  

 ledende ergoterapeut/overfysioterapeut er ansvarlig for.
Den begrænsede autorisation gælder kun den  

 stilling, ansøgeren har fået tilsagn om i forbindelse med  

 ansøgningen.
Ved eventuel forlængelse i samme stilling eller ved  

 nyansættelse skal der igen søges om begrænset  

 autorisation.
Sprogkrav Sundhedsstyrelsen stiller ikke krav om, at ansøger  

 består prøver eller har særlige sprogkundskaber for at  

 udstede begrænset autorisation.
Det er dog ifølge den danske lov  

 om terapiassistenter et krav, at enhver ergoterapeut/fysioterapeut,  

 også med begrænset autorisation, skal udøve virksomhed som  

 ergoterapeut eller fysioterapeut med omhu og samvittighedsfuldhed.
Denne  

 bestemmelse dækker også en forsvarlig kommunikation med  

 patienter, pårørende, andet sygehuspersonale m.fl.
Det er  

 ansættelsesmyndigheden, der skal vurdere, om  

 ergoterapeuten/fysioterapeuten kan leve op til terapiassistentlovens krav  

 herom.
4.3. Ansøgningsprocedure og krav til  

 dokumentation Ansøgning om autorisation skal sendes til  

 Sundhedsstyrelsen, Islands Brygge 67, Postboks 1881, 2300 København S.  

 Ansøgningen skal være skriftlig.
Der anvendes  

 ansøgningsskema, som kan rekvireres i Sundhedsstyrelsen, på  

 hjemmeside www.sst.dk, eller ved direkte henvendelse.
Ansøger skal  

 selv fremskaffe den fornødne dokumentation.
Ansøgning og dokumentation sendes til  

 Sundhedsstyrelsen i tre eksemplarer, hvoraf det ene skal være originale  

 dokumenter, som returneres efter brug, eller kopier, hvis ægthed er  

 bekræftet ved en påtegning på kopien (bekræftet  

 kopi). Bekræftelsen skal være affattet på eller oversat til  

 dansk eller engelsk og kan foretages af ambassader, offentlige myndigheder,  

 faglige organisationer o.l.
Privatpersoner kan ikke bekræfte kopiens  

 ægthed.
Sammen med den krævede dokumentation skal der  

 foreligge en oversættelse til dansk eller engelsk.
Oversættelsen  

 skal være foretaget af den uddannelsesinstitution eller myndighed, der  

 har udstedt dokumenterne, eller af en autoriseret translatør.
 Sundhedsstyrelsen kan forlange, at ansøger  

 foreviser originale dokumenter.
 Følgende dokumentation skal vedlægges  

 ansøgningen:
Ad. 4.1. og 4.2 Varig og begrænset autorisation dokumentation for navn, fødselsdato og statsborgerskab (f.eks.  

 i form af kopi af relevante sider fra rejsepas) bevis for gennemgået ergoterapeut/fysioterapeutuddannelse detaljeret oversigt over uddannelsens indhold fra uddannelsesstedet,  

 herunder, vedrørende teoriundervisningen, fag med angivelse af antal  

 timer i hvert fag, og vedrørende den kliniske uddannelse, på  

 hvilke afdelinger/institutioner denne har fundet sted og varigheden af de  

 enkelte kliniske uddannelsesperioder Curriculum Vitae opholds- og arbejdstilladelse samt CPR-nummer, såfremt dette  

 foreligger erklæring fra sundhedsmyndighederne i uddannelseslandet eller  

 seneste opholdsland om, at ansøgeren har ret til at udøve  

 virksomhed som ergoterapeut/fysioterapeut i uddannelseslandet eller seneste  

 opholdsland ("Certificate of Good Standing"). Denne må  

 højst være tre måneder gammel i forhold til den dato, hvor  

 Sundhedsstyrelsen har modtaget al nødvendig dokumentation.  

 "Certificate of Good Stand ing" skal  

 foreligge i original.
4.4. Uddannelser, der ikke kan ligestilles med en dansk  

 ergoterapeut/fysioterapeutuddannelse Ansøgere, hvis udenlandske uddannelse ikke kan  

 ligestilles med en dansk ergoterapeut /fysioterapeutuddannelse, kan henvende  

 sig til en af de danske institutioner, der uddanner  

 ergoterapeuter/fysioterapeuter, for at få vejledning om mulighederne  

 for at søge optagelse på studiet.
5. AFSLUTTENDE BEMÆRKNINGER 5.1. Generelle betingelser for  

 autorisation Autorisation er i alle tilfælde betinget af, at der  

 ikke hos ansøgeren foreligger omstændigheder, som nævnt i  

 lov om terapiassistenter, § 1, stk. 6, (legemlig eller  

 sjælelig mangel eller udvist grov uduelighed).
5.2. Yderligere oplysninger om  

 autorisation Nærmere oplysninger om udstedelse af autorisation  

 som ergoterapeut/fysioterapeut på baggrund af udenlandsk uddannelse kan  

 fås ved henvendelse til Sundhedsstyrelsen, 1. kontor, tlf. 72 22 74  

 00.
 Oplysninger kan også indhentes på  

 Sundhedsstyrelsens hjemmeside: www.sst.dk.
5.3. Opholds- og arbejdstilladelse Udlændingestyrelsen Ryesgade 53 2100 København Ø tlf. 35 36 66 00 www.udlst.dk 5.4. Arbejdsanvisning Sundhedsstyrelsen kan ikke være behjælpelig  

 med at anvise arbejde som ergoterapeut eller fysioterapeut.
Ledige stillinger  

 som ergoterapeut eller fysioterapeut annonceres i fagbladene Ergoterapeuten  

 og Danske Fysioterapeuter, der udgives af henholdsvis Ergoterapeutforeningen,  

 www.etf.dk, og Danske Fysioterapeuter, www.fysio.dk, Nørre Voldgade  

 90, 1358 København K, tlf. 33 13 82 11, i dagspressen og på  

 internettet i øvrigt.
5.5. Klageadgang Der kan klages over Sundhedsstyrelsens afgørelser  

 til Indenrigs- og Sundhedsministeriet, Sundhedsministeriet, Slotholmsgade  

 10-12, 1216 København K.
Indenrigs- og Sundhedsministeriet kan tage  

 stilling til lovgrundlaget for afgørelsen, og til om  

 sagsbehandlingsreglerne er overholdt.
Ministeriet kan derimod ikke tage  

 stilling til det sundhedsfaglige skøn, som ligger til grund for  

 afgørelsen.
5.6. Oplysninger, der behandles elektronisk i  

 Sundhedsstyrelsen Alle oplysninger/dokumentation om forhold af betydning for  

 ansøgerens ergoterapeut/fysioterapeutuddannelse   herunder videre- og  

 efteruddannelse   vil i forbindelse med sagsbehandlingen blive elektronisk  

 behandlet af Sundhedsstyrelsen, herunder i nødvendigt omfang  

 videregivet til sagkyndige og andre myndigheder med henblik på  

 vurdering af ansøgerens ergoterapeut/fysioterapeutfaglige  

 kvalifikationer.
 Relevante personoplysninger kan endvidere blive  

 registreret i Sundhedsstyrelsens elektroniske journaliseringssystem med  

 henblik på identifikation og genfinding af dokumenter, der  

 vedrører sagen.
 Efter principperne i persondataloven har ansøgeren  

 blandt andet mulighed for at gøre brug af følgende rettigheder:  

 Ret til at bede om indsigt i de oplysninger, der behandles, ret til at  

 gøre indsigelse mod, at oplysningerne behandles, samt ret til at  

 kræve berigtigelse, sletning eller blokering af oplysninger, der er  

 urigtige, vildledende eller på lignende måde er behandlet i strid  

 med lovgivningen.
6. IKRAFTTRÆDEN Vejledningen er gældende fra den 1. december 2002.  

 Samtidig ophæves Sundhedsstyrelsens vejledning nr. 129 af 22. juli  

 1991.
 Vejledningen finder anvendelse på ansøgninger  

 indgivet til Sundhedsstyrelsen efter vejledningens ikrafttræden.
 Ansøgninger indgivet inden denne vejlednings  

 ikrafttræden vil blive behandlet efter bestemmelserne i vejledning nr.  

 129 af 22. juli 1991. Det forudsættes, at varig autorisation  

 opnås inden udgangen af år 2004. Disse ansøgere har dog  

 også mulighed for at søge om autorisation i henhold til den nye  

 vejledning.
Sundhedsstyrelsen, den 20. november  

 2002 Jens Kristian Gøtrik /Karsten Bech 1)   Vejledning om  

 prøveansættelse for udenlandske ergoterapeuter der ikke er  

 omfattet af EF´s generelle ordning eller den nordiske overenskomst og  

 Vejledning om prøveansættelser for udenlandske fysioterapeuter  

 der ikke er omfattet af EF´s generelle ordning eller den nordiske  

 overenskomst.
