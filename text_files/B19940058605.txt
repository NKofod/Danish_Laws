 I henhold til § 12, stk. 2, i Universitetsloven, jf. lovbekendtgørelse nr.  

 334 af 27. maj 1993, fastsættes:
Bekendtgørelsens område § 1.  Bekendtgørelsen omfatter Københavns Universitets  

 Naturhistoriske Museer, d.v.s.
 samt Københavns Universitets Botaniske Have.
Formål og opgaver § 2.  Københavns Universitets Naturhistoriske Museer  

 er de nationale museer for botanik, geologi og zoologi.
De permanente  

 samlinger af videnskabeligt materiale er fortrinsvis til brug for forskning  

 og offentlig udstillingsvirksomhed.
Museerne kan desuden stille materiale til  

 rådighed for undervisning.
 § 3.  Botanisk Have har som opgave at opretholde en  

 bestand af levende planter på friland, i væksthuse og i frøbank til brug for  

 forskning og undervisning.
§ 4.  Botanisk Centralbibliotek er landets  

 hovedfagbibliotek for botanik.
Biblioteket rummer de nationale samlinger af  

 botanisk litteratur og arkivalier og er som led i det offentlige  

 bibliotekssystem pålagt de forpligtelser, der i øvrigt påhviler  

 forskningsbiblioteker.
§ 5.  Museerne og haven er forpligtede til at forvalte  

 de eksisterende samlinger, at modtage yderligere materiale af videnskabelig  

 eller udstillingsmæssig værdi og selv at udbygge samlingerne ved indsamlinger  

 i naturen, køb, bytte og modtagelse af gaver.
Samlingerne skal opbevares og  

 forvaltes i overensstemmelse med god international sædvane.
 § 6.  Når særlige videnskabelige formål, hensyn til  

 samlingernes udnyttelse og opbevaring eller andre specielle forhold taler  

 herfor, kan museerne og haven i begrænset omfang lade materiale deponere på -  

 eller eventuelt afgive til - institutioner i Danmark eller i udlandet efter  

 regler, der fastsættes i forretningsordenen.
 § 7.  Museerne og haven drager omsorg for samlingernes  

 forskningsmæssige udnyttelseog for forskningsresultaternes offentliggørelse.  

 Samlingerne skal arkiveres, registreres og publiceres på en sådan måde, at de  

 som forskningsmateriale er tilgængelige for forskere fra alle lande, herunder  

 ved udlån, og sådan at museerne og haven kan bistå forskere og offentlige  

 institutioner i faglige spørgsmål.
 § 8.  Museerne og haven formidler kendskab til deres  

 fagområder og bidrager til at fremme interessen for nationale og globale  

 naturværdier ved at opretholde en offentlig udstillingsvirksomhed med dertil  

 knyttede aktiviteter af oplysende og igangsættende karakter og ved at  

 samarbejde med andre institutioner på disse områder.
§ 9.  Museerne og haven driver forskning, fortrinsvis  

 i fagdiscipliner med relationer til samlingerne.
De kan herunder medvirke i  

 nationale og internationale forskningsprojekter, arbejdsgrupper og  

 kommissioner m.v.
§ 10.  Museerne og haven deltager i  

 universitetsundervisningen ved at vejlede specialestuderende,  

 Ph.D.-studerende og stipendiater inden for deres forskningsområder.
De kan,  

 når medarbejdernes specielle viden begrunder det, tilbyde at give anden  

 videregående undervisning.
Ledelse § 11.  Hvert museum og Botanisk Have ledes af en  

 bestyrer og en bestyrelse som anført nedenfor.
 § 12.  Botanisk Museum og Centralbibliotek har en  

 bestyrelse, der består af bestyreren, lederen af centralbiblioteket, en  

 repræsentant for det videnskabelige personale ved museumsafdelingen og en  

 repræsentant for det teknisk-administrative personale.
 § 13.  Bestyrelsen for Geologisk Museum består af  

 bestyreren, to repræsentanter for det videnskabelige personale og en  

 repræsentant for det teknisk-administrative personale.
 § 14.  Bestyrelsen for Zoologisk Museum består af  

 bestyreren, lederne af de tre videnskabelige afdelinger og af  

 udstillingsafdelingen samt to repræsentanter for det teknisk-administrative  

 personale.
 § 15.  Bestyrelsen for Botanisk Have består af  

 bestyreren, to repræsentanter for det videnskabelige personale og en  

 repræsentant for det teknisk-administrative personale.
§ 16.  Hver bestyrelse udarbejder en forretningsorden  

 med angivelse af bl.a. bestyrerens, bestyrelsens og afdelingsledernes  

 opgaver.
Forretningsordenen godkendes af Københavns Universitet.
 Valg m.v.
§ 17.  Bestyrere vælges efter universitetslovens  

 regler om valg af institutledere.
De valgte skal godkendes af dekanen.
 Stk. 2.  Repræsentanter i bestyrelserne for det  

 videnskabelige personale og for det teknisk-administrative personale vælges  

 efter universitetslovens regler om valg til institutbestyrelser.
Stk. 3.  Lederen af Botanisk Centralbibliotek, jf. § 12,  

 vælges af og blandt centralbibliotekets videnskabelige personale.
Valget skal  

 godkendes af bestyreren.
Stk. 4.  Lederne af de 3 videnskabelige afdelinger og af  

 udstillingsafdelingen ved Zoologisk Museum, jf. § 14, vælges af og blandt de  

 enkelte afdelingers videnskabelige personale.
Valget skal godkendes af  

 bestyreren.
Museumsrådet § 18.  De fire bestyrere for museerne udgør  

 Universitetets Naturhistoriske Museumsråd.
§ 19.  Museumsrådet koordinerer områdets fælles  

 aktiviteter og kan fremføre områdets samlede synspunkter for bl.a.
Rektor,  

 Konsistorium og Fakultetsråd.
 Budgetter m.v.
 § 20.  Det Naturvidenskabelige Fakultetfastsætter  

 museernes og havens budgetter samt bogkontoen til Botanisk Centralbibliotek i  

 overensstemmelse med de forudsætninger, som fremgår af Københavns  

 Universitets bevillinger og Konsistoriums budget.
 § 21.  Hvor intet andet er anført, gælder  

 bestemmelserne i universitetsloven og universitetets statut, idet reglerne om  

 institutter finder tilsvarende anvendelse.
 Ophør m.v.
 § 22.  Beslutning om museernes eller havens  

 nedlæggelse eller opdeling og om grundlæggende ændringer i deres  

 arbejdsopgaver træffes af ministeren efter indstilling fra Universitetet.
 Ikrafttræden m.v.
 § 23.  Bekendtgørelsen træder i kraft den 15. juli  

 1994.
 Stk. 2.  Følgende regler ophæves:
Undervisningsministeriet, den 24. juni  

 1994 P.M.V.
