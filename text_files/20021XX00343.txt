Skriftlig fremsættelse (27. marts 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om retsforholdet mellem arbejdsgivere og funktionærer  

 (Gennemførelse  

 af direktivet om tidsbegrænset ansættelse) (Lovforslag nr.
L 203).
Med lovforslaget gennemføres en række præciseringer og  

 justeringer af funktionærlovens regler.
Med disse justeringer sikres det, at  

 funktionærloven lever op til EU-direktiv om tidsbegrænset ansættelse.
 Samtidig med dette lovforslag fremsættes et generelt  

 lovforslag til opfyldelse af direktivet vedrørende tidsbegrænset ansættelse.
 Det følger bl.a. af direktivet, at tidsbegrænset ansatte for  

 så vidt angår ansættelsesvilkår ikke må forskelsbehandles i forhold til  

 fastansatte, medmindre der er en objektiv begrundelse for  

 forskelsbehandlingen.  

 Derudover følger det af direktivet, at der skal fastsættes regler, der  

 forhindrer misbrug af flere på hinanden følgende tidsbegrænsede ansættelser.
 I forlængelse af den gennemførelse af direktivet, som  

 arbejdsmarkedets parter har foretaget ved overenskomst og samtidig med den  

 supplerende gennemførelseslovgivning, der nu fremsættes, er det nødvendigt at  

 præcisere og justere funktionærlovens regler på en række punkter for at skabe  

 overensstemmelse mellem disse regler og de generelle aftaler og regler for  

 tidsbegrænset ansatte.
Det foreslås, at det i funktionærloven gøres klart, at loven  

 også omfatter tidsbegrænsede ansættelsesforhold.
Dette er allerede antaget i  

 praksis, men af hensyn til EU-rettens krav om klarhed ved implementering,  

 fastsættes det nu direkte i lovteksten.
Det foreslås endvidere gjort klart, at i de tilfælde, hvor  

 en tidsbegrænset ansættelsesaftale opsiges med virkning fra et tidspunkt, der  

 ligger før det tidspunkt, hvor den ville udløbe, gælder de almindelige  

 opsigelsesbestemmelser  

 i funktionærloven.
Dette er også antaget i praksis, men af hensyn til  

 EU-rettens krav om klarhed ved implementering, fastsættes det nu direkte i  

 lovteksten.
Af klarhedshensyn foreslås det også præciseret i loven, at  

 fornyelse af flere på hinanden følgende tidsbegrænsede ansættelsesforhold kun  

 kan ske af de samme grunde som nævnt i det samtidigt fremsatte lovforslag om  

 tidsbegrænset ansættelse.
Det vil som hovedregel sige, når der er objektive  

 grunde hertil.
Efter de gældende regler har  

 lønmodtageren ved rent midlertidig ansættelse af under 3 måneders varighed  

 ikke  

 krav på et opsigelsesvarsel, til forskel fra fastansatte og andre  

 tidsbegrænsede ansatte.
På grund af denne forskelsbehandling har regeringen  

 efter  

 grundige juridiske overvejelser fundet det nødvendigt at nedsætte 3  

 månedersgrænsen til 1 måned for at sikre lovens overensstemmelse med  

 direktivet, også selvom det ud fra hensynet til fx fleksibiliteten på  

 arbejdsmarkedet ikke er en hensigtsmæssig udvikling.
Det vurderes dog, at kun  

 få arbejdsgivere og lønmod~tagere reelt vil blive berørt af denne ændring.
 Endelig foreslås en teknisk justering og præcisering af  

 lovens § 3 om erstatning ved arbejdsgiverens misligholdelse af  

 ansættelsesforholdet.
 Der henvises i øvrigt generelt til de almindelige  

 bemærkninger til forslag til lov om tidsbegrænset ansættelse.
 Det foreslås, at lovforslaget  

 træder i kraft den 1. juni 2003.
 Idet jeg i  

 øvrigt henviser til lovforslaget og de ledsagende bemærkninger, skal jeg  

 anbefale lovforslaget til Tingets velvillige behandling.
