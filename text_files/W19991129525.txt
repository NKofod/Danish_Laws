Der var klaget over, at patienten blev udskrevet for tidligt, at hun fik  

 ordineret penicillin to gange på trods af, at der var noteret CAVE  

 penicillin i journalen.
Der var videre klaget over, at de involverede  

 læger ikke foretog tilstrækkelige undersøgelser herunder  

 CT-scanning, og at de involverede sygeplejersker ikke var  

 tilstrækkeligt omhyggelige ved deres observation og pleje af patienten  

 i indlæggelsesperioden.
Medicinering med penicillin trods  

 overfølsomhed herfor Patientklagenævnet fandt ikke grundlag for kritik  

 af, at reservelæge A som mulig medicinordination havde noteret  

 "penicillin", idet han hermed mente "antibiotikum".  Nævnet fandt dog,  

 at det ville have været hensigtsmæssigt, om reservelæge A  

 havde sørget for at give en mere præcis ordination.
 Patientklagenævnet fandt, at reservelæge B,  

 som ordinerede penicillinen, havde udvist manglende omhu og  

 samvittighedsfuldhed og lagde herved vægt på, at  

 reservelægen selv havde optaget journal uden at spørge om  

 overfølsomhed, og at hun undlod at genoptage udspørgen herom,  

 da hun ordinerede antibiotisk behandling.
 Patientklagenævnet fandt endelig, at sygeplejerske  

 C, som havde tilkaldt reservelæge B, havde udvist manglende omhu og  

 samvittighedsfuldhed, idet hun burde have været opmærksom  

 på, om der i journal og sygeplejecardex kunne være notater om  

 overfølsomhed over for givet et lægemiddel.
Patientklagenævnet kunne oplyse, at man godt kan  

 vælge at give penicillin trods oplysning om allergi, idet en  

 sådan oplysning ikke altid er korrekt, og idet penicillin er et  

 glimrende antibiotikum.
I så fald skal man dog argumentere for dette  

 valg i journalen og ordinere relevante observationsforanstaltninger.
