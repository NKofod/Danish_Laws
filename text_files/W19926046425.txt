 Konkurrenceankenævnet har stadfæstet Konkurrencerådets afgørelse om  

 anmeldelsespligt i henhold til konkurrencelovens § 5 for aftaler om  

 etablering og drift af fælleskommunale affaldsselskaber, der løser  

 opgaver,som påhviler kommunerne i medfør af miljøbeskyttelseslovens  

 bestemmelser (2).
Der findes ca. 25 fælleskommunale affaldsselskaber etableret i  

 samarbejde typisk mellem 5 - 15 kommuner.
På området for affaldsbehandling  

 har selskabernes aktiviteter betydning for de erhvervsmæssige konkurrence- og  

 effektivitetsforhold, hvilket indebærer, at selskaberne er omfattet af  

 konkurrencelovens § 2, nr. 2, og selskaberne er fundet at have dominerende  

 indflydelse på de lokale delmarkeder, hvor de opererer, som omtalt i  

 konkurrencelovens § 5.
 Konkurrencelovens bestemmelser gælder ved siden af  

 miljøbeskyttelseslovens bestemmelser.
 Anmodning om opsættende virkning af anken blev ikke imødekommet.
1. Ved skrivelse af 13. februar 1992 har advokat Bjarne L.
Ditlevsen på  

 vegne Reno-Sam klaget over en af KonkurrenceRådet den 20. januar 1992 truffet  

 afgørelse, hvorved rådet fandt, at aftalerne om etablering og drift af de  

 fælleskommunale affaldsselskaber er anmeldelsespligtige i henhold til  

 konkurrencelovens § 5.
 Klageren har påstået afgørelsen ophævet.
 KonkurrenceRådet har påstået afgørelsen stadfæstet.
 Under sagens behandling har ankenævnet bestemt, at en anmodning fra  

 klageren om, at klagen skulle tillægges opsættende virkning, ikke kunne  

 imødekommes.
 Sagen har været mundtligt forhandlet.
 2. Rådets skrivelse af 20. januar 1992 er sålydende: »I brev af 26.  

 september 1991 har Reno-Sam på vegne af et medlemsselskab forespurgt  

 KonkurrenceRådet, om aftaler og vedtagelser i de fælleskommunale  

 affaldsselskabers vedtægter (interessentskabskontrakter) er omfattet af  

 anmeldelsespligten i konkurrencelovens § 5.
Til bedømmelse af dette spørgsmål er fremsendt standardudkast til vedtægt  

 udarbejdet af Kommunernes Landsforening.
De enkelte affaldsselskabers  

 vedtægter følger i det store hele dette standardudkast ved reguleringen af  

 forholdet mellem interessentkommunerne.
 Man skal i den anledning meddele, at aftalerne om etablering og drift af  

 de fælleskommunale affaldsselskaber er anmeldelsespligtige i henhold til  

 konkurrencelovens § 5.....
 Der er herved lagt til grund, at de fælleskommunale selskaber set i  

 relation til konkurrencelovens § 2 udøver offentlig erhvervsvirksomhed, idet  

 begrebet erhvervsvirksomhed ikke er begrænset til virksomhed, der tilsigter  

 økonomisk gevinst.
Set i relation til konkurrencelovens § 5 har de fælleskommunale  

 affaldsselskaber dominerende indflydelse på de lokale delmarkeder, hvor de  

 opererer.
Anmeldelsespligten i § 5 er således umiddelbart til stede.
Man skal henlede opmærksomheden på, at aftaler og vedtagelser ikke er  

 gyldige, hvis de ikke er anmeldt til KonkurrenceRådet inden 14 dage efter  

 aftalen eller vedtagelsen er truffet, jf. § 5, stk. 1 og 3. Hvis denne frist  

 på 14 dage er overskredet, kan parterne bekræfte aftalens gyldighed  

 (ratihabere aftalen) og anmelde aftalen i bekræftet stand til  

 KonkurrenceRådet inden 14 dage efter bekræftelsen.
Herefter vil aftalen være  

 gyldig fra ratihabitionsdatoen.
Det er KonkurrenceRådets opfattelse, at der i aftalerne er indeholdt  

 bindinger, som må antages at have skadelige virkninger på konkurrencen.
Det  

 gælder bl.a. den absolutte leverings- og aftagerpligt for affald, jf.  

 aftalens § 4. KonkurrenceRådet vil eventuelt kunne gå ind i en nærmere  

 vurdering heraf ved anvendelse af bestemmelsen i lovens § 15 om  

 offentliggjort henvendelse.
 Derimod kan indgrebsbestemmelser i §§ 11-14 ikke bringes i anvendelse over  

 for aftalerne, jf. lovens § 2. ...«.
 3.  Klagerens argumentation.
a) Klageren har oplyst, at Reno-Sam er en samarbejdsorganisation, hvor  

 forskellige interessentskaber bestående af enkelte kommuner samarbejder om  

 bortskaffelse af affald.
I interessentskaber indgår aldrig private selskaber.
 Udkast til standardvedtægter for interessentskaberne har været drøftet med  

 Indenrigsministeriet.
Interessentskaberne kan være forskelligt opbygget for så vidt angår  

 opgaver og ledelsesorganer.
I forbindelse med virksomheden med  

 affaldsafskaffelser er der altid tale om gensidighed, idet der foreligger  

 såvel en aftagepligt som en afleveringspligt for de kommunale interessenter.
 Reno-Sam har 20 medlemmer og dækker ca. halvdelen af virksomheden med  

 affaldsbortskaffelse i Danmark.
 b) Klageren har anført, at der ved samarbejdsaftalerne mellem kommunerne  

 ikke er tale om erhvervsvirksomhed som beskrevet i konkurrencelovens § 2, og  

 at der ikke er tale om aftaler omfattet af lovens § 5.
Der foreligger i interessentskabsform aftaler om samarbejde mellem  

 kommuner.
På området for afskaffelse af affald er der i henhold til  

 miljøbeskyttelseslovens § 49 pligt til bl.a. at tilslutte sig sådanne  

 kommunale fællesskaber, og den enkelte kommune kan ikke modsætte sig et  

 sådant samarbejde.
Da der foreligger indskrænkninger i den enkelte  

 kommunalbestyrelses kompetence, kræves der tilsynsmyndighedens godkendelse,  

 jf. § 60, stk. 1, i lov om kommuners styrelse.
Ved udarbejdelse af konkurrenceloven har man ikke haft overvejelser om  

 miljømæssige forhold.
Det fremgår heller ikke klart, i hvilket omfang  

 offentlig virksomhed skal være omfattet af loven.
Et så vigtigt område som  

 affaldsbortskaffelse nævnes ikke som hørende under konkurrenceloven.
Der er  

 derfor ikke støtte i lovens forarbejder for, at drift af kommunale  

 interessentskaber på området for bortskaffelse af affald er omfattet af  

 konkurrenceloven.
 Konkurrenceloven omfatter ikke selve det juridiske organisationsgrundlag  

 for det fælleskommunale samarbejde på affaldsbortskaffelsesområdet, som alene  

 er reguleret ved det kommunalretlige regelsystem suppleret med  

 speciallovgivningen og specialreglerne på affaldsområdet.
De to love - miljøbeskyttelsesloven og konkurrenceloven - har vidt  

 forskellige formål og dækningsområder.
Miljøbeskyttelsesloven tilsigter at  

 værne landets natur og miljø, medens konkurrenceloven har til formål at  

 fremme effektiviteten i produktion og omsætning af varer og tjenesteydelser.
Ved miljøbeskyttelsesesloven er affaldsafskaffelse blevet et meget  

 komplekst udtryk for genanvendelse m.v.
Lovens formulering af kommunernes  

 opgaver og pligter på disse områder er langt videre, end hvad der i  

 konkurrenceloven betegnes som produktion og omsætning af varer og  

 tjenesteydelser.
Konkurrenceloven indeholder en ugyldighedsvirkning ved manglende  

 anmeldelse.
Heroverfor står miljøbeskyttelsesloven, der på affaldsområdet  

 indeholder både en handlepligt og en kontraheringspligt.
På dette  

 kommunalretlige område vil det være vanskeligt at forestille sig, at  

 konkurrenceloven skulle kunne medføre ugyldighed.
Hertil kommer, at  

 miljøbeskyttelsesloven tidsmæssigt er vedtaget senere end konkurrenceloven og  

 derfor på dette område må betragtes som en speciallov med forrang i forhold  

 til konkurrenceloven.
Uanset at en ugyldighedsvirkning i medfør af konkurrenceloven kan imødegås  

 ved ratihabering, kan denne virkning betyde en mulighed for kommunerne til at  

 blive friholdt for et samarbejde om affaldsbortskaffelse.
Herved opstår et  

 dilemma mellem hensynet til konkurrence og miljø, som i særlig grad vil have  

 betydning, såfremt princippet i konkurrenceloven måtte blive ændret til et  

 godkendelsesprincip.
 Anmeldelse af aftalerne i henhold til konkurrencelovens § 5 er i øvrigt  

 unødvendig, da § 6 giver KonkurrenceRådet mulighed for undersøgelse af de  

 konkurrencemæssige aspekter.
Et hovedprincip i konkurrenceloven er gennemsigtighed.
Dette opnås fuldt  

 ud også uden anmeldelse til KonkurrenceRådet, idet den kommunale styrelseslov  

 stiller krav om forhåndsgodkendelse på området for bortskaffelse af affald.  

 Hermed opnås lignende indsigt som ved konkurrenceloven.
 4.  KonkurrenceRådets argumentation.
KonkurrenceRådet har anført, at det centrale begreb for konkurrencelovens  

 områdeafgrænsning er »erhvervsvirksomhed«.
Af bemærkningerne til  

 lovforslaget fremgår, at eventuelle afgrænsningsproblemer i den forbindelse  

 forudsættes løst i forlængelse af hidtidig praksis.
Følgelig er enhver  

 aktivitet, der resulterer i økonomisk værditilvækst med betydning for  

 konkurrence- og effektivitetsforholdene, erhvervsvirksomhed i  

 konkurrencelovens forstand, medmindre der er tale om egentlig  

 myndighedsudøvelse.
Interessentskabsaftalerne indeholder bestemmelser om planlægning,  

 etablering og drift af interessentskaberne, herunder afsætning af indsamlet  

 materiale samt fastsættelse af afgifter til dækning af driftsudgifter.  

 Endvidere indeholder aftalerne bestemmelser om absolut levering- og  

 aftagepligt.
Selv om der på affaldsområdet er tale om miljøhensyn fastsat i  

 miljøbeskyttelsesloven, udelukker dette ikke, at de aktiviteter, der foregår  

 i interessentskaberne, har karakter af erhvervsvirksomhed i konkurrencelovens  

 forstand.
Der er ikke tale om, at rådet optræder som prismyndighed.
Rådet påser  

 derimod, at der foreligger gennemsigtighed på markedet.
 Samtidig er der den indskrænkning i rådets almindelige indgrebsbeføjelse,  

 at da det drejer sig om erhvervsvirksomhed udøvet af interessentskaber, hvor  

 deltagerne alene er kommuner, kan rådet kun påpege mulige skadelige  

 virkninger for konkurrencen, jf. herved konkurrencelovens § 2, stk. 2, 2.  

 pkt.
Virksomhed med bortskaffelse af affald har generelt betydning for  

 konkurrencen i erhvervslivet, idet afskaffelsen udgør en omkostning.
Den har  

 herudover betydning for private selskaber, der måtte ønske at konkurrere med  

 de kommunale interessentskaber.
Der foreligger endvidere en klar  

 markedsdominans inden for det område, som aftalerne vedrører.
Der foreligger »aftaler og vedtagelser« som fastlagt i  

 konkurrencelovens § 5. Der skal ikke skelnes mellem, om aftaler er lovpåbudte  

 eller frivillige.
Offentlig reguleret virksomhed er for så vidt angår  

 anmeldelsespligten ganske sidestillet med aftaler inden for det private  

 erhvervsliv.
Miljølovgivningen indeholder ikke bestemmelser om konkurrenceforhold og  

 urimelige virkninger heraf på affaldsområdet.
Disse forhold må derfor  

 bedømmes efter konkurrenceloven, der således gælder ved siden af  

 miljøbeskyttelsesloven, hvis formål det alene er at forebygge og bekæmpe  

 forurening gennem bl.a. begrænsning af affaldsmængder og genbrug.
 Ugyldighedssanktionen i konkurrencelovens § 5, stk. 3, der kom ind under  

 folketingsbehandlingen af lovforslaget, har til formål at sikre opfyldelse af  

 anmeldelsespligten inden for en vis frist.
 Denne ugyldighedsvirkning vil næppe være aktuel, da ikke rettidigt  

 anmeldte aftaler kan opnå gyldighed ved at blive ratihaberet.
 5.  Ankenævnets bemærkninger.
 Af de grunde, der er anført af KonkurrenceRådet, og idet det, klageren har  

 anført om forholdet til anden offentligretlig lovgivning er uden betydning  

 for, om forholdet tillige er omfattet af konkurrencelovens regler om  

 anmeldelsespligt, stadfæster ankenævnet rådets afgørelse.
 (* 1) Konkurrencerådet:
Dokumentation 1992-1, s. 9 (* 2) Konkurrencerådet:
