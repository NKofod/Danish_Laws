(Til samtlige ministerier m.v.) Ved finansministeriets cirkulære af 28. september 1984 blev der givet  

 meddelelse om, at der for en række overenskomstgrupper var blevet etableret  

 en gruppelivsordning.
I det paritetiske nævn for den offentlige sektor i  

 øvrigt - etableret i henhold til lov om fornyelse og forlængelse af  

 kollektive overenskomster m.v. - er det aftalt, at et yderligere antal  

 overenskomstgrupper skal tilsluttes gruppelivsordningen.
 Det drejer sig om følgende:
iværksættelses- overenskomstgruppe tidspunkt a. 1/4 85 timelønnede håndværkere og værkstedsarbejdere ifølge  

 overenskomst mellem DSB og fællesorganisationen DSB b. 1/4 85 automekanikere samt de under baneafdelingen beskæftigede  

 extrahåndværkere og håndværkere på månedsløn ifølge overenskomst mellem DSB  

 og Dansk Metalarbejderforbund c. 1/4 85 plantekontrollører ved statens plantetilsyn i følge overenskomst  

 mellem finansministeriet og Dansk funktionærforbund d. 1/4 85 prøveassistenter ved Danmarks elektriske Materielkontrol  

 (DEMKO), ifølge overenskomst mellem finansministeriet og Dansk  

 funktionærforbund e. 1/4 85 rengøringsinspektricer på rigshospitalet ifølge overenskomst  

 mellem finansministeriet og Dansk Kommunal Arbejderforbund f. 1/5 85 jord- og betonarbejdere ved statens seruminstitut ifølge  

 overenskomst mellem finansministeriet og Jord- og Betonarbejdernes  

 fagforening g. 1/5 85 chauffører ved statens seruminstitut ifølge overenskomst mellem  

 finansministeriet og Specialarbejderforbundet i Danmark h. 1/5 85 lager- og handelsarbejdere ved en række stats institutioner m.v.  

 i hovedstaden ifølge over enskomst mellem finansministeriet og Lager- og  

 Handelsarbejdernes forbund i. 1/6 85 sceneteknikere, rekvisitører og kapelbetjente ved Det kgl.  

 Teater ifølge overenskomst mellem finansministeriet og Lager- og  

 Handelsarbejdernes forbund j. 1/4 85 erhvervsvejledere i staten ifølge overenskomst mellem  

 finansministeriet og Dansk Erhvervsvejleder forening k. 1/4 85 radiotelegrafister i land ifølge overenskomst mellem  

 finansministeriet og Radiotelegrafist foreningen af 1917 1. 1/4 85 inventarkonduktører i staten ifølge  

 overenskomst mellem finansministeriet og Teknisk Landsforbund.
 En oversigt over de overenskomstområder, der allerede er omfattet, fremgår  

 af tillæg 1 til den vedlagte aftale.
 Det blev samtidig aftalt, at forsikringssummen skulle forhøjes til 50.000  

 kr., og at præmien forhøjedes til 19,03 kr. pr. måned pr. medarbejder.
 Gruppelivsordningen omfatter - alene med de begrænsninger, som fremgår af  

 den som bilag til den enkelte overenskomst optagne aftale - fra  

 iværksættelsestidspunktet samtlige ansatte og senere tilkommende  

 månedslønnede medarbejdere (dog for så vidt angår smede- og maskinarbejdere  

 samt elektrikere på Risø med månedsvis udbetalt løn) i statsinstitutioner,  

 der er omfattet af en af de nævnte overenskomster.
 Endvidere omfatter ordningen samme medarbejdergrupper i ikke egentlige  

 statsinstitutioner, der som et vilkår for statstilskud skal anvende  

 finansministeriets overenskomster m.v., jfr. finansministeriets  

 (budgetdepartementets) budgetvejledning 1985, punkt 53.12. vedrørende  

 institutioner, der modtager driftstilskud på halvdelen af driftsudgifterne  

 eller mere.
 Uafhængig af overenskomstfornyelserne er der mellem finansministeriet og  

 administrationsaktieselskabet Forenede Gruppeliv på vegne af Statsanstalten  

 for Livsforsikring indgået vedlagte aftale, der træder i stedet for den med  

 ovennævnte cirkulære udsendte aftale.
Indholdsmæssigt er der ikke særlig forskel mellem de to aftaler.
Den nye  

 aftale muliggør dog, at grupper, der uden at være omfattet af de ovennævnte  

 beskrivelser af institutioner, er ansat inden for det offentlige område, kan  

 kobles på gruppelivsordningen, jfr. aftalens § 1, afsnit 2. Endvidere er der  

 med tillæg nr. 3 til aftalen sket en udvidelse, idet gruppemedlemmer, der  

 bevilges barselorlov eller udvidet barselorlov uden løn i henhold til  

 barselorlovsloven (dagpengeloven), forbliver omfattet af  

 gruppelivsforsikringen i orlovsperioden.
Tilsvarende gælder gruppemedlemmer,  

 der ved tvungen genindkaldelse til militærtjeneste er bevilget orlov uden  

 løn.
Gruppelivsordningen er en ophørende livsforsikring, der kommer til  

 udbetaling ved gruppemedlemmets død, såfremt denne indtræder inden  

 forsikringens ophør.
Forsikringen bortfalder uden udbetaling den 1. i måneden  

 efter forsikredes fyldte 67. år.
 På denne baggrund skal man anmode den enkelte ansættelsesmyndighed om over  

 for de nye medarbejdere, der herefter omfattes af gruppelivsordningen,  

 skriftligt at tilkendegive dette og endvidere anmode medarbejdere, der måtte  

 have flere samtidige ansættelsesforhold ved forskellige statslige  

 myndigheder, om over for dem eller de andre arbejdsgivere at foranledige, at  

 der kun indbetales bidrag for et af ansættelsesforholdene.
Gruppelivsordningen skal administreres af administrationsselskabet  

 Forenede Gruppeliv, og det påhviler den enkelte ansættelsesmyndighed at  

 anmelde antallet af medarbejdere til Forenede Gruppeliv.
Institutioner, der  

 er tilsluttet statens centrale lønanvisning, vil kunne henvise Forenede  

 Gruppeliv til at rette henvendelse til lønanvisningen.
 Med hensyn til de mere praktiske forhold omkring indbetaling af præmien  

 til Forenede Gruppeliv m.v. vil der herefter fra Forenede Gruppeliv blive  

 udsendt materiale herom.
 I tilfælde af at en af forsikringen omfattet medarbejder afgår ved døden  

 efter det tidspunkt, hvor ordningen træder i kraft for den pågældende gruppe,  

 udbetales forsikringssummen, som fra 1. april 1985 andrager 50.ooo kr. til  

 afdødes nærmeste pårørende, jfr. iøvrigt aftalens § 3.
 Såfremt en forsikret medarbejder hverken har ægtefælle eller børn under l8  

 år, er den pågældende berettiget til at indsætte som begunstiget den, til  

 hvem forsikringssummen ønskes udbetalt ved dødsfald.
 Dødsfald anmeldes af ansættelsesmyndigheden skriftligt til Forenede  

 Gruppeliv, der herefter foretager det videre fornødne.
 Præmien, der som nævnt er på 19,03 kr. månedlig pr. gruppemedlem, betales  

 af staten og medregnes i den ansattes A-indkomst, jfr. dog  

 pensionsbeskatningslovens § 50.
P.
M.
V.
E.
B.
Lene Larsen Gruppelivordning nr. 83034 AFTALE MELLEM FINANSMINISTERIET og Administrationsaktieselskabet FORENEDE GRUPPELIV (F.G.) som repræsentant for de for aftalens opfyldelse solidarisk hæftende  

 forsikringsselskaber, Assurance-Compagniet BALTICA,  

 Livsforsikringsaktieselskab.
A/S Forsikringsselskabet CODAN LIV.  

 Livsforsikringsaktieselskabet HAFNIA-HAAND I HAAND.
KGL.
BRAND's  

 Livsforsikringsaktieselskab.
KOMMUNERNES PENSIONSFORSIKRING A/S.
PENSIONS OG  

 LIVRENTE-INSTITUTET AF 1919 A/S.
Forsikrings-Aktieselskabet TREKRONER-LIV.  

 TRYG FORSIKRING, gensidigt livsforsikringsselskab,  

 Livsforsikrings-Aktieselskabet UTRECHT, VITA LIVSFORSIKRING, Schweizisk  

 Aktieselskab og WINTERTHUR LIV, Schweizisk Aktieselskab, samt STATSANSTALTEN  

 FOR LIVSFORSIKRING, der hæfter proratarisk, indgås herved følgende aftale.
§ 1 Medarbejdergrupper, der er omfattet af en overenskomst mellem en faglig  

 organisation og FINANSMINISTERIET, eller en styrelse efter bemyndigelse fra  

 FINANSMINISTERIET, og hvor overenskomsten indeholder bestemmelse om  

 gruppelivsforsikring, forsikres efter de i overenskomsten angivne regler,  

 således at der ved en medarbejders (gruppemedlems) død før udgangen af den  

 måned, hvori gruppemedlemmet fylder 67 år. udbetales en forsikringssum på kr.  

 50.000,-.
 Institutioner m.v., der følger/tiltræder FINANSMINISTERIET's overenskomst  

 med en faglig organisation, kan - forudsat overenskomsten indeholder hjemmel  

 til gruppelivsforsikring og institutionen har offentlig karakter - ved  

 institutionens foranstaltning kobles på nærværende gruppelivsordning.
§ 2 Dækningen er virksom, når og sålænge betingelserne i § 1 er opfyldt,  

 forudsat at overenskomsten af FINANSMINISTERIET er tilmeldt F.G.  

 Aldersfordelingen blandt de forsikrede meddeles F.G. af de lønanvisende  

 myndigheder / institutioner hvert 3. års 1. oktober, første gang pr. 1.  

 oktober 1987.
Forsikringsåret er 1. januar til 31. december.
Pr. 1. januar hvert 3. år  

 udregner F.G. på grundlag af gruppens aldersmæssige sammensætning på dette  

 tidspunkt præmien for den pågældende 3 årsperiode.
 På basis af den for året gældende gennemsnitspræmie og det konkrete antal  

 forsikrede i hver måned beregnes månedspræmien, der indbetales af de  

 lønanvisende myndigheder / institutioner til F.G.
 § 3.  Ved et gruppemedlems død udbetales  

 forsikringssummen til den pågældendes nærmeste pårørende.
 Forudsat gruppemedlemmet ikke efterlader ægtefælle eller børn under 18 år,  

 kan anden udbetalingsbestemmelse skriftligt aftales mellem gruppemedlemmet og  

 F.G.
§ 4 Bonus, som måtte tilkomme gruppelivsordningen, anvendes til forbedring af  

 ordningen efter nærmere aftale.
§ 5 Kommer antallet af gruppemedlemmer under 25, ophører forsikringen uden  

 særligt varsel ved udgangen af det følgende forsikringsår medmindre antallet  

 på dette tidspunkt atter er mindst 25.
§ 6 For forsikringen gælder vedhæftede »Forsikringsbetingelser for  

 gruppelivsforsikring«, medmindre de er fraveget ved denne aftale.
De  

 forsikrede - gruppemedlemmerne - betragtes som ejere af de respektive  

 forsikringer.
Uanset forsikringsbetingelsernes § 16 kan opsigelse ske helt  

 eller delvis uden varsel.
 Beskatningsform: »Kapitalforsikring med begrænset fradragsret«.
§ 7 Af hensyn til maksimeringsbestemmelserne for gruppelivsforsikring må der  

 gives underretning til F.G., såfremt hele gruppen eller en del af den dækkes  

 af en anden gruppelivsforsikring.
Nærværende aftale, som er oprettet i 2 ligelydende eksemplarer træder i  

 kraft den 1. januar 1985, klokken 0, og afløser fra samme tidspunkt aftale  

 nr.
KB 191 af 13. september 1984 med senere tillæg mellem FINANSMINISTERIET  

 og STATSANSTALTEN FOR LIVSFORSIKRING.
Forsikringssummen udgør i perioden 1.  

 januar til 31. marts 1985 kr. 40.000,-.
København, den 5. juli 1985 Lene Larsen København, den 4. juli 1985 Administrationsaktieselskabet FORENEDE GRUPPELIV TILLÆG nr. 1.
Ved aftalens ikrafttrædelsesdato har FINANSMINISTERIET ifølge  

 § 2 tilmeldt følgende overenskomstområder:
 1. kontorfunktionærer i staten med de undtagelser, som  

 fremgår af kontorfunktionæroverenskomsten med HK.
2. edb-medarbejdere ved de ifølge tillægsaftale med HK til kontorfunktionæroverenskomsten nævnte ministerier m.v.
3. beregnere i direktoratet for statens indkøb ifølge tillægsaftale med HK til kontorfunktionæroverenskomsten.
4. analyseassistenter ved statsfrøkontrollen ifølge tillægsaftale med HK til laboratoriefunktionæroverenskomsten.
 5. tekniske fotografer i staten ifølge overenskomst  

 med Dansk Funktionærforbund.
6. laboratoriefunktionærer i staten med de undtagelser som fremgår af overenskomsten med Dansk Laborant-Forening tilsluttet HK.
7. flyvelederassistenter under statens luftfartsvæsen  

 ifølge tillægsaftale med HK til kontorfunktionær overenskomsten.
 8. materielfunktionærer under civilforsvarsstyrelsen  

 ifølge tillægsaftale med HK til kontorfunktionær gt overenskomsten.
9. kontorfunktionærer ved Bornholmstrafikken ifølge overenskomst med HK.
10. kontorfunktionærer ved Generaldirektoratet for statsbanerne ifølge overenskomst med HK.
11. kontorfunktionærer ved Generaldirektoratet for Post og Telegrafvæsenet ifølge overenskomst med HK.
 12. elektrikere ved Forsøgsanlæg Risø ifølge  

 overenskomst med Dansk El-Forbund.
13. faglærte laboratorie mekanikere og operatører ved Forsøgs anlæg Risø ifølge overenskomst med Dansk Metalarbejderforbund.
 14. smede- og maskinarbejdere ved Forsøgsanlæg Risø  

 ifølge overenskomst med Dansk Metalarbejderforbund.
15. maskinkonsulenter i Direktoratet for arbejdstilsynet ifølge overenskomst med Dansk Metalarbejderforbund.
16. AF-konsulenter ved arbejdsformidlingskontorer  

 ifølge overenskomst med Arbejdsformidlingskontorernes personales landsklub tilsluttet HK.
17. ingeniørassistenter ved Københavns Universitet og Danmarks tekniske Højskole ifølge overenskomst med Dansk Metalarbejderforbund.
18. ingeniørassistenter ved Københavns Universitet og Danmarks tekniske Højskole ifølge overenskomst med Teknisk Landsforbund.
 19. forskningsteknikere ved Københavns Universitet  

 (Niels Bohr institut) og Århus Universitet (fysisk og kemisk institut) ifølge  

 overenskomst med Teknisk Landsforbund.
20. klinikassistenter samt  

 instruktionsklinikassistenter ved skolerne for klinikassistenter og tandplejere i København og Århus ifølge tillægsaftale med HK til kontorfunktionæroverenskomsten.
 TILLÆG nr. 2.
 Følgende institutionerer fra aftalens ikraftrædelse tilmeldt  

 gruppelivsforsikringen:
A.
Vedvarende (navne følger) B.
Midlertidige (f.eks. langtidsledige) (navne følger) TlLLÆG nr. 3 Med virkning fra 1. januar 1985 udvides gruppelivsaftalens § 1 - jfr. § 2  

 - med følgende:
 Gruppemedlemmer, der bevilges barselsorlov eller udvidet barselsorlov uden  

 løn i henhold til barselsorlovsloven (dagpengeloven), forbliver omfattet af  

 gruppelivsforsikringen i orlovsperioden.
 Gruppemedlemmer der ved tvungen genindkaldelse til militærtjeneste og  

 under genindkaldelsen er bevilget orlov uden løn, forbliver omfattet af  

 gruppelivsforsikringen i orlovsperioden.
