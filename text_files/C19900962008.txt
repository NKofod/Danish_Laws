Bilag 12 REGLER OM UDBETALING AF GODTGØRELSE FOR TABT ARBEJDSFORTJENESTE M.V.
TIL  

 K-VÆRNEPLIGTIGE UNDER DEN FORTSATTE LOKALE UDDANNELSE.
 Til K-værnepligtige, som må forsømme deres arbejde for at give møde til  

 den fortsatte lokale uddannelse på tider, der for størstedelen af de  

 værnepligtige vil være normal fritid, skal der ydes en godtgørelse for  

 dokumenterede indtægtstab eller udgifter til vikar o.lign. inden for det af  

 Civilforsvarsstyrelsen fastsatte maximumsbeløb.
 Det er en forudsætning for ydelse af denne godtgørelse, at der er tale om  

 en normal arbejdstid i vedkommende branche eller erhverv, idet der ikke kan  

 ydes godtgørelse for mistede ekstraindtægter, der hidrører fra overarbejde  

 eller bierhverv.
 Se iøvrigt bilag 11 om godtgørelsens størrelse.
 Udbetalingen af godtgørelsen sker efter følgende regler:
 1. Lønmodtagere.
 Ansøgninger fra lønmodtagere om godtgørelse for tabt arbejdsfortjeneste  

 skal indeholde oplysning om den værnepligtiges navn, adresse, personnummer,  

 bank- eller postgirokonto, samt erklæring fra arbejdsgiveren om forsømmelsens  

 varighed og indtægtstabets størrelse.
 2. Selvstændige næringsdrivende.
 Ansøgninger fra selvstændige næringsdrivende om godtgørelse for  

 indtægtstab skal indeholde oplysning om den værnepligtiges navn, adresse,  

 personnummer, erhverv, bank- eller postgirokonto, samt en på tro og love  

 afgivet erklæring om indtægtstabets størrelse.
 3. Vikarhjælp.
 Ansøgninger om refusion af lønudgifter til ekstra medhjælp skal indeholde  

 oplysning om den værnepligtiges navn, adresse, erhverv, eventuel  

 postgirokonto eller bankkonto (bankens navn og kontonummer) samt en nærmere  

 redegørelse for kravets berettigelse, herunder en erklæring fra vikaren om  

 det for arbejdet modtagne vederlag.
 4. Dagkurser.
 Der kan  ikke  udbetales godtgørelse for tabt arbejdsfortjeneste  

 m.v. til værnepligtige, der har erklæret sig indforstået med at gennemføre  

 den fortsatte lokale uddannelse på dagkurser, se bilag 2.
F.
Trosbjerg brigadechef Bilag 13 ORIENTERING OM GRUPPEFØRERE FRA CF-KORPSET TIL DET KOMMUNALE CIVILFORSVAR.
 Der er etableret en ordning, bestående af en tvungen overførsel af ca. 165  

 gruppeførere om året fra CF-korpset til det kommunale civilforsvar.
Ordningen er tilrettelagt således, at overførsel først og fremmest sker  

 til de stamafdelinger, der har størst behov herfor.
Udtagelsen foretages på  

 tvangsmæssig basis, dog således, at gruppeførere, der selv ønsker det,  

 fortrinsvis overføres.
 Gruppeførerne skal ialt forrette 53 timers tjeneste ved det kommunale  

 civilforsvar.
 Gruppeførere, der er udtaget til overførsel til det kommunale  

 civilforsvar, skal ca. l måned før hjemsendelsen gennemgå et kursus ved det  

 kommunale civilforsvar af 50 timers varighed.
De 50 timer afvikles på et ugekursus ved særligt udpegede lokale  

 uddannelsessteder (Aalborg, Århus samt CF-skolen i Hedehusene). Uddannelsen  

 gennemføres efter et program, fastlagt under hensyn til deres uddannelse i  

 CF-korpset og fremtidige virke i det kommunale civilforsvar.
Programmet  

 omfatter en kort orientering om de lokale organisatoriske signal-,  

 mobiliserings- og arbejdsmæssige forhold samt anvendelse af  

 byanalysemateriale m.v.
Herudover gives en jobtræning som gruppeførere i det  

 kommunale civilforsvar, hvor uddannelsen for de gruppeførere, der er uddannet  

 i signal- og specialtjeneste sigter mod en anvendelse som hjælpere for  

 indsatslederne ved gennemførelse af rekognoscering i skaderamte områder,  

 ABC-målinger m.v.
Når kurset på de 50 timer er afsluttet, returnerer gruppeførerne til  

 CF-korpsets afdelinger, hvor de deltager i de afsluttende øvelser.
De  

 værnepligtige hjemsendes derefter ved de respektive korpsafdelingers  

 foranstaltning og overføres til det kommunale civilforsvar.
De overføres uden  

 uniform.
Når overførslen har fundet sted, påhviler det kommunalbestyrelsen at  

 indkalde gruppeførerne til de resterende 3 timers tjeneste, der afvikles uden  

 for normal arbejdstid.
Denne indkaldelse bør gennemføres hurtigst muligt  

 efter overførslen.
Formålet med indkaldelsen er at give gruppeførerne en  

 orientering om de specielle forhold i vedkommende kommune.
Opmærksomheden  

 henledes på, at der af Civilforsvarets kaserner er udbetalt værnepligtsløn  

 for de 53 timers lokale uddannelse.
F.
Trosbjerg brigadechef Bilag-14 AFTALE MELLEM INDENRIGSMINISTERIET OG CIVILFORSVARS-FORBUNDET (optaget andet sted i RDB) Bilag 15 REGLER OM UDBETALING AF GODTGØRELSE FOR TABT ARBEJDSFORTJENESTE M.V.
 TIL KURSUSDELTAGERE PÅ CIVILFORSVARETS HØJSKOLE, CIVILFORSVARETS TEKNISKE  

 SKOLE OG FYNSKE CF-KOLONNE, KURSUSAFDELINGEN.
 Der gælder følgende regler for refusion af tabt arbejdsfortjeneste og  

 dækning af merudgifter ved fravær fra hjemmet til kursusdeltagere på  

 civilforsvarets Højskole og Civilforsvarets tekniske Skole og Fynske  

 CF-kolonne, Kursusafdelingen:
1. Til lønmodtagere , bortset fra de nedenfor  

 under pkt. 4 - 6 nævnte personer, ydes refusion af det ved erklæring fra  

 arbejdsgiveren dokumenterede indtægtstab, dog højst med et af  

 Civilforsvarsstyrelsen fastsat maximumsbeløb pr. dag eller pr. uge.
Der kan  

 ikke ydes kompensation for indtægtstab hidrørende fra bierhverv.
I tilfælde  

 hvor en privat ansat oppebærer løn under kursusophold anvendes reglerne under  

 pkt. 4, 7 og 8. Se i øvrigt bilag 11 om godtgørelsens størrelse.
 2. Til selvstændige næringsdrivende kan der i  

 henhold til en på tro og love afgivet erklæring om indtægtstabets størrelse  

 ydes en godtgørelse af tilsvarende størrelse, som godtgørelsen for tabt  

 arbejdsfortjeneste.
3. Selvstændige næringsdrivende og andre , der i anledning af  

 deltagelsen i kursus har udgift til ekstra ansat medhjælp (herunder ekstra  

 hushjælp) kan normalt påregne at få vikarudgiften dækket med et beløb  

 svarende til godtgørelsen for tabt arbejdsfortjeneste.
Det er en  

 forudsætning, at der tilvejebringes en erklæring fra vikaren om hjælpens  

 varighed og den for kursusperioden fastsatte løn samt bekræftelse af, at  

 vikaren ikke i forvejen er ansat hos den pågældende.
Der kan i så fald  

 normalt ikke ydes nogen godtgørelse for indtægtstab.
 4. For de statsansattes vedkommende henvises  

 til det af Ministeriet for Statens Lønnings- og Pensionsvæsen udsendte  

 cirkulære af 18. marts 1968 om tjenestefrihed for statsansatte til deltagelse  

 i hjemmeværnets eller civilforsvarets skoler og kurser, der er optaget som  

 underbilag 15.1.
 Hvis en privat arbejdsgiver - selv om der ikke er pligt dertil - udbetaler  

 løn til en ansat under dennes deltageelse i kuser på de centrale skoler, kan  

 der udbetales godtgørelse til arbejdsgiveren efter reglerne for statsansatte.
5. Til kommunalt ansatte ydes ikke godtgørelse  

 for tabt arbejdsfortjeneste under kursusophold på civilforsvarets centrale  

 skoler, idet det forudsættes, at de pågældende opnår tjenestefrihed uden  

 lønafkortning.
På begæring af en kommune, der giver en hos kommunen ansat  

 tjenestefrihed til at deltage i undervisningen på civilforsvarets centrale  

 skoler, vil der dog herfra blive refunderet vedkommende kommune et beløb  

 svarende til godtgørelsen for tabt arbejdsfortjeneste.
Sådan refusion kan  

 ikke ydes ved tjenestefrihed til kommunalt ansatte, hvis funktioner i  

 civilforsvaret helt eller delvis falder inden for deres normale  

 tjenesteområde.
 6. For folkeskolens lærere gælder de i pkt. 5  

 fastsatte regler for kommunalt ansattes tjenestefrihed til at deltage i  

 undervisningen på civilforsvarets centrale skoler.
7. Lønmodtagere , herunder stats og kommunalt ansatte samt  

folkeskolens lærere , der dokumenterer at ville benytte dem  

 tilkommende ferie og/eller fridage til kursusdeltagelse på  

 civilforsvarets centrale skoler, vil kunne oppebære en godtgørelse pr. dag,  

dog således at vedkommende - uden godtgørelse - selv yder en ferie-  

 eller fridag pr. påbegyndt 7 døgn.
Godtgørelsen er af samme størrelse som  

 godtgørelsen for tabt arbejdsfortjeneste.
 8. Der kan - udover eventuel refusion af tabt  

 arbejdsfortjeneste - udbetales et beløb pr. påbegyndt døgn inclusive  

 rejsedøgn til dækning af merudgifter ved fravær fra hjemmet til alle elever.  

 Undtaget herfra er statsansatte , hvis de under kursusopholdet af  

 tjenestestedet får udbetalt godtgørelse for merudgifter ved tjenesterejser  

 efter reglerne i Finanaministeriets cirkulære om time- og dagpenge m.v.  

 Tilsvarende undtagelse gælder for kommunalt ansatte , som under  

 kursusopholdet af tjenestestedet får udbetalt godtgørelse for merudgifter ved  

 tjenesterejser efter gældende kommunale regler.
9. Ansøgninger fra lønmodtagere og selvstændige  

 erhvervsdrivende om godtgørelse for tabt arbejdsfortjeneste skal  

 indeholde oplysning om navn, addresse, og personnr., bank- eller  

 postgirokonto og en erklæring afgivet på tro og love om indtægtstabets  

 størelse.
Såfremt trækprocenten ikke oplyses ved forevisning af skattekort,  

 indeholdes 50%.
 Der indeholdes ikke skat af godtgørelse for vikarudgifter , da der  

 er tale om B-indkomst for modtageren.
F.
Trosbjerg brigadechef Bilag 15.1.
 Ministeriet for statens lønnings- og pensionsvæsens cirkulære af 18. marts  

 1968.
(optaget andet sted i RDB) Bilag 16 REGLER OM LOKALE UDDANNELSESLEDERE.
 Ved en lokal uddannelsesleder forstås en lokalt udpeget person, der på  

 uddannelsesstedet under uddannelsen af værnepligtigt mandskab  har til  

 hovedopgave at varetage den fornødne koordinering af undervisningen, herunder  

 at påse, at de enkelte lektioner tilrettelægges og gennemføres på  

 reglementarisk og forsvarlig måde, samt at træffe foreløbig afgørelse i sager  

 af disciplinær karakter.
På Civilforsvarets tekniske Skole i Tinglev afholdes et særligt kursus for  

 lokale uddannelsesledere.
Kursets formål er at sætte uddannelseslederne i  

 stand til at forestå og lede værnepligtsuddannelsen i det kommunale  

 civilforsvar, herunder planlægge og tilrettelægge teoretisk og praktisk  

 undervisning og øvelser samt at give uddannelseslederne forudsætninger for at  

 kunne vejlede instruktørerne ved gennemførelsen af værnepligtsuddannelsen i  

 det kommunale civilforsvar.
 Gennemgang af et sådant kursus er en betingelse for at kunne virke som  

 uddannelsesleder.
 Det er ønskeligt, at eleverne forinden har gennemgået en  

 delingsføreruddannelse samt instruktørkursus.
Størrelsen af honoraret til lokale uddannelsesledere fastsættes ved aftale  

 mellem Kommunernes Landsforening og Det kommunale civilforsvarspersonales  

 Landsforbund.
I bilag 11 findes en vejledende sats.
 Honoraret til uddannelseslederen beregnes efter det antal timer, han har  

 opholdt sig på uddannelsesstedet, dog maksimalt med et timetal svarende til  

 den faktiske undervisningstid med et fradrag af de timer, hvori han har  

 virket som instruktør og modtaget instruktørhonorar herfor.
Regler svarende hertil kan anvendes ved uddannelse af personel til  

 politiets CF-ordenskorps.
Honoraret, som er optaget i bilag 11, er bindende  

 for politiet.
F.
Trosbjerg brigadechef Bilag 17 REGLER OM INSPEKTIONSHAVENDE UNDER DEN LOKALE VÆRNEPLIGTSUDDANNELSE.
 Inspektionshavende er den person, der har opsyn med de værnepligtige (i  

 tiden fra kl. 2100 til 0800) under indkvartering på uddannelsesstedet ved  

 weekenduddannelse og på ugekurser.
 Størrelsen af det vederlag (grundbeløbet) der ydes den inspektionshavende  

 pr. vagt, fastsættes ved aftale mellem Kommunernes Landsforening og Det  

 kommunale civilforsvarspersonales Landsforbund.
 I bilag 11 findes en vejledende sats, som reguleres efter de til enhver  

 tid gældende regler om justering af tjenestemandslønninger m.v., jf. herved  

 Finansministeriet, lønnings- og pensionsdepartementets cirkulære af 6. april  

 1987 om aftale om justering af tjenestemandslønninger m.v. fra 1. april 1987,  

 § 10.
