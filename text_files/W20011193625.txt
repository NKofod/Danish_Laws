Kendelse fra Pressenævnet i sag nr.  

 11/2001 [K] har klaget til Pressenævnet over nogle artikler  

 bragt i Fyens Stiftstidende den 25. januar 2001, idet hun mener, at god  

 presseskik er tilsidesat.
Af artiklen med overskriften "Forældregruppe  

 klager til minister over friskole" fremgår, at "ANMODNING: Undersøg Kassebølle  

 Friskole.
 RUDKØBING: En gruppe tidligere forældre  

 opfordrer nu undervisningsminister  Margrethe  Vestager til at  

 undersøge forholdene på Kassebølle Friskole i  

 Rudkøbing.
 Anklagerne mod friskolen er mange: Børnene  

 lærer ikke nok på Kassebølle Friskole,  

 undervisningsmaterialet er "himmelråbende" utidssvarende, og hvad  

 skolens økonomiske forhold angår, mener klagerne, at der finder  

 "kammeratlige vennetjenester sted mellem leder, kasserer og revisor" på  

 skolen.
Klage-brevet er adresseret til Folketingets  

 Uddannelsesudvalg og underskrevet af [K], tidligere SF-byrådsmedlem i  

 Sydlangeland Kommune, samt  Anne  Christensen, Rudkøbing.
Begge havde  

 børn i skolen sidste skoleår.
 - Vi repræsenterer ikke kun os selv, men  

 forældrene til de 14 elever, som sidste år blev taget ud af  

 Kassebølle Friskole i protest mod forholdene, siger [K].
[K]'s 8-årige plejebarn blev udmeldt af  

 Kassebølle Friskole 1. april sidste år.
Hun lægger ikke  

 skjul på, at kemien mellem hende og skoleleder  Sejr  la  Cour var  

 anspændt og mener, at skolelederen med offentlige tilskud for  

 øje forsøgte at presse hende til at indvillige i  

 specialundervisning til sit plejebarn.
Vennetjenester [K] og  Anne  Christensen beder i brevet Folketingets  

 uddannelsesudvalg og undervisningsminister  Margrethe  Vestager  

 undersøge påståede "kammeratlige vennetjenester mellem  

 leder, kasserer og revisor".
- Vi har undret os over, at firmaet, der tilhører  

 bestyrelsens kasserer, arkitekt  Poul  Rasmussen, altid fik tildelt  

 ombygningerne på skolen.
Og det har været svært for  

 forældrerepræsentanterne at få detaljeret indblik i  

 regnskaberne, siger [K].
 Om undervisningen på Kassebølle Friskole  

 mener klagerne generelt, at den er alt for ringe.
Elever kan ikke læse - Vi oplever, at børn i 5.-6. klasse ikke kan  

 læse.
De ældste elever på 12-13 år er ude af stand  

 til at læse brøker.
De bliver ikke undervist ordentligt i IT,  

 ligesom der ikke er noget fysiklokale på skolen, fortæller [K],  

 som selv har oplevet, at skolen ikke rådede over et verdenskort med  

 Australien på.
- Jeg har talt med lærere i folkeskolen, som  

 fortæller, at der skal måneders intensiv oplæring til,  

 når de overtager en tidligere Kassebølle-elev, siger [K]." Af artiklen med overskriften "Skole-leder: Det er  

 hævn" bragt samme dag i bladet fremgår, at "RUDKØBING: Skoleleder  Sejr  la  Cour tror ikke  

 på, at klagen repræsenterer 14 tidligere forældrepar.
 - Jeg får indtryk af en hævnaktion, siger han  

 og henviser til kontroverser mellem skolen og [K].
- Hendes plejebarn gik i 1. klasse hos os, og vi anmeldte  

 hende til kommunen for vanrøgt af drengen.
Vi mente han burde til  

 psykolog, men det nægtede hun.
Vi fandt det blandt andet  

 betænkeligt, at drengen flere gange undlod at komme i skole de dage,  

 hvor der var skolelæge-besøg, siger  Sejr  la  Cour.
 Anmeldelsen mod [K] viste sig at være  

 ubegrundet.
 Til gengæld er  Sejr  la  Cour forundret over, at  

  Anne  Christensen   hører til klagerne.
 - Men for fire år siden havde vi et gevaldigt  

 opgør på skolen om asbestlofter, og der var hun en af dem, der  

 mente, at jeg misbrugte mit embede, så måske er det gammelt  

 skidt, der hvirvles op i luften, mener skolelederen, som afviser, at  

 børnene ikke lærer nok på Kassebølle Friskole.
Anklager tilbagevises Han erkender, at skolen ikke er i besiddelse af et  

 fysik-lokale.
- Det er heller ikke noget lovkrav.
Til gengæld  

 råder vi over forskellige fysikskabe med remedier i.
Og vi har skam  

 computer-udstyr, fortæller  Sejr  la  Cour.
 Om de påståede økonomiske  

 vennetjenester i bestyrelsen, siger  Sejr  la  Cour.
- Jeg kan tilbagevise enhver anklage om misbrug af  

 bestyrelsesposter.
Det er rigtigt, at skolen byggede to klasseværelser  

 i 1994, og den opgave fik  Poul  Rasmussen.
Det kunne måske godt ligne  

 et interesse-sammenfald.
Men senere kom der regler, som forbød den  

 slags, og så er det heller ikke forekommet, siger skolelederen, som dog  

 ikke vil afvise, at  Poul  Rasmussens firma måske siden har  

 udført små-reperationer for skolen.
Det var ikke muligt at få en kommentar fra den  

 forældrevalgte tilsynsførende på Kassebølle  

 Friskole,  Karen  Lollesgaard." Klageren har oplyst, at hun er blevet interviewet af  

 bladets journalist  Henrik  Bjerg  Jensen vedrørende hendes klage til  

 undervisningsministeren over Kassebølle friskole.
Klageren aftalte med  

 journalisten, at hun skulle ringes op for at godkende teksten, hvilket ikke  

 skete.
Klageren kontaktede herefter journalisten og erfarede i den  

 forbindelse, at journalisten ligeledes havde interviewet skoleleder  Sejr  la  

  Cour, der havde brudt sin tavshedspligt og samtidig var fremkommet med  

 ærekrænkende udtalelser om klageren.
Klageren meddelte  

 journalisten, at hun ville have disse udtalelser slettet, da klageren  

 på grund af sin tavshedspligt ikke havde mulighed for at forsvare sig,  

 hvilket journalisten afviste.
Klageren kontaktede herefter bladets redaktion  

 for at få slettet  Sejr  la  Cours falske og ærekrænkende  

 udtalelser om vanrøgt af klagerens plejebarn.
Klageren fik i den  

 forbindelse indføjet i artiklen, at anmeldelsen om vanrøgt var  

 ubegrundet.
Klageren ønsker fortsat at få slettet udtalelserne  

 eller at få mulighed for at kommentere udtalelserne på en for  

 hende ordentlig måde, da viderebringelsen af  Sejr  la  Cours  

 udtalelser er krænkende for klageren og hendes familie.
 Bladet har anført, at journalisten i forbindelse  

 med artiklen om Kassebølle Friskole i overensstemmelse med god  

 presseskik også hørt modparten   i dette tilfælde  

 skolelederen af friskolen.
Bladet har oplyst, at klageren ikke fået tilsagn om,  

 at hun var berettiget til at udøve censur mod artiklen.
Klageren fik  

 ved kontakt med nyhedsredaktionen indføjet, at anmeldelsen mod hende  

 for vanrøgt af plejebarnet var ubegrundet.
 Bladet har desuden anført, at det på normal  

 vis har dækket en lokal kontrovers, at det har ladet begge parter komme  

 til orde på lige vilkår, samt at bladet ikke har taget parti i  

 sagen.
I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Kaare R.
Skou  

 og Ole Askvig.
 Pressenævnet udtaler:
 Det fremgår af sagens oplysninger og af artiklen med  

 overskriften "Skole-leder: Det er hævn", at klageren fik  

 indføjet, at anmeldelsen mod hende for vanrøgt af plejebarnet  

 var ubegrundet.
 Da bladet i tilstrækkeligt omfang har ladet klageren  

 komme til orde, finder Pressenævnet, at bladet har overholdt god  

 presseskik.
 Afsagt den 25. april 2001.
