Spaltning Selskab A driver virksomhed med forskellige aktiviteter -  

 her benævnt X-aktiviteterne og Y-aktiviteten.
Selskabet ønsker  

 ved en spaltning uden ophør af det indskydende selskab at udspalte  

 aktivitet Y til et nystiftet selskab.
X-aktiviteterne skal forblive i det  

 indskydende selskab.
 Det modtagende selskab skulle børsnoteres.
I forbindelse med opgørelse af de talmæssige  

 oplysninger viste de foreløbige tal, at det modtagende selskab ville  

 få en usædvanlig stor egenkapital i forhold til, dels hvad der er  

 normalt i den industri, i hvilken virksomheden driver forretning og dels hvad  

 der er hensigtsmæssigt for selskabet.
Af denne årsag  

 ønsker det indskydende selskab forud for spaltningen at optage et  

 lån.
Provenuet skal forblive i det indskydende selskab.  

 Tilbagebetalingsforpligtelsen skal placeres i det modtagende selskab.
Aktivitet Y s historiske likviditetstræk Årsagen til at egenkapitalen inden  

 låneoptagelsen er uforholdsmæssig stor for Y-aktiviteten er, at  

 forretningen gennem en årrække har trukket på den samlede  

 likviditet i det indskydende selskab, dvs. at X-aktiviteterne har finansieret  

 Y-aktiviteten.
Da X-aktiviteterne er  velkonsoliderede, har Y-aktivitetens  

 likviditetsforbrug ikke givet sig udtryk i ekstern låneoptagelse,  

 hvilket ville have været tilfældet, såfremt Y-aktiviteten  

 havde været en uafhængig virksomhed.
Der har været betydelige investeringer i  

 Y-aktiviteten.
Y-aktiviteten har isoleret betragtet over en  

 årrække genereret et likviditetsunderskud i nogenlunde samme  

 størrelsesorden som det lån, der ønskes optaget.
Y-aktivitetens produktionsstrategi er at producere  

 tæt på kunderne.
Y-aktiviteten har derfor over de seneste 10 - 15  

 år foretaget store investeringer i produktionsanlæg.
 Af en af selskab A udarbejdet tabel fremgår, at  

 investeringerne i Y-aktiviteten ikke har været mulig at finansiere via  

 indtjeningen i Y-aktiviteten, hvorfor den overskudslikviditet som  

 X-aktiviteterne over samme periode har genereret er "udlånt"  

 til Y-aktiviteten.
 I forbindelse med opdelingen af selskab A i to juridiske  

 enheder bør der efter ansøgerens opfattelse på grund af  

 den historiske organisatoriske opdeling optages et eksternt lån, som  

 skal henføres til Y-aktiviteten, således at balancen i  

 Y-aktiviteten pr. spaltningsdatoen afspejler den organisatoriske fordel, som  

 Y-aktiviteten har haft af at kunne trække på X-aktiviteternes  

 likviditet.
Organisatorisk burde der ligge gæld i Y-aktiviteten.  

 Den i en 10-års periode overskydende likviditet i X-aktiviteterne er  

 historisk anvendt til at dække Y-aktivitetens likviditetsbehov, i  

 stedet for alternativt hertil at optage ekstern finansiering for  

 Y-aktiviteten og tilsvarende likviditets placering for X-aktiviteterne,  

 hvilket samlet ville have medført meromkostninger for selskab A set  

 under eet.
At henføre tilbagebetalingsforpligtelsen på  

 lånet til Y-aktivitetens balance medfører, at  

 åbningsbalancen for Y-aktiviteten efter selskabets opfattelse, giver et  

 retvisende billede for denne gren af virksomheden.
Y-aktiviteten har ved udgangen af 1998 stort set foretaget  

 de nødvendige strategiske investeringer.
Y-aktiviteten forventer  

 således fremover at have positiv likviditet.
Forretningsmæssig begrundelse for låneoptagelsen Løsningsmuligheden med optagelse af lån  

 medvirker samtidigt til at sikre det modtagende selskab bedst mulige  

 vilkår efter spaltningen.
Ved børsnoteringen er det essentielt  

 at have en kapitalstruktur, som svarer til kapitalstrukturen for  

 konkurrerende virksomheder.
Eksterne rådgivere har således  

 anbefalet, at det modtagende selskab, med den nuværende aktivmasse,  

 etableres med en rentebærende netto gæld på en  

 nærmere angiven størrelse.
En gæld på dette niveau  

 sikrer investorernes interesse og gør forretningen sammenlignelig med  

 de øvrige virksomheder indenfor samme segment.
Kapitalstrukturen er vigtig for markedets  

 værdifastsættelse af det modtagende selskab.
Således anser  

 de eksterne rådgivere en gældsandel på 35-40% for den mest  

 optimale.
Dette skyldes at kapitalmarkedernes afkastkrav er højere for  

 aktiekapital end for Arisikofri@ rentebærende fremmedkapital.
 På baggrund af de historiske likviditetstræk,  

 jf. ovenfor, og med henblik på at sikre en konkurrencedygtig  

 kapitalstruktur er det selskab A=s  

 opfattelse, at selskabet snarest bør optage det ønskede  

 lån, hvor en væsentlig del af provenuet anvendes til forhold, der  

 vedrører X-aktiviteterne, mens gældsforpligtelsen i forbindelse  

 med spaltningen overgår til Y-aktiviteten.
Selskab A=s  

 bemærkninger til gældende skattepraksis Ved spaltning, hvor det indskydende selskab ikke  

 ophører, følger det af FUL § 15 a, stk. 3, at de udspaltede  

 aktiver og passiver skal udgøre en gren af en virksomhed, jf.
FUL § 15  

 c, stk. 2.
 I FUL § 15 c, stk. 2, defineres en gren af en virksomhed  

 således:
"Ved en gren af en virksomhed forstås alle  

 aktiver og passiver i en afdeling af et selskab, som ud fra et  

 organisationsmæssigt synspunkt udgør en selvstændig  

 bedrift, dvs. en samlet enhed, der kan fungere ved hjælp af egne  

 midler." Tilladelse til spaltning efter FUL § 15 a, stk. 3, er  

 således betinget af, at de aktiver og passiver, der overdrages til det  

 modtagende selskab opfylder grendefinitionen i § 15 c, stk. 2. Lovens  

 betingelser kan således ikke anses for opfyldt, såfremt der i  

 forbindelse med udspaltningen sker en vilkårlig opdeling af aktiver og  

 passiver.
 Selskab A er bekendt med, at Ligningsrådet i en  

 tidligere afgørelse, TfS 1999,297, har taget stilling til en  

 situation, hvor der umiddelbart inden en tilførsel af aktiver, uden  

 nogen nærmere begrundelse blev optaget et lån.
 Ligningsrådet udtalte følgende:
"Et provenu, der fremkommer ved, at et lån  

 udbetales, hænger sammen med forpligtelsen til at tilbagebetale  

 lånet.
Det kan derfor i sagens natur - i al fald i en situation som den  

 foreliggende - ikke forekomme, at låneprovenuet og  

 tilbagebetalingsforpligtelsen hører til to forskellige grene af  

 virksomheden.
Betingelserne i fusionsskattelovens § 15 c, stk. 2, kan  

 således ikke anses for opfyldt, såfremt der i forbindelse med  

 tilførsel af aktiver foretages en sådan vilkårlig opdeling  

 af aktiver og passiver." I den foreliggende situation fandt Ligningsrådet, at  

 der var tale om en vilkårlig opdeling af aktiver og passiver.  

 Ligningsrådet stillede derfor vilkår om, at låneprovenuet  

 med tilhørende gældsforpligtelse vedrørende banklån  

 enten samlet skulle forblive i det indskydende selskab eller samlet skulle  

 overføres til det modtagende selskab Det samme var tilfældet i en ikke offentliggjort  

 afgørelse, der er refereret i Michael Serup s bog  

 "Generationsskifte", side 531, hvor Ligningsrådet gav  

 tilladelse til skattefri tilførsel af aktiver med vilkår om, at  

 låneprovenu på 10 mio.kr. og tilhørende gæld samlet  

 enten forblev i det indskydende selskab eller blev overført til det  

 modtagende selskab.
Selskab A finder ikke, at de konkrete omstændigheder  

 i de to tidligere afgørelser kan sammenlignes med  

 omstændighederne i nærværende sag.
Der er efter selskabets  

 opfattelse følgende afgørende forskelle, der gør sig  

 gældende:
Optagelse af nye aktionærer cfr. hensynet til selskabets  

 forhold Begge de omtalte afgørelser omhandler en  

 generationsskiftesituation, hvor en ny aktionær skal optages som  

 medejer af virksomheden.
Da der i virksomheden er genereret store overskud,  

 der ikke er taget ud af virksomheden, opstår det problem, at det er for  

 dyrt for en ny medejer at købe sig ind i virksomheden.
Problemet søges løst ved en vilkårlig  

 fordeling af de aktiver og passiver, der hører til virksomhedsgrenen.  

 Balancen "slankes", idet det modtagende selskab overtager et passiv  

 uden at få medoverdraget det tilhørende aktiv.
Herefter er det  

 modtagende selskab uden nogen driftsmæssig begrundelse blevet mindre  

 formuende, og det er dermed mindre kapitalkrævende for den fremtidige  

 medejer at købe aktier i virksomheden.
Der er ingen  

 forretningsmæssig begrundelse for låneoptagelsen, idet denne ikke  

 har tilknytning til virksomhedens drift, ligesom den ikke sker af hensyn til  

 at skabe et retvisende økonomisk billede af den overdragne gren af  

 virksomheden.
Selskab A s baggrund for at optage det  

 pågældende lån kan ikke sammenlignes med baggrunden for  

 låneoptagelsen i de omtalte to sager.
Der er ikke tale om, at det skal  

 være billigere for aktionærer at købe sig ind, og  

 aktionærkredsen er i øvrigt på spaltningstidspunktet  

 identisk i det indskydende og det modtagende selskab.
Vilkårlig opdeling cfr. finansieringsmæssigt begrundet  

 opdeling Låneoptagelsen er i selskab A s tilfælde  

 forretningsmæssigt begrundet.
Opdelingen af provenuet og  

 låneforpligtelsen er ikke udtryk for en vilkårlig opdeling af  

 aktiver og passiver.
Der er tværtimod tale om en opdeling baseret  

 på regnskabsdata for de sidste 10 år.
Det er  detaljeret beskrevet, hvordan Y-aktiviteten de  

 seneste 10-15 år er blevet intensivt udbygget.
Y-aktivitetens  

 indtjening har ikke været af en størrelsesorden, der har kunnet  

 finansiere en sådan udbygning.
Derfor er den overskudslikviditet, som  

 X-aktiviteterne har optjent, blevet brugt til at finansiere  

 Y-aktiviteten.
Alle større investeringer vedrørende  

 Y-aktiviteten er på nuværende tidspunkt foretaget, og i og med at  

 finansieringen heraf ikke umiddelbart er sket ved ekstern  

 låneoptagelse, vil udspaltningen af disse mange aktiver, uden  

 hensyntagen til den finansiering, som X-aktiviteterne har ydet, føre  

 til en vilkårlig fordeling af aktiver og passiver.
Blev  

 låneforpligtelsen ikke overdraget til det modtagende selskab, mens  

 provenuet forbliver i det indskydende, ville billedet af den udskilte gren  

 ikke være retvisende, idet grenen ville være langt mere  

 velkonsolideret, end dens indtjeningsevne kan begrunde.
Det modtagende  

 selskab ville ganske vist få overdraget alle de aktiver, der  

 hører til grenen, men alle de tilhørende passiver ville ikke  

 være medoverdraget, såfremt balancen blev baseret på en  

 statusopgørelse, der blev udarbejdet inden låneoptagelsen  

 sker.
 Såfremt Y-aktiviteten blev udspaltet uden  

 hensyntagen til den finansiering, X-aktiviteterne har ydet, ville det  

 indebære, at Y-aktiviteten så at sige blev født med  

 tilskud fra de aktiviteter, der forbliver i det indskydende selskab.  

 Når den omtalte gældsforpligtelse henføres til  

 Y-aktiviteten, opnås der i forhold til den forretningsmæssige  

 virkelighed et mere realitisk forhold mellem de udspaltede aktiver og  

 passiver, og derved fremstår den udspaltede Y-aktivitet også som  

 en selvstændig bedrift.
Ingen tilbageværende driftsaktivitet cfr. opdeling af flere  

 driftsaktiviteter I de to tidligere refererede afgørelser var der  

 endvidere den afgørende forskel, at begge afgørelser  

 vedrørte tilførsel af den samlede driftsaktivitet, sådan  

 at det indskydende selskab efter transaktionen var uden egentlig  

 driftsaktivitet.
Der var efter overdragelsen således ingen aktivitet i  

 det indskydende selskab, som provenuet kunne anses for at knytte sig til.
Spaltningen af selskab A adskiller sig herfra ved, at  

 selskabet har flere virksomhedsgrene, herunder X-aktiviteterne og  

 Y-aktiviteten, hvoraf alene sidstnævnte aktivitet udspaltes.
Efter  

 spaltningen vil der således fortsat være driftsaktivitet tilbage  

 i det indskydende selskab.
 Om tilfælde hvor der er flere grene i en virksomhed  

 anføres det i LV 1998, S.D. 3.2, side 177 midt, at:
"Hvis en virksomhed må anses for at have  

 flere grene, må det ligeledes bero på en konkret vurdering,  

 hvorvidt nærmere angivne aktiver og passiver må anses for at  

 høre til den ene eller den anden gren." Ved definitionen af den virksomhedsgren, der ønskes  

 udspaltet, skal der således ved bedømmelsen af de enkelte  

 aktivers og passivers organisatoriske tilknytning tillige tages hensyn til  

 det pågældende aktiv eller passivs tilknytning til den  

 virksomhedsgren, der forbliver i det indskydende selskab.
Såfremt  

 låneprovenuet ikke placeres i det indskydende selskab, vil dette  

 selskab ved spaltningen miste en del af de opsparede reserver, som  

 X-aktiviteterne har indtjent i de senere år.
Det indskydende selskab  

 vil således fremtræde mindre velkonsolideret, end dets  

 indtjeningsevne berettiger det til.
Selskabets konklusion Det er derfor selskabets opfattelse, at den  

 påtænkte opdeling ikke er vilkårlig, og at opdelingen  

 tværtimod bevirker, at samtlige aktiver og passiver, der ud fra et  

 organisationsmæssigt synspunkt udgør en samlet enhed, overdrages  

 til det modtagende selskab.
I en situation som den foreliggende hænger  

 forpligtelsen til at tilbagebetale det nyoptagne lån sammen med det  

 kapitalforbrug Y-aktiviteten har haft i de senere år.
Y-aktiviteten har  

 populært sagt allerede fået pengene, og Y-aktiviteten skal  

 således ikke have pengene en gang til, hvilket ville være  

 tilfældet, hvis provenuet af det nye lån blev medoverdraget til  

 det modtagende selskab sammen med tilbagebetalingsforpligtelsen.
FUL  

 grendefinition er således opfyldt, og der er efter selskabets  

 opfattelse ikke hjemmel til at stille vilkår om, at låneprovenuet  

 og tilbagebetalingsforpligtelsen skal forblive samlet eller medoverdrages  

 samlet i en situation som den foreliggende.
Et sådant vilkår  

 ville i den her foreliggende situation være i strid med  

 grendefinitionen.
 Ligningsrådets afgørelse:
Ligningsrådet kan imødekomme det  

 ansøgte.
Der vil således af selskab A  kunne optages et  

 lån i den ønskede størrelsesorden, hvor  

 låneprovenuet i forbindelse med spaltningen forbliver i det indskydende  

 selskab, medens forpligtelsen til at tilbagebetale lånet placeres i det  

 modtagende selskab.
Ligningsrådet har ved sin afgørelse lagt  

 vægt på, at låneoptagelsen er baseret på rent  

 forretningsmæssige vilkår, herunder at låneoptagelsen  

 anbefales af selskabets eksterne rådgiver.
Ligningsrådet har  

 endvidere tillagt det vægt, at  en tilladelse til det ansøgte  

 ikke giver det indskydende selskab eller det modtagende selskab utilsigtede  

 skattemæssige fordele.
 Der er videre henset til, at det på grund af de  

 særlige forhold med X-aktiviteternes finansiering af Y-aktiviteten  

 findes i overensstemmelse med FUL § 15 c, stk. 2's organisationsmæssige  

 grenkrav ved spaltningen at placere låneprovenu og forpligtelsen til at  

 tilbagebetale lånet i hver sit selskab.
Y-aktiviteten har, som den ser ud i dag, en atypisk  

 kapitalstruktur, som alene kan henføres til det faktum, at aktiviteten  

 har ligget i et selskab, der tillige har haft en yderligere aktivitet, der  

 har været så overskudsgivende, at den har kunnet finansiere  

 Y-aktivitetens investeringer.
Y-aktivitetens kapitalstruktur kan derfor ikke  

 sammenlignes med andre tilsvarende virksomheder.
Havde aktiviteten ikke  

 været finansieret af X-aktiviteterne, ville den have haft den  

 kapitalstruktur, der nu efterfølgende søges etableret ved  

 låneoptagelsen.
 Det forhold, at selskab A hidtil har valgt at  

 egenfinansiere Y-aktiviteten fremfor at lade denne aktivitets investeringer  

 fremmedfinansiere, bør ikke ved den nu ønskede spaltning komme  

 selskabet til skade.
Låneoptagelsen og placering af provenu og  

 forpligtelse i hver sit selskab findes på denne baggrund i  

 nærværende sag at adskille sig væsentligt og  

 afgørende fra den offentliggjorte sag TfS 1999,297 og den af selskabet  

 omtalte ikke offentliggjorte sag.
De 2 sagstyper kan på grund af de  

 forskellige omstændigheder ikke sammenlignes.
Efter Ligningsrådets opfattelse ændres den  

 bestående praksis, som er kommet til udtryk i de 2 omtalte  

 afgørelser dermed ikke.
I denne type sager vil der fortsat blive givet  

 afslag.
 Nærværende afgørelse kan derimod anses  

 som en nuancering af den bestående praksis.
