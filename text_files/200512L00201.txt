Fremsat den 29. marts 2006 af  

 justitsministeren (Lene Espersen) Forslag til Lov  

 om ændring af lov om produktansvar (Ændring af  

 reglerne om mellemhandleres ansvar for produktskader) § 1 I lov nr. 371 af 7. juni 1989 om produktansvar, som  

 ændret ved lov nr. 1041 af 28. november 2000, foretages følgende ændringer:
 1.  

  

 I  

  

 § 8, stk. 1,  

  

 indsættes efter »erstatning«:  

 »i henhold til § 6, stk. 1,«.
 2.  


  

 § 10  

  

 affattes således:
»  

 § 10.  

  

 En  

 mellemhandler skal erstatte produktskader omfattet af § 2, medmindre  

 mellemhandleren kan godtgøre, at skaden ikke skyldes dennes fejl eller  

 forsømmelse.« 3.  

  

 Efter  

  

 § 10  

  

 indsættes:
»  

 § 10 a.  

  

 En  

 mellemhandler hæfter umiddelbart over for skadelidte og senere mellemhandlere  

 i  

 omsætningskæden for ansvar for produktskader omfattet af § 2, i det  

 omfang  

 skaden skyldes fejl eller forsømmelse begået af producenten eller tidligere  

 mellemhandlere i omsætningskæden.« § 2 Loven træder i kraft dagen efter bekendtgørelsen i  

 Lovtidende.
 Stk. 2.  

  

 Loven  

 gælder kun for produkter, der er bragt i omsætning af en producent efter  

 lovens  

 ikrafttræden.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for disse landsdele med de afvigelser, som  

 de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger 1. Indledning Ifølge § 10 i produktansvarsloven hæfter en  

 mellemhandler for produktansvar umiddelbart over for skadelidte og senere  

 mellemhandlere i omsætningskæden.
EF-Domstolen har i dom af 10. januar 2006 i  

 sag C-402/03, Skov Æg, fastslået, at denne regel ikke er i overensstemmelse  

 med  

 produktansvarsdirektivet (Rådets direktiv 85/374 af 25. juli 1985 om  

 tilnærmelse af medlemsstaternes administrativt eller ved lov fastsatte  

 bestemmelser om produktansvar, som ændret ved Europa-Parlamentets og Rådets  

 direktiv 99/34/EF af 10. maj 1999). Domstolens begrundelse herfor er bl.a.,  

 at  

 reglen indebærer, at en mellemhandler uden begrænsning hæfter for  

 producentens  

 objektive ansvar efter direktivet.
Direktivet er ifølge den pågældende dom  

 ikke  

 til hinder for en national lovgivning, hvorefter en mellemhandler uden  

 begrænsning hæfter for producentens produktansvar, hvis dette ansvar bygger  

 på  

 et andet ansvarsgrundlag, som f.eks. culpaansvaret.
Formålet med lovforslaget er på denne baggrund at ændre  

 produktansvarslovens § 10, således at bestemmelsen bringes i  

 overensstemmelse med direktivet.
Med henblik på at sikre et højt  

 forbrugerbeskyttelsesniveau foreslås det samtidig, at der inden for dommens  

 rammer pålægges mellemhandlere et strengt produktansvar.
Det foreslås for det første, at mellemhandlerens  

 selvstændige ansvar for produktskader skærpes, således at mellemhandleren  

 ifalder produktansvar for personskader, tab af forsørger og  

 forbrugertingsskader, medmindre denne kan godtgøre, at skaden ikke skyldes  

 dennes fejl eller forsømmelse.
Dette ansvar har hidtil ikke været reguleret i  

 produktansvarsloven.
For det andet foreslås det at ændre det gældende  

 hæftelsesansvar for producentens produktansvar, således at mellemhandleren  

 hæfter umiddelbart over for skadelidte og senere mellemhandlere i  

 omsætningskæden for producentens produktansvar for personskader, tab af  

 forsørger og forbrugertingsskader, i det omfang skaden skyldes producentens  

 fejl eller forsømmelse.
2. Gældende ret 2.1. Produktansvar er dels reguleret ved lov nr. 371 af 7.  

 juni 1989 om produktansvar, som ændret ved lov nr. 1041 af 28. november 2000  

 (produktansvarsloven), dels ved principper udviklet i retspraksis.
Ved produktansvar forstås det ansvar, der påhviler en  

 producent eller en mellemhandler for skade forårsaget af en defekt ved et  

 produkt, der er produceret eller leveret af denne, jf. produktansvarslovens  

 § 1.  

 Produktansvar omfatter både skade på person og ting.
Det er uden betydning,  

 om  

 skaden rammer den, der besidder det skadevoldende produkt, eller tredjemand.  

 Produktansvar omfatter derimod ikke skade på selve den defekte genstand.  

 Denne  

 skade behandles efter det sædvanlige køberetlige mangelsansvar, der bl.a.  

 omfatter det tab, som køberen har lidt ved ikke at få kontraktsmæssig  

 opfyldelse.
 2.2. Produktansvarsloven gennemfører Rådets direktiv  

 85/374/EØF af 25. juli 1985 om tilnærmelse af medlemsstaternes administrativt  

 eller ved lov fastsatte bestemmelser om produktansvar, som ændret ved  

 Europa-Parlamentets og Rådets direktiv 99/34/EF af 10. maj 1999  

 (produktansvarsdirektivet). Direktivet er inden for sit anvendelsesområde et  

 totalharmoniseringsdirektiv.
Ifølge produktansvarslovens § 6 skal en producent  

 erstatte skade, der er forårsaget af en defekt ved et produkt, som er  

 produceret eller leveret af denne.
Bestemmelsen er en gennemførelse af  

 direktivets  

 artikel 1. Producentens ansvar er objektivt.
 Produktansvarsloven kan ikke ved forudgående aftale  

 fraviges til skade for skadelidte eller den, som indtræder i skadelidtes  

 krav,  

 jf. lovens § 12.
 2.3. Begrebet producent defineres i produktansvarslovens § 4,  

 stk. 1, 2, 4 og 5.
 § 4, stk. 1, definerer producenten som den, der  

 fremstiller et færdigt produkt, et delprodukt eller en råvare, den, der  

 frembringer eller indsamler et naturprodukt, samt den, der ved at anbringe  

 sit  

 navn, mærke eller andet kendetegn på produktet udgiver sig for at være dets  

 producent. § 4, stk. 1, gennemfører direktivets artikel 3,  

 stk. 1.
 Det følger desuden af lovens § 4, stk. 2, at den,  

 der med henblik på videresalg, udlejning, leasing eller enhver anden form for  

 omsætning som led i sin erhvervsvirksomhed indfører et produkt i EU, anses  

 som  

 produktets producent, og den pågældende er ansvarlig på samme måde som  

 producenten. § 4, stk. 2, gennemfører direktivets artikel 3,  

 stk. 2.
Endelig følger det af § 4, stk. 4, at enhver  

 leverandør af et produkt anses som dets producent, hvis skadelidte ved et  

 produkt, der er produceret i EU, ikke kan konstatere, hvem der har produceret  

 dette, eller hvis skadelidte ved et produkt, der er produceret uden for EU,  

 ikke kan konstatere, hvem der har indført dette i EU.
Ifølge § 4,  

 stk. 5,  

 gælder stk. 4 ikke, hvis mellemhandleren inden rimelig tid giver  

 skadelidte oplysninger om producentens eller importørens navn og adresse  

 eller  

 navnet og adressen på den, der har leveret produktet til mellemhandleren.  

 Mellemhandleren kan dog ikke henvise skadelidte til en ansvarlig, der har  

 hjemting uden for EU.
Lovens § 4, stk. 4 og 5, gennemfører  

 direktivets  

 artikel 3, stk. 3.
2.4. Producenten er på objektivt grundlag ansvarlig for  

 skader forårsaget af en defekt.
Defekten kan f.eks. skyldes produktets  

 konstruktion eller fabrikation, eller den kan skyldes utilstrækkelig  

 instruktion.  

 Derimod er producenten ikke ansvarlig for f.eks. udviklingsskader.  

 Producenten  

 er således ikke ansvarlig, hvis vedkommende beviser, at det på grundlag af  

 den  

 videnskabelige og tekniske viden på det tidspunkt, da produktet blev bragt i  

 omsætning, ikke var muligt at opdage defekten, jf. produktansvarslovens  

 § 7,  

 stk. 1, nr. 4, som gennemfører produktansvarsdirektivets artikel 7,  

 litra  

 e.
 Desuden er producenten ikke ansvarlig efter  

 produktansvarsloven og direktivet, hvis denne beviser, at produktet hverken  

 er  

 fremstillet, frembragt, indsamlet eller bragt i omsætning af denne som led i  

 erhvervsvirksomhed,  

 jf. produktansvarslovens § 7, stk. 1, nr. 2, som gennemfører  

 produktansvarsdirektivets artikel 7, litra c.
 Der henvises i øvrigt til produktansvarslovens § 7 og  

 direktivets artikel 7 for andre tilfælde, hvor producenten ikke er ansvarlig,  

 selv om produktet har en defekt.
 Ifølge produktansvarslovens § 8, stk. 1, der  

 gennemfører direktivets artikel 9, litra b, fradrages et beløb på 4.000 kr.  

 ved  

 fastsættelsen af erstatning for skade på ting i henhold til  

 produktansvarslovens  

 § 6, stk. 1, dvs. i den erstatning, der hviler på producentens  

 objektive ansvar.
 Produktansvarsloven omfatter personskade, tab af forsørger  

 og forbrugertingsskade, jf. lovens § 2. Det tilsvarende gør sig gældende  

 for direktivet, jf. artikel 9. Produktansvarslovens § 10 om  

 mellemhandleransvaret  

 angår dog også erhvervstingsskader, jf. punkt 2.5 nedenfor.  

 Produktansvarsloven  

 fastlægger dog ikke ansvarsgrundlaget ved erhvervstingsskader.
Ansvarsgrundlaget ved erhvervstingsskader er fastlagt ved  

 de i retspraksis udviklede principper om produktansvar.
Det  

 retspraksisbaserede  

 produktansvar for producenter har karakter af et strengt culpaansvar, der  

 tenderer hen imod et objektivt ansvar.
Et sådant ansvar gjaldt også for  

 producenten ved personskade, tab af forsørger og forbrugertingsskade forud  

 for  

 produktansvarslovens vedtagelse, jf.
Folketingstidende 1988-89, tillæg A,  

 side  

 1598-1601.
 Ifølge produktansvarslovens § 13 begrænser loven ikke  

 skadelidtes adgang til erstatning efter almindelige regler om erstatning i  

 eller uden for kontrakt eller i medfør af regler, som er fastsat i eller i  

 henhold til anden lovgivning.
 Det fremgår af direktivets artikel 13, at direktivet ikke  

 berører de rettigheder, som skadelidte kan påberåbe sig under henvisning til  

 retsreglerne om ansvar i og uden for kontraktforhold eller under henvisning  

 til  

 særregler om ansvar, der er gældende på tidspunktet for direktivets  

 meddelelse.
 2.5. En mellemhandler defineres i produktansvarslovens § 4,  

 stk. 3, som den, der erhvervsmæssigt bringer et produkt i omsætning uden  

 at anses som producent.
Efter lovens § 10 hæfter en mellemhandler for  

 produktansvar umiddelbart over for skadelidte og over for senere  

 mellemhandlere  

 i omsætningskæden.
Skadelidte kan rette sit krav mod producenten  

 (producenterne) eller mod mellemhandleren (mellemhandlerne) eller mod alle  

 disse, idet de alle over for skadelidte hæfter solidarisk, jf.  

 produktansvarslovens § 11, stk. 1.
En mellemhandler hæfter ikke kun umiddelbart over for den  

 skadelidte, men også over for senere mellemhandlere i omsætningskæden af det  

 pågældende produkt.
Den mellemhandler, som har måttet betale erstatning til  

 skadelidte eller til en senere mellemhandler, indtræder herefter i  

 skadelidtes  

 krav mod producenten og tidligere mellemhandlere, jf. produktansvarslovens  

 § 11,  

 stk. 3.
 At mellemhandleren hæfter  

 umiddelbart  

 over for skadelidte og senere mellemhandlere,  

 betyder, at mellemhandleren skal betale erstatning, uanset om det er muligt  

 for  

 skadelidte at gennemføre sit krav over for producenten.
 Reglen i produktansvarslovens § 10 om, at  

 mellemhandleren på objektivt grundlag hæfter for produktansvar, var en  

 lovfæstelse af, hvad der blev antaget at følge af gældende ret, jf.  

 Folketingstidende  

 1988-89, tillæg A, side 1606.
Reglen i § 10 angår i øvrigt ikke kun personskade, tab  

 af forsørger og forbrugertingsskade, men også produktansvar efter dansk rets  

 almindelige regler, herunder produktansvar ved erhvervstingsskader.
I disse  

 tilfælde  

 er der imidlertid ikke tale en objektiv hæftelse for producentens  

 direktivbaserede  

 objektive ansvar, men derimod tale om en objektiv hæftelse for producentens  

 retspraksisbaserede produktansvar.
Endvidere indebærer § 10, at en  

 mellemhandler hæfter for produktskader, der skyldes fejl eller forsømmelse  

 begået af en tidligere mellemhandler i omsætningskæden, jf. om  

 mellemhandleres  

 selvstændige culpaansvar punkt 2.6 umiddelbart nedenfor.
2.6. For mellemhandleren gælder et almindeligt ulovbestemt  

 culpaansvar ved siden af det i produktansvarslovens § 10 angivne  

 hæftelsesansvar.
Mellemhandlerens culpaansvar bedømmes i praksis relativt  

 strengt, specielt i de situationer, hvor produktet kræver særlig opmærksomhed  

 og agtpågivenhed.
Mellemhandleren bliver selvstændigt ansvarlig i de  

 situationer, hvor denne ved sin håndtering af produktet har gjort dette  

 farligt, eller hvor vedkommende ved en fejl ikke har opdaget en fare ved  

 produktet.
Der tages ved bedømmelsen hensyn til, at mellemhandlerens  

 varekundskab ofte er begrænset, og at dennes undersøgelsesmuligheder i de  

 fleste tilfælde er små.
Færdigvarekontrollen hører til producentens  

 forpligtelser, og mellemhandleren vil normalt have opfyldt sin  

 undersøgelsespligt  

 over for forbrugeren ved en relativt begrænset besigtigelse med henblik på at  

 konstatere, om der f.eks. foreligger transportskader.
Mellemhandlerens ansvar for forkert håndtering af et  

 produkt har i praksis større betydning end ansvaret for tilsidesættelse af  

 undersøgelsespligten.
Håndteringsfejl kan dels forekomme som fejl ved  

 udlevering og forvekslingsfejl, dels ved en ændring af produktet, som gør  

 dette  

 farligt.
Mellemhandleren kan f.eks. have opbevaret produktet forkert eller  

 have  

 udsat det for unormal påvirkning.
Det er som udgangspunkt mellemhandlerens  

 pligt at opnå et sådant varekendskab, at produktændringer af denne karakter  

 undgås, og mellemhandleren ifalder derfor ansvar herfor, såfremt  

 tilsidesættelsen  

 af denne pligt må bedømmes som en fejl eller forsømmelse.
2.7. Mellemhandleres produktansvar er i  

 produktansvarsdirektivet kun reguleret ved art. 3, stk. 2 og 3, der som  

 nævnt ovenfor i en række nærmere angivne situationer pålægger mellemhandleren  

 samme ansvar som producenten.
Der henvises til punkt 3 nedenfor vedrørende  

 EF-Domstolens fortolkning af disse bestemmelser.
2.8. Retsplejelovens regler om værneting fastlægger, hvor  

 en retssag om produktansvar kan anlægges.
Det følger af retsplejelovens  

 § 247,  

 stk. 1, at EF-domskonventionens og ikke retsplejelovens værnetingsregler  

 anvendes i sager, der er omfattet af konventionen eller en anden konvention,  

 som er gennemført i dansk ret ved eller i medfør af lov nr. 325 af 4. juni  

 1986  

 om EF-domskonventionen m.v., som ændret ved lov nr. 209 af 29. marts 1995.
 Domskonventionens regler finder anvendelse, når sagsøgte  

 har bopæl eller hjemsted i følgende EU-/EØS-lande: Belgien, Finland,  

 Tyskland,  

 Frankrig, Grækenland, Italien, Irland, Island, Luxembourg, Nederlandene,  

 Norge,  

 Polen, Portugal, Schweiz, Spanien, Storbritannien og Nordirland, Sverige,  

 Tyskland  

 og Østrig.
 En person kan i sager om erstatning uden for kontrakt  

 sagsøges ved retten på det sted, hvor skadetilføjelsen er foregået, jf.  

 EF-domskonventionens artikel 5, nr. 3. Østre Landsret har i dommen gengivet i  

 Ugeskrift for Retsvæsen 1994.342 Ø fundet, at artikel 5, nr. 3, finder  

 anvendelse i sager om produktansvar.
Retsplejelovens § 243 finder anvendelse i sager om  

 produktansvar, hvor sagsøgte ikke har bopæl eller hjemsted i et af de ovenfor  

 nævnte EU-/EØS-lande.
Bestemmelsen svarer indholdsmæssigt til  

 domskonventionens  

 artikel 5, nr. 3. Ifølge § 243 kan sager, hvorunder der påstås  

 erstatning  

 i anledning af retskrænkelser, anlægges på det sted, hvor retskrænkelsen er  

 foregået.
Klager over produktskader fra forbrugere kan i et vist  

 omfang indbringes for Forbrugerklagenævnet, jf. §§ 3-4 i bekendtgørelse  

 nr. 1118 af 12. december 2003 om forbrugerklager.
Det følger af § 6 i  

 denne bekendtgørelse, at klager kan indbringes for nævnet, i det omfang der  

 efter de ovenfor nævnte regler i retsplejeloven kan anlægges sag ved en dansk  

 domstol mod den mellemhandler eller producent, som sagen angår.
2.9. Lovvalg ved produktansvar er ikke fastlagt i dansk  

 lovgivning, og retspraksis på området er meget sparsom.
Det må antages, at  

 det  

 som udgangspunkt er skadesstedets lovgivning, der skal anvendes, men konkrete  

 omstændigheder kan dog lede til et andet resultat, herunder hvis  

 mellemhandleren  

 eller producenten ikke kunne påregne produktets markedsføring i skadeslandet.  

 Højesteret har i en dom gengivet i Ugeskrift for Retsvæsen 1999.225 H taget  

 stilling til lovvalget i en situation, hvor en tysk producent via en dansk  

 mellemhandler  

 solgte rør til en dansk kommune.
Højesteret valgte at anvende dansk ret til  

 at  

 bedømme producentens ansvar med den begrundelse, at den pågældende skade var  

 sket i Danmark, hvor kommunen havde hjemsted, og hvortil den tyske producent  

 havde eksporteret rørene.
Justitsministeren kan ifølge produktansvarslovens § 16  

 fastsætte regler til gennemførelse af mellemfolkelige overenskomster om  

 lovvalget i sager om produktansvar.
Bestemmelsen blev indsat under  

 Folketingets  

 behandling af produktansvarsloven med henblik på, at Haagerkonventionen af 2.  

 oktober 1973 om lovvalg i sager om produktansvar kunne ratificeres.
Danmark  

 har  

 ikke efterfølgende tiltrådt Haagerkonventionen.
Skadesstedet er efter  

 konventionen udgangspunktet ved lovvalget, men hertil gælder en lang række  

 undtagelser.
I juli 2003 fremsatte EU-Kommissionen et forslag til en  

 forordning om lovvalgsregler for forpligtelser uden for kontraktsforhold  

 (»Rom  

 II«). Forslagets artikel 4 indeholder en regel om lovvalget for krav i  

 anledning  

 af produktansvar.
Efter denne bestemmelse er udgangspunktet, at loven i det  

 land, hvor skadelidte har sit sædvanlige opholdssted, skal finde anvendelse,  

 hvis produktet er markedsført i dette land med samtykke fra den person, hvis  

 ansvar gøres gældende.
Forslaget, der fortsat er under forhandling, er  

 fremsat  

 med hjemmel i den del af EF-traktaten, der er omfattet af Danmarks forbehold  

 vedrørende retlige og indre anliggender, og Danmark er derfor ikke forpligtet  

 af en eventuel kommende forordning.
3. EF-Domstolens dom i sag C-402/03, Skov Æg 3.1.  

 EF-Domstolens  

 dom i sag C-402/02, Skov Æg, udspringer af en sag, som verserer ved Vestre  

 Landsret.  

 Ved kendelse af 26. september 2003 forelagde Vestre Landsret en række  

 spørgsmål  

 for EF-Domstolen.
Vestre Landsrets spørgsmål kan sammenfattes således, at  

 retten  

 ønskede oplyst, om produktansvarsdirektivet er til hinder for en national  

 regel, der indebærer, at mellemhandleren hæfter for henholdsvis producentens  

 objektive ansvar i henhold til direktivet og producentens retspraksisbaserede  

 culpaansvar.
 3.2. EF-Domstolen har ved sin dom af 10. januar 2006  

 fastslået, at direktivet skal fortolkes således, at det er til hinder for en  

 national regel, hvorefter mellemhandleren ud over de i direktivets artikel 3,  

 stk. 3, udtømmende opregnede tilfælde hæfter for producentens objektive  

 ansvar efter direktivet.
 Domstolen har fundet, at direktivet ikke begrænser sig til  

 at regulere  

  

 producentens  

  

 produktansvar.  

 Ifølge Domstolen er der i direktivet taget endelig stilling til, hvem blandt  

 de  

 involverede erhvervsdrivende (producenter og mellemhandlere, herunder  

 importører, leverandører og sælgere) ansvaret efter direktivet påhviler.  

 Reguleringen af  

  

 mellemhandlerens  

  

 produktansvar falder derfor også inden for direktivets anvendelsesområde, i  

 det  

 omfang mellemhandleren pålægges det direktivbaserede objektive ansvar.
 På den baggrund har Domstolen fastslået, at direktivet er  

 til hinder for en national regel, hvorefter mellemhandleren uden begrænsning  

 hæfter for producentens ansvar efter direktivet.
 Det er Justitsministeriets opfattelse, at dommen må forstås  

 således, at det afgørende forhold ikke er, om mellemhandleren ved lov  

 pålægges  

 ansvaret i henhold til direktivet, men om denne pålægges et ansvar, der reelt  

 har samme omfang som det direktivbaserede objektive ansvar.
 3.3. For så vidt  

 angår spørgsmålet om, hvorvidt  

 produktansvarsdirektivet er til hinder  

 for en national regel, der indebærer, at mellemhandleren hæfter for  

 producentens retspraksisbaserede culpaansvar, har Domstolen bemærket, »at  

 direktivets artikel 13 skal fortolkes således, at den ordning, der er indført  

 ved direktivet, ikke udelukker anvendelsen af andre ordninger vedrørende  

 ansvar  

 i og uden for kontraktforhold, der hviler på et andet grundlag, såsom  

 garantien  

 for skjulte mangler eller culpa«, jf. dommens præmis 47.  

 På den baggrund har Domstolen konkluderet, at  

 direktivet ikke er til hinder for en national regel, hvorefter  

 mellemhandleren  

 uden begrænsning hæfter for producentens culpaansvar.
3.4.  

 Som  

 nævnt ovenfor under punkt 2.5. angår produktansvarslovens § 10 ikke kun  

 det direktivbestemte produktansvar, men også produktansvar efter dansk rets  

 almindelige regler. § 10 er derfor kun delvis uanvendelig efter  

 Domstolens  

 dom, idet det alene er hæftelsen for det direktivbestemte produktansvar, der  

 ikke kan opretholdes.
Dommen er ikke til hinder for, at mellemhandleren  

 fortsat  

 hæfter for producentens fejl og forsømmelser, jf. om det retspraksisbaserede  

 produktansvar for producenter punkt 2.4 ovenfor.
Det vil dog efter  

 Justitsministeriets opfattelse være i strid med Domstolens fortolkning af  

 direktivet, hvis det retspraksisbaserede ansvar for mellemhandlere inden for  

 direktivets anvendelsesområde reelt er lige så strengt som det objektive  

 producentansvar efter direktivet.
4. Lovforslagets hovedindhold 4.1. Det er Justitsministeriets opfattelse, at der inden  

 for EF-Domstolens doms rammer bør pålægges mellemhandlere et strengt  

 produktansvar med henblik på at opretholde et højt  

 forbrugerbeskyttelsesniveau.
 En skadelidt kan vælge at rette sit krav mod en producent,  

 der er ansvarlig på objektivt grundlag, jf. produktansvarslovens § 6.  

 Denne mulighed foreslås ikke ændret ved dette lovforslag.
EF-Domstolen udtaler i sin dom, at direktivet ikke er til  

 hinder for en national regel, hvorefter mellemhandleren uden begrænsning  

 hæfter  

 for producentens culpaansvar.
Det foreslås derfor, at et sådant  

 hæftelsesansvar  

 opretholdes, jf. punkt 4.3 nedenfor.
Hvis producenten har handlet culpøst,  

 vil  

 dette hæftelsesansvar muliggøre, at en skadelidt kan gennemføre et krav over  

 for mellemhandleren bl.a. i de tilfælde, hvor producenten er insolvent.  

 Endvidere vil der forekomme tilfælde, hvor dette hæftelsesansvar kan gøres  

 gældende over for mellemhandleren, selv om det ikke er muligt for skadelidte  

 at  

 frembringe oplysninger om producentens konkrete adfærd.
Dette vil således  

 gøre  

 sig gældende i sager, hvor produktet lider af en åbenbar fejl af en sådan  

 karakter, at det, uden at det er nødvendigt at inddrage producenten, kan  

 lægges  

 til grund, at producenten har handlet culpøst.
Justitsministeriet finder imidlertid, at der er behov for i  

 videre omfang at styrke forbrugerens mulighed for at opnå erstatning ved  

 produktskader.
På den baggrund foreslår Justitsministeriet, at  

 mellemhandlerens  

 selvstændige ansvar for produktskader skærpes, jf. umiddelbart nedenfor i  

 punkt  

 4.2.
4.2. For så vidt angår  

  

 mellemhandlerens  

 selvstændige ansvar  

  

 foreslås det, at mellemhandleren skal ifalde  

 produktansvar for personskader, tab af forsørger og forbrugertingsskader,  

 medmindre denne kan godtgøre, at skaden ikke skyldes dennes fejl eller  

 forsømmelse.
Bestemmelsen pålægger mellemhandleren et culpaansvar med omvendt  

 bevisbyrde.
Som nævnt under punkt 2.6 ovenfor kan mellemhandleren efter  

 gældende ret drages selvstændigt til ansvar i de situationer, hvor denne ved  

 sin håndtering af produktet har gjort dette farligt, eller hvor vedkommende  

 ved  

 en fejl ikke har opdaget en fare ved produktet.
Den foreslåede bestemmelse  

 indebærer den skærpelse i forhold til gældende ret, at det er  

 mellemhandleren,  

 der skal påvise, dels at denne ikke ved sin håndtering af produktet har gjort  

 dette farligt, dels at skaden ikke skyldes en defekt, som vedkommende burde  

 have opdaget.
Dette indebærer eksempelvis, at en grønthandler i et tilfælde,  

 hvor en af hans eller hendes kunder er blevet syg på grund af en defekt  

 grøntsag  

 fra den pågældendes butik, skal godtgøre, dels at grøntsagen ikke er blevet  

 opbevaret  

 eller i øvrigt håndteret på en sådan måde, at den derved er blevet  

 sundhedsfarlig, dels at vedkommende ikke burde have opdaget, at grøntsagen  

 var  

 sundhedsskadelig.
 EF-  

 Domstolen  

 har i sin dom i sag C-402/03, Skov Æg, bemærket, at produktansvarsdirektivets  

 artikel 13 skal fortolkes således, at den ordning, der er indført ved  

 direktivet, ikke udelukker anvendelsen af andre ordninger vedrørende ansvar i  

 og uden for kontraktforhold, der hviler på et andet grundlag, såsom garantien  

 for skjulte mangler eller culpa, jf. punkt. 3.3.
Domstolen har ikke i denne dom eller i andre domme om  

 produktansvarsdirektivet udtalt, at direktivet er til hinder for indførelsen  

 af  

 særlige bevisbyrderegler i relation til det ansvar, som en mellemhandler kan  

 pålægges på et andet grundlag end det direktivbaserede objektive ansvar.
Et  

 sådant forbud kan efter Justitsministeriets opfattelse heller ikke udledes af  

 direktivets ordlyd eller forarbejder.
Det bemærkes, at det påhviler skadelidte at påvise, at der  

 i det hele taget foreligger en produktskade.
Den regel om omvendt bevisbyrde,  

 der foreslås indført, ændrer ikke ved, at den skadelidte skal føre bevis for  

 skaden, defekten og årsagsforbindelsen mellem defekten og skaden.
 Der henvises til lovforslagets § 1, nr. 2 (forslag til  

 produktansvarslovens § 10).
4.3. For så vidt angår  

  

 mellemhandlerens  

 hæftelsesansvar  

  

 foreslås det, at bestemmelsen herom udformes således, at  

 mellemhandleren hæfter umiddelbart over for skadelidte og senere  

 mellemhandlere  

 i omsætningskæden for produktansvar efter § 2, dvs. for personskader,  

 tab  

 af forsørger og forbrugertingsskader, i det omfang skaden skyldes fejl eller  

 forsømmelse begået af producenten eller tidligere mellemhandlere i  

 omsætningskæden.  

 Mellemhandleren hæfter således efter den foreslåede bestemmelse kun for  

 producentens eller tidligere mellemhandleres culpøse adfærd.
Hæftelsen for  

 tidligere mellemhandleres culpøse adfærd er en lovfæstelse af den hidtil  

 gældende praksis, jf. herom punkt 2.5 ovenfor.
Formålet med dette forslag, der bevirker en indskrænkning  

 af mellemhandlerens hæftelsesansvar, er at bringe de danske regler om  

 mellemhandleransvar i overensstemmelse med direktivet.
Ved personskader, tab  

 af  

 forsørger og forbrugertingsskader hæfter mellemhandleren kun for producentens  

 produktansvar, hvis defekten, der forårsagede skaden, skyldes producentens  

 fejl  

 eller forsømmelse, dvs. producentens culpøse adfærd.
Da producenten altid vil  

 være en professionel erhvervsdrivende, jf. produktansvarslovens § 7,  

 stk. 1,  

 nr. 2, og produktansvarsdirektivets artikel 7, litra c, vil dennes adfærd  

 blive  

 bedømt ud fra en vurdering af, om vedkommende har udvist den omhu og faglige  

 dygtighed, som man med rimelighed kan forlange af en professionel  

 erhvervsdrivende.
Der vil således være tale om en skærpet culpabedømmelse.
Justitsministeriet har overvejet, om der også i relation  

 til mellemhandlerens hæftelsesansvar burde indføres omvendt bevisbyrde,  

 således  

 at mellemhandleren for at undgå sit hæftelsesansvar skulle bevise, at  

 producenten  

 ikke har handlet culpøst.
Det er imidlertid Justitsministeriets opfattelse,  

 at  

 en sådan regel ville rejse spørgsmål i forhold til EF-Domstolens dom, navnlig  

 under hensyn til, at mellemhandleren i givet fald skulle bære bevisbyrden for  

 en anden persons (producentens) forhold.
Udgangspunktet med forslaget er således, at skadelidte  ud  

 over at skulle påvise, at der foreligger en skade, en defekt og  

 årsagsforbindelse mellem skaden og defekten  vil skulle godtgøre, at  

 skaden  

 skyldes producentens fejl eller forsømmelse.
Der vil imidlertid i praksis  

 forekomme sager, hvor dansk rets almindelige bevisregler fører til, at  

 beviskravene er lempelige.
Dette vil eksempelvis være tilfældet, hvor  

 defekten  

 består i en fabrikationsfejl.
 Der henvises til lovforslagets § 1, nr. 3 (forslag til  

 produktansvarslovens § 10 a).
4.4. Som nævnt under punkt 2.5 ovenfor angår den gældende § 10  

 ikke kun det direktivbestemte produktansvar, men også produktansvar efter  

 dansk  

 rets almindelige regler, herunder produktansvar ved erhvervstingsskader.
Med  

 forslaget til en ny affattelse af § 10 foreslås det, at bestemmelsen fra  

 lovens ikrafttræden kun angår personskade, tab af forsørger og  

 forbrugertingsskade i overensstemmelse med afgrænsningen af disse skadestyper  

 i  

 produktansvarslovens § 2. Denne indskrænkning af anvendelsesområdet for  

 § 10  

 foreslås af lovtekniske grunde, da § 10 herved får samme  

 anvendelsesområde  

 som de forudgående bestemmelser i loven.
Da den gældende § 10 er en  

 lovfæstelse af, hvad der for mellemhandleren ved lovens gennemførelse blev  

 antaget at følge af gældende ret, vil mellemhandleren ved erhvervstingsskader  

 som hidtil hæfte i ethvert tilfælde, hvor producenten kan drages til ansvar.  

 Dette mellemhandleransvar vil fra den foreslåede lovs ikrafttræden dog ikke  

 følge af § 10, men af dansk rets almindelige regler om erstatning i  

 eller  

 uden for kontrakt, jf. produktansvarslovens § 13. Den foreslåede  

 indskrænkning af anvendelsesområdet for § 10 bevirker således ingen  

 realitetsændring.
4.5. De foreslåede bestemmelser om mellemhandlerens  

 erstatningsansvar, herunder særligt lovfæstelsen af mellemhandlerens  

 selvstændige ansvar ved den foreslåede § 10, kan rejse spørgsmålet, om  

 de  

 i produktansvarslovens § 8 nævnte 4.000 kr. også skal fradrages  

 erstatning  

 i henhold til de foreslåede §§ 10 og  

 10  

 a.
Det foreslås, at § 8, stk. 1, ændres, så  

 det præciseres, at der som hidtil alene skal ske fradrag i erstatning, som  

 producenten skal betale i henhold til produktansvarslovens § 6,  

 stk. 1,  

 dvs. i den erstatning, der hviler på producentens objektive ansvar.
Det bemærkes i den forbindelse, at § 8, stk. 1,  

 er en gennemførelse af et krav om fradrag, der stilles i  

 produktansvarsdirektivets  

 artikel 9, litra b.
Mellemhandleransvaret beskrevet i de foreslåede  

 §§ 10  

 og  

 10 a  

 falder uden  

 for direktivets anvendelsesområde, og der er således ikke et direktivbestemt  

 krav om fradrag i relation til disse bestemmelser.
 Der henvises til lovforslagets § 1, nr. 1 (forslag til  

 produktansvarslovens § 8, stk. 1).
5. Overvejelser om yderligere lovgivningstiltag Justitsministeriet vil tage initiativ til drøftelser med  

 berørte organisationer m.v. om behovet for yderligere lovgivningstiltag til  

 beskyttelse af forbrugerne i relation til produktskader.
Det vil særligt  

 blive  

 drøftet, om det vil være hensigtsmæssigt at udvide sælgeres køberetlige  

 ansvar  

 for defekte produkter.
 Det bemærkes i den forbindelse, at EF-Domstolen i sag  

 C-402/03, Skov Æg, og i flere tidligere domme har udtalt, at  

 produktansvarsdirektivet ikke udelukker anvendelsen af en ordning vedrørende  

 ansvar i kontraktforhold, der hviler på regler om garanti vedrørende skjulte  

 mangler.
 6. Lovforslagets økonomiske og administrative  

 konsekvenser m.v.
 Lovforslaget har ikke økonomiske eller administrative  

 konsekvenser for det offentlige.
 Ophævelsen af mellemhandlerens objektive hæftelsesansvar  

 for så vidt angår det direktivbestemte produktansvar i produktansvarslovens  

 § 10  

 indebærer i visse tilfælde, at den umiddelbare erstatningsforpligtelse over  

 for  

 forbrugeren forskydes fra mellemhandleren til producenten, men indebærer  

 samlet  

 set ikke en ændring af erhvervslivets forpligtelse til at yde erstatning for  

 skade forårsaget af et defekt produkt.
 Lovforslaget må antages at kunne have visse begrænsede  

 økonomiske og administrative konsekvenser for forsikringsselskaber i  

 forbindelse med administrationen af produktansvarsforsikringer for  

 mellemhandlere, men forslaget skønnes ikke at medføre økonomiske eller  

 administrative konsekvenser for erhvervslivet af betydning.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Forslaget vurderes ikke at indeholde administrative  

 konsekvenser  

 for erhvervslivet, som medfører, at forslaget bør forelægges Økonomi- og  

 Erhvervsministeriets virksomhedspanel.
 Lovforslaget skønnes derfor ikke at medføre økonomiske  

 eller administrative konsekvenser af betydning for erhvervslivet.
 I forhold til borgerne tilsigtes med lovforslaget  inden  

 for de af EF-Domstolen fastsatte rammer  at opretholde en høj grad af  

 forbrugerbeskyttelse bl.a. ved at fastholde en streng hæftelse for  

 mellemhandleren og derved lette den skadelidte forbrugers adgang til at opnå  

 erstatning.
 Der vil imidlertid kunne opstå situationer, hvor  

 forbrugerens retsstilling forringes, f.eks. i de tilfælde, hvor producenten  

 er  

 insolvent eller uforholdsmæssig vanskelig at lokalisere.
 Lovforslaget har ingen miljømæssige konsekvenser.
 Lovforslaget er fremsat på baggrund af EF-domstolens dom af  

 10. januar 2006 i sagen C-402/03, Skov Æg.
Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen af betydning Ingen af betydning Administrative konsekvenser for erhvervslivet Ingen Ingen af betydning Miljømæssige konsekvenser Ingen Ingen Administrative konsekvenser for borgerne Ingen Der vil kunne opstå situationer, hvor forbrugerens  

 retsstilling forværres, f.eks. i de tilfælde hvor producenten er insolvent  

 eller uforholdsmæssig vanskelig at lokalisere.
Forholdet til EU-retten Lovforslaget er fremsat med henblik på at imødekomme  

 EF-domstolens dom af 10. januar 2006 i sagen C-402/03, Skov Æg.
7. Høring Et udkast til dette lovforslag har været sendt i høring hos  

 følgende myndigheder og organisationer:
 Præsidenterne for Østre og Vestre Landsret, præsidenten for  

 Sø- og Handelsretten, præsidenten for Københavns Byret, præsidenterne for  

 retterne i Århus, Odense, Aalborg og Roskilde, Den Danske Dommerforening,  

 Foreningen af dommerfuldmægtige i Danmark, Domstolsstyrelsen, Advokatrådet,  

 Arbejderbevægelsens Erhvervsråd, Autobranchens Handels- og Industriforening,  

 Brancheforeningen for Forbrugerelektronik, Danmarks Automobilforhandler  

 Forening, Danmarks Fiskeindustri- og Eksportforening, Dansk  

 Arbejdsgiverforening,  

 Dansk Franchise Forening, Dansk IT, Dansk Kredit Råd, Dansk Handel &  

 Service, Dansk Industri, Dansk Marketing Forum, Dansk Postordreforening,  

 Dansk  

 Textil Union, De Danske Bilimportører, Den Danske Boghandlerforening, DSK  

  De  

 Samvirkende Købmænd, DESA Erhvervssammenslutningen G 1930,  

 El-installatørernes  

 Landsforening ELFO, Finans og Leasing, Finansrådet, Forbrugerombudsmanden,  

 Forbrugerrådet, Forenede Danske Motorejere, Foreningen af fabrikanter og  

 importører af elektriske husholdningsapparater FEHA, Foreningen af  

 Kommercielle  

 Danske Internetsites, Foreningen af Registrerede Revisorer, Foreningen af  

 Statsautoriserede Revisorer, Formanden for Forbrugerklagenævnet, Forsikring  

 & Pension, Fællesforeningen for Danmarks Brugsforeninger, HTSI   

 Handel,  

 Transport og Serviceerhvervene, HK-Landsklubben, Håndværksrådet,  

 IT-brancheforeningen og Landbrugsraadet.
Bemærkninger til lovforslagets enkelte bestemmelser Til § 1 Til nr. 1 (§ 8, stk. 1) Det præciseres ved ændringen af § 8, stk. 1, at  

 der alene skal ske fradrag i producentens erstatning i henhold til  

 produktansvarslovens § 6, stk. 1, dvs. i den erstatning, der hviler  

 på producentens objektive ansvar.
 Der henvises i øvrigt til de almindelige bemærkninger punkt  

 4.5.
Til nr. 2 (§ 10) Bestemmelsen fastlægger mellemhandlerens selvstændige  

 ansvar for produktskader omfattet af produktansvarslovens § 2, dvs.  

 personskader, tab af forsørger og forbrugertingsskader.
Det bestemmes, at  

 mellemhandleren skal erstatte produktskader, medmindre denne kan godtgøre, at  

 skaden ikke skyldes dennes fejl eller forsømmelse.
Det bemærkes i den  

 forbindelse, at mellemhandleren som professionel erhvervsdrivende vil være  

 underlagt en skærpet culpabedømmelse.
Mellemhandleren bliver selvstændigt ansvarlig for  

 produktskader i de situationer, hvor denne ved sin håndtering af produktet  

 har  

 gjort dette farligt, eller hvor vedkommende ved en fejl ikke har opdaget en  

 defekt ved produktet.
Håndteringsfejl kan dels forekomme som fejl ved  

 udlevering og forvekslingsfejl, dels ved en ændring af produktet, som gør  

 dette  

 farligt, eksempelvis på grund af en uhensigtsmæssig opbevaring af produktet.  

 Omfanget af mellemhandlerens undersøgelsespligt må afhænge af, hvilken  

 sagkundskab man med rette kan forvente, at den pågældende mellemhandler  

 besidder, og hvilke muligheder den pågældende har haft for ved en  

 undersøgelse  

 at opdage defekten.
Det skal ikke påvises, at en bestemt person har begået en  

 fejl eller en forsømmelse.
Mellemhandleren vil efter dansk rets almindelige  

 erstatningsretlige principper være ansvarlig for både anonyme fejl og  

 kumulerede  

 fejl, dvs. fejl, hvor mindre og hver for sig betydningsløse fejl hos flere  

 ansatte tilsammen resulterer i en ansvarspådragende fejl.
Bestemmelsen pålægger mellemhandleren en omvendt  

 bevisbyrde.
Mellemhandleren skal således påvise, dels at denne ikke ved sin  

 håndtering af produktet har gjort dette farligt, dels at skaden ikke skyldes  

 en  

 defekt, som vedkommende burde have opdaget.
Det påhviler skadelidte at  

 påvise,  

 at der i det hele taget foreligger en produktskade.
Reglen om omvendt  

 bevisbyrde ændrer således ikke ved, at den skadelidte skal føre bevis for  

 skaden, defekten og årsagsforbindelsen mellem defekten og skaden.
 Skadelidte kan ikke alene gøre den foreslåede § 10  

 gældende over for sælgeren af produktet, men kan gøre et sådant krav gældende  

 over for enhver mellemhandler, der er omfattet af definitionen af  

 mellemhandler  

 i produktansvarslovens § 4, stk. 3.
Det bemærkes i den sammenhæng, at det følger af  

 produktansvarslovens § 11, stk. 3, 1. pkt., at en mellemhandler,  

 der  

 har udbetalt erstatning til skadelidte, indtræder i skadelidtes krav mod  

 tidligere led i produktions- og omsætningskæden.
En mellemhandler,  

 eksempelvis  

 en sælger, der har udbetalt erstatning, vil således kunne søge regres hos en  

 tidligere mellemhandler, eksempelvis en grossist, og i den sammenhæng bl.a.  

 kunne  

 påberåbe sig reglen i § 10. Mellemhandleren, der har udbetalt  

 erstatning,  

 kan også vælge at rette sit regreskrav mod producenten, og i den situation  

 vil  

 mellemhandleren kunne påberåbe sig det objektive ansvar i  

 produktansvarslovens  

 § 6. I det omfang en tidligere mellemhandler eller en producent kan  

 påvise, at skaden skyldes forhold hos mellemhandleren, der udbetalt  

 erstatningen, vil regreskravet kunne bortfalde eller nedsættes i medfør af  

 produktansvarslovens § 11, stk. 3, 2. pkt.
Produktansvarsloven er i  

 øvrigt præceptiv i forhold til den, som indtræder i skadelidtes krav, jf.  

 lovens § 12.
 Der henvises i øvrigt til de almindelige bemærkninger punkt  

 4.2.
Til nr. 3 (§ 10 a) Det følger af forslaget til § 10 a, at en  

 mellemhandler hæfter umiddelbart over for skadelidte og senere mellemhandlere  

 i  

 omsætningskæden for ansvar for produktskader omfattet af § 2, dvs.  

 personskader, tab af forsørger og forbrugertingsskader, i det omfang skaden  

 skyldes fejl eller forsømmelse begået af producenten eller tidligere  

 mellemhandlere i omsætningskæden.
Det producentansvar, som mellemhandleren hæfter for,  

 omfatter producentens konstruktions-, instruktions- og fabrikationsfejl,  

 hvorimod producenten som hidtil ikke vil være ansvarlig for udviklingsskader.  

 Det skal ikke påvises, at en bestemt person har begået en fejl eller en  

 forsømmelse.
Producenten vil ligesom mellemhandleren efter dansk rets  

 almindelige erstatningsretlige principper være ansvarlig for både anonyme  

 fejl  

 og kumulerede fejl.
Mellemhandleren hæfter på objektivt grundlag for  

 producentens culpaansvar.
Producenten vil som professionel erhvervsdrivende  

 være underlagt en skærpet culpabedømmelse.
Det forudsættes, at domstolene ved  

 denne bedømmelse kan tage udgangspunkt i det retspraksisbaserede  

 produktansvar  

 for producenter, der var gældende forud for vedtagelsen af  

 produktansvarsloven.  

 Det retspraksisbaserede ansvar for mellemhandlere må dog inden for  

 produktansvarsdirektivets anvendelsesområde ikke reelt være lige så strengt  

 som  

 det objektive ansvar efter direktivet.
Ligesom det gælder ved mellemhandlerens selvstændige ansvar  

 for produktskader, påhviler det skadelidte at påvise, at der i det hele taget  

 foreligger en produktskade, jf. lovforslagets § 1, nr. 1 (forslag til  

 produktansvarslovens § 10). Den skadelidte skal således føre bevis for  

 skaden, defekten og årsagsforbindelsen mellem defekten og skaden.
For så vidt  

 angår hæftelsesansvaret, skal den skadelidte endvidere påvise, at skaden  

 skyldes producentens fejl eller forsømmelse.
Der vil imidlertid i praksis  

 forekomme sager, hvor dansk rets almindelige bevisregler leder til, at  

 beviskravene er lempelige.
Dette vil eksempelvis være tilfældet, hvor  

 defekten  

 består i en fabrikationsfejl.
I de situationer, hvor det følger af produktansvarslovens § 4,  

 at flere personer er ansvarlige som producenter, hæfter mellemhandleren for  

 alle de personer, der er ansvarlige som producenter.
Dette gør sig  

 eksempelvis  

 gældende i den situation, hvor den, der har fremstillet et produkt, befinder  

 sig uden for EU.
I denne situation er EU-importøren i medfør af § 4,  

 stk. 2,  

 ligeledes ansvarlig som producent.
I det omfang skadelidte kan påvise, at  

  

 enten  

  

 producenten uden for EU  

  

 eller  

  

 EU-importøren har handlet culpøst,  

 hæfter mellemhandleren i dette tilfælde for produktansvar.
 For så vidt angår ansvarsgrundlaget for tidligere  

 mellemhandlere i omsætningskæden, som mellemhandleren ligeledes hæfter for,  

 henvises til bemærkningerne til lovforslagets § 1, nr. 1 (forslag til  

 produktansvarslovens § 10).
 Der henvises i øvrigt til de almindelige bemærkninger punkt  

 4.3.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
Endvidere foreslås det, at ændringsloven kun  

 finder anvendelse, hvis det skadevoldende produkt er bragt i omsætning af en  

 producent  

 efter lovens ikrafttræden.
Til § 3 Bestemmelsen vedrører lovens territoriale gyldighed.
Lovforslaget sammenholdt med gældende ret Gældende formulering Lovforslaget § 1 I lov nr. 371 af 7. juni 1989 om produktansvar, som ændret ved  

 lov nr. 1041 af 28. november 2000, foretages følgende ændringer:
 § 8.  

  

 Ved fastsættelsen af erstatning for skade på ting fradrages et beløb på 4.000  

 kr.
 Stk. 2  

.
 1.  

  

 I  

  

 § 8, stk. 1,  

  

 indsættes efter  

 »erstatning«: »i henhold til § 6, stk. 1,«.
 § 10.  

  

 En mellemhandler  

 hæfter for produktansvar umiddelbart over for skadelidte og senere  

 mellemhandlere i omsætningskæden.
 2.  


  

 § 10  

  

 affattes således:
»  

 § 10.  

  

 En  

 mellemhandler skal erstatte produktskader omfattet af § 2, medmindre  

 mellemhandleren kan godtgøre, at skaden ikke skyldes dennes fejl eller  

 forsømmelse.« 3.  

  

 Efter  

  

 § 10  

  

 indsættes:
