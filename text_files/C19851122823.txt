Indholdsfortegnelse Forord Indledning 1. Den regnskabsmæssige organisation Almindelige del 2. Forvaltning af udgifter 2.1. Generelt 2.2. Ansvars- og kompetencefordelingen 2.3. Regelsæt vedrørende forvaltning af udgifter 2.3.1. Disponering 2.3.2. Godkendelse af eksterne bilag 2.3.3. Godkendelse af interne bilag 3. Forvaltning af indtægter 3.1. Generelt 3.1.1. Anstaltens indtægter 3.1.2. Salg på kredit 3.2. Ansvars- og kompetencefordelingen 3.3. Regelsæt vedrørende forvaltning af indtægter 4. Regnskabsmæssig registrering 4.1. Generelt 4.2. Ansvars- og kompetencefordelingen 4.3. Regelsæt vedrørende den regnskabsmæssige registrering 4.3.1. Registreringens tilrettelæggelse 4.3.1.1. Særligt om kontoen vedrørende indsattes tilgodehavende 4.3.2. Afstemninger, kontroller m.v.
5. Betalingsforretninger 5.1. Generelt 5.2. Ansvars- og kompetencefordelingen 5.3. Regelsæt vedrørende betalingsforretninger 6. Kontrol med værdipost 6.1. Generelt 6.2. Ansvars- og kompetencefordelingen 6.3. Regelsæt vedrørende kontrollen med værdipost 7. Aflæggelse af måneds- og årsregnskaber 7.1. Generelt 7.2. Ansvars- og kompetencefordelingen 7.3. Regelsæt vedrørende aflæggelse af måneds- og årsregnskaber 8. Opbevaring af regnskabsmateriale 8.1. Generelt 8.2. Ansvars- og kompetencefordelingen 8.3. Regelsæt vedrørende opbevaring af regnskabsmateriale 9. Kriminalforsorgens arbejdsdrift 9.1. Generelt 9.2. Ansvars- og kompetencefordelingen 9.3. Regnskabsmæssig registrering 9.4. Forvaltning af varebeholdninger og maskinpark m.v.
9.5. Prisfastsættelse af arbejdsdriftens produkter 12. Forvaltning af andre aktiver 12.1. Generelt 12.2. Ansvars- og kompetencefordelingen 12.3. Regelsæt vedrørende forvaltning af andre aktiver 13. Regelsæt vedrørende administration af kapitaler  

 for andre (deposita) Specielle del Bilag 1 Bilag 2 Bilag 3 Bilag 4 Bilag 5 Bilag 6 Forord.
 Denne instruks er udarbejdet i henhold til reglerne i finansministeriets  

 cirkulære af 10. september 1984 om udarbejdelse af institutionsinstrukser  

 vedrørende regnskabsvæsenets tilrettelæggelse.
Instruksen gælder for samtlige kriminalforsorgens anstalter og for  

 personaleskolen.
Regnskabsførelsen m.v. skal være i nøje overensstemmelse med  

 bestemmelserne i nærværende instruks.
Afvigelse herfra må kun finde sted  

 undtagelsesvis og kun med direktoratets forud indhentede tilladelse.
 Instruksen indeholder en beskrivelse af den regnskabsmæssige organisation  

 og tilrettelæggelse af anstaltens regnskabsopgaver, herunder oplysninger om  

 ansvars- og kompetencefordelingen og de regelsæt, der skal følges af  

 anstaltens medarbejdere ved udførelse af regnskabsopgaverne.
Instruksen indeholder en indledning, en almindelig del samt en speciel  

 del.
Instruksens almindelige del gælder for alle kriminalforsorgens anstalter  

 og for personaleskolen.
Instruksens indledning og specielle del er udarbejdet  

 særskilt for det enkelte tjenestested.
 Instruksen skal udleveres til de medarbejdere, der deltager i arbejdet med  

 anstaltens regnskabsopgaver, og vedligeholdes efter behov gennem udsendelse  

 af rettelsesblade.
 Instruksen træder i kraft den 1. juli 1985. Samtidig ophæves  

 regnskabsinstruks af 15. december 1953 for de under fængselsvæsenet hørende  

 anstalter.
INDLEDNING 1. DEN REGNSKABSMÆSSIGE ORGANISATION.
1.1. Anstalten er en statsinstitution under direktoratet for  

 kriminalforsorgen.
Anstalten, der er beliggende  

 ........................................... forestår straffuldbyrdelse m.v.
 Anstalten ledes af en fængselsinspektør (anstaltsleder). I  

 anstaltslederens fravær udpeges en stedfortræder for denne.
 Anstaltens bevillinger er optaget på finanslovens under § 18.03.02. og 03.
 1.2. Anstaltens regnskabsmæssige arbejdsopgaver er henlagt til anstaltens  

 økonomikontor og bogholderi.
 I instruksens specielle del er i bilag 1 udarbejdet en oversigt over de  

 medarbejdere, der er tilknyttet den regnskabsmæssige organisation, og som må  

 disponere og forestå godkendelsespåtegning efter de nærmere regler herom i  

 denne instruks.
 1.3. Regnskabsføringen og betalingsforretningerne varetages af anstaltens  

 bogholderi og kasse.
Anstalten er knyttet direkte til SCR.
Indrapporteringen til systemet sker  

 ved anvendelse af terminaler og institutionsnumrene  

 ............................
 Indrapportering til SCL sker dels ved blanketindberetning til  

 direktoratet, dels ved anvendelse af terminaler og institutionsnumrene  

 .....................
 1.4 Vedrørende regnskabsvæsenet bemærkes i øvrigt:
 - anstalten er registreringspligtig i henhold til merværdiafgiftsloven for  

 så vidt angår arbejdsdrift, kantine og butiksdrift.
 INSTITUTIONSINSTRUKSENS ALMINDELIGE DEL.
 2. FORVALTNING AF UDGIFTER.
 2.1. GENERELT.
 Forvaltningen af udgifterne omfatter dels disponering, dels godkendelse af  

 udgiftsbilag.
Ved disponering forstås indgåelse af aftaler m.v. der medfører udgifter  

 for anstalten.
Som typiske eksempler herpå kan nævnes:
 - ansættelse og afskedigelse af personale samt ændring af  

 personalelønninger.
- aftaler om særlige ydelser - iværksættelse af overarbejde/merarbejde og tjenesterejser - aftaler om køb af varer, materiel, tjenesteydelser - aftaler om reparations- og vedligeholdelsesarbejder samt bygge- og  

 anlægsarbejder.
 Godkendelsen omfatter kontrol med bilagenes materielle og økonomiske  

 indhold, efterregning samt kontering af bilagene i overensstemmelse med  

 anstaltens kontoplan.
 2.2. ANSVARS- OG KOMPETENCEFORDELINGEN.
 I instruksens specielle del er i bilag 2 redegjort for ansvars- og  

 kompetencefordelingen i anstalten for så vidt angår disponering og  

 godkendelse af udgiftsbilag.
 2.3. REGELSÆT VEDRØRENDE FORVALTNING AF UDGIFTER.
 2.3.1. DISPONERING.
 Disponeringen skal ske i overensstemmelse med de generelle og specielle  

 forudsætninger, hvorunder anstaltens bevillinger er givet, samt under  

 hensyntagen til de materielle og beløbsmæssige bestemmelser, der er omtalt i  

 finansministeriets budgetvejledning og i direktoratets vejledning vedrørende  

 centralindkøb samt kriminalforsorgens cirkulæresamling.
 2.3.2. GODKENDELSE AF EKSTERNE BILAG.
 Udgifter vedrørende køb af varer, materiel, tjenesteydelser m.v. skal  

 dokumenteres i form af regninger, fakturaer etc. fra leverandørerne.
 Ved godkendelse af bilagenes materielle og økonomiske indhold skal der  

 føres kontrol med:
Ved godkendelse tages stilling til, hvornår betaling senest bør finde  

 sted.
Eventuelle kontantrabatter benyttes i det omfang, dette findes  

 fordelagtig.
 Bilagene skal forsynes med godkendelsespåtegning som bekræftelse på, at de  

 kan videre gives til registrering og betaling.
 Udgiftsbilag vedrørende ydelser til medarbejdere skal godkendes af  

 overordnede medarbejdere.
 2.3.3. GODKENDELSE AF INTERNE BILAG.
En række udgifter dokumenteres ved internt udarbejdede bilag.
Bilagene  

 skal underskrives og dateres af de medarbejdere, der har udfærdiget bilagene.
 Ved godkendelsen af bilagene skal der foretages følgende kontroller:
 Det kontrolleres, at bilagenes oplysninger er korrekte ifølge  

 personaleakter eller anden grunddokumentation.
 Bilagene afstemmes med godkendte tjenestelister, vagtlister, ferielister,  

 sygedaglister eller andre kontrolnoteringer.
 Bilagene afstemmes med foreliggende beslutninger om afholdelse af sådanne  

 udgifter.
 Bilagene afstemmes med oplysninger om udbetalte rejseforskud, afrejse- og  

 ankomsttider, afholdte udgifter iflg. dokumentation samt oplysninger til brug  

 ved fastsættelse af dagpengesats og eventuelle andre oplysninger, der har  

 betydning for afregning.
 Bilagene skal forsynes med godkendelsespåtegning som bekræftelse på, at de  

 kan videregives til registrering og betaling.
 Udgiftsbilag vedrørende ydelser til medarbejdere skal godkendes af  

 overordnede medarbejdere.
 Udgifterne i forbindelse med udstationeringer skal afholdes af det  

 tjenestested, hvorfra den pågældende er udstationeret.
 Udgifter til rejser, der foretages på foranledning af  

 udstationeringsstedet, afholdes af det tjenestested, hvortil den pågældende  

 er udstationeret.
 3. FORVALTNING AF INDTÆGTER.
 3.1. GENERELT.
 Forvaltningen af indtægter omfatter disponering, fakturaudskrivning,  

 godkendelse af indtægtsbilag samt incasso.
3.1.1. ANSTALTENS INDTÆGTER fremkommer i det væsentlige i forbindelse med - aftaler om leverancer af arbejdsdriftens produkter, jfr. afsnit 9 - aftaler vedrørende refusioner m.v. til indsatte - kantinesalg - ansættelse af langtidsledige med kommunal refusion - betaling fra indsatte vedrørende ophold, rejser, erstatninger m.v.
 - dagpengerefusioner.
 3.1.2. Anstaltens SALG PÅ KREDIT er baseret på følgende principper:
- betaling 30 dage netto, - beløbet opkræves ved udsendelse af faktura, - opkrævning til statsinstitutioner, der er tilknyttet SCR, foretages dog  

 ved tilinsposteringer og der fremsendes faktura.
 3.2. ANSVARS- OG KOMPETENCEFORDELING.
 I instruksens specielle del er i bilag 3 redegjort for ansvar- og  

 kompetencefordelingen i anstalten for så vidt angår følgende opgaver:
 3.3. REGELSÆT VEDRØRENDE FORVALTNING AF INDTÆGTER.
Opnås der i forbindelse med incasso ikke dækning af et tilgodehavende,  

 skal der med passende mellemrum og inden forældelsesfristens udløb indhentes  

 oplysninger om debitors økonomi med henblik på eventuel genoptagelse af  

 incasso.
Direktoratet for kriminalforsorgen skal løbende holdes underrettet  

 herom.
Dette gælder dog ikke, såfremt fordringen nedskrives som følge af  

 konkurs, tvangsakkord eller lignende.
Såfremt institutionen bliver opmærksom  

 på, at debitor har standset sine betalinger skal direktoratet for  

 kriminalforsorgen snarest underrettes med henblik på godkendelse af  

 anmeldelse af sin fordring overfor skifteretten.
 4. REGNSKABSMÆSSIG REGISTRERING.
 4.1. GENERELT.
 Anstaltens regnskabsmæssige registrering omfatter registrering i  

 bevillingsregnskabet og i kreditor- og debitorregnskaberne samt i interne  

 regnskaber (aktivitetsregnskaber).
 Anstaltens kontoplan skal udformes og vedligeholdes i overensstemmelse med  

 bevillingslovene og statens kontoplan med tilhørende vejledning og i øvrigt  

 under hensyntagen til anstaltens egne behov for regnskabsoplysninger.  

 Omfanget af og registreringen i de interne regnskaber skal fremgå af  

 anstaltens kontoplan.
 4.2. ANSVARS- OG KOMPETENCEFORDELINGEN.
 Anstaltens regnskabsmæssige registrering samt de på anstalten registrerede  

 lønninger varetages således:
I instruksens specielle del er som bilag 4 i hensigtsmæssigt omfang  

 redegjort for, hvorledes bogholderiets og kassens arbejdsopgaver er fordelt  

 på medarbejderne.
Det bemærkes herved, at medarbejdere i bogholderiet af  

 kontrolmæssige grunde ikke må varetage opgaver i anstaltens kasse eller  

 omvendt.
 4.3. REGELSÆT VEDRØRENDE DEN REGNSKABSMÆSSIGE REGISTRERING.
 4.3.1. REGISTRERINGENS TILRETTELÆGGELSE.
 Registreringen kan herudover omfatte bilag vedrørende interne regnskaber.
Terminalindrapporteringen skal foretages ved anvendelse af særlige  

 nøglekort med tilhørende personkoder.
Der udleveres nøglekort til terminalen  

 med løbenummer.
Udgifter og indtægter, hidrørende fra levering af varer og tjenesteydelser  

 til eller fra staten, skal registreres, når levering har fundet sted.
I  

 tilfælde, hvor udgifter og indtægter ikke hidrører fra levering af varer og  

 tjenesteydelser, skal registrering ske, så snart beløbet kan opgøres og  

 senest på betalingstidspunktet.
 Ud- og indbetalinger - herunder forudbetalinger - der ikke straks kan  

 henføres til en udgifts-/indtægtskonto, skal registreres på beholdningskonti,  

 jfr. anstaltens kontoplan, indtil endelig registrering kan finde sted.
 Såfremt størrelsen af et betydeligt krav mod staten, opstået i et  

 finansår, ikke kan opgøres endeligt inden den afsluttende  

 regnskabsaflæggelse, bør registreringen ske på en udgiftskonto i regnskabet  

 for det pågældende finansår på grundlag af et skøn, og således at korrektion  

 af beløbet foretages i det finansår, hvor kravet kan opgøres endeligt.
 4.3.1.1. SÆRLIGT OM KONTOEN VEDRØRENDE INDSATTES TILGODEHAVENDE.
Regnskabet føres som et særligt regnskab (biregnskab) vedrørende de  

 indsattes økonomiske forhold.
Dette regnskab skal danne grundlag for  

 månedlige afstemninger med statsregnskabet (SCR) samt udvise det til enhver  

 tid eksisterende mellemværende mellem den indsatte og afsoningsstedet.
 Regnskabet føres på grundlag af dusørsedler, kassebilag, købsfakturaer og  

 omposteringsbilag.
 Arbejdsugen er fra mandag til søndag.
 Registreringen opdeles således:
 Indsættelse:
 Oprettelse af kontokort med indsattes identifikation.
 Forskud:
 Der kan ved indsættelsen udbetales et forskudsbeløb svarende til ca. 1  

 uges arbejdspenge, jfr. cirkulærskrivelse om arbejdspengesatser m.v.
 Forskudsbeløbet påføres indsattes kontokort og debiteres på konto  

 0600.53.7 arbejdspenge.
 Forskudsbeløbet modregnes ved løsladelsen.
 For hæfteafsoneres vedkommende modregnes eventuelle forskudsbeløb ved  

 førstkommende lønudbetaling.
 Medbragte og tilsendte penge:
Eventuelt medbragte penge indregnes i forskudsbeløbet, således at der  

 samlet kun udbetales forskudsbeløbets maximum.
Det bemærkes endvidere, at  

 forskudsbeløbet nedsættes med værdien af nydelsesmidler, der er medbragt ved  

 indsættelsen og som udleveres.
 BOGFØRING:
 De indsattes mellemregning med afsoningsstedet bogføres på konto 95.50/51.  

 Indsattes tilgodehavende.
 ARBEJDSPENGE:
Dusørsedlerne, der modtages fra arbejdsstederne efterregnes og  

 kontrolleres.
Eventuelle fradrag påføres genpart af dusørsedlerne, der lægges  

 i de udfyldte lønningsposer.
Lønningsposer med tilhørende udbetalingsbilag,  

 der konteres konto 95. Indsattes tilgodehavende, afleveres til kassereren.  

 Kassereren udleverer lønningsposerne til afdelingspersonalet, der kvitterer  

 for antallet af lønningsposer og forestår udbetaling til de indsatte.
De  

 kvitterede lønningsposer tilbageleveres kassereren, der kontrollerer, at de  

 indsatte har kvitteret på posen for beløbets modtagelse.
 Samtidig med udfærdigelse af kassebilaget udfærdiges omposteringsbilag  

 vedrørende eventuelle fradrag i arbejdspengene.
Rekapitulation vedrørende arbejdspenge og arbejdstimer foretages i samme  

 uge.
Arbejdspengene debiteres konto 0600.53.7 vedrørende de forskellige  

 fagområder og krediteres konto 95.50/51. Indsattes tilgodehavende.
 Overførsel:
 Ved overførsel til anden anstalt eller til arresthus overføres saldo på  

 indsattes konto til det nye afsoningssted ved tilinspostering, for  

 arresthusenes vedkommende til konto 9499.00.8.
 Løsladelse:
 Løsladelsesbeløbet beregnes og udbetales med fradrag af forskudsbeløb af  

 seneste afsoningssted.
 4.3.2. AFSTEMNINGER, KONTROLLER M.V.
 Endvidere foretages afstemning med kontoudtog fra pengeinstitutter og  

 girokontoret samt kontrol med udligning af interimskonti og  

 mellemregningskonti.
 5. BETALINGSFORRETNINGER.
 5.1. GENERELT.
 I instruksens specielle del er i bilag 5 givet oplysning om:
 5.2. ANSVARS- OG KOMPETENCEFORDELINGEN.
 Anstaltens betalingsforretninger varetages af anstaltens kasse.
 I instruksens specielle del er i bilag 5 redegjort for, hvem der har  

 ansvaret for anstaltens kasse, og hvem der er dennes stedfortræder.
I bilaget er endvidere redegjort for, hvorledes de nedenfor i punkt c-f  

 samt h nævnte arbejdsopgaver er fordelt på medarbejderne i anstaltens kasse  

 og bogholderi.
I den forbindelse bemærkes, at kassens medarbejdere af  

 kontrolmæssige grunde ikke må varetage opgaver i bogholderiet eller omvendt.
 Af brugervejledningen fremgår bl.a., at frigivelsesfunktionen kræver  

 anvendelse af et særligt ID-kort med tilhørende personkoder  

 (»nøglekort«), der er personligt og skal opbevares på betryggende  

 måde af den medarbejder, der varetager frigivelsesfunktionen.
 Frigivelsesfunktionen skal varetages således:
Der skal foretages en kontrol af grundbilagene.
Dette skal ske på grundlag  

 af præ-frigivelseslisten der udskrives af SCR-systemet efter at  

 registreringen af bilag i systemet er afsluttet.
 I forbindelse hermed skal den pågældende medarbejder kontrollere at:
 I tilfælde af uoverensstemmelse mellem grundbilag og  

 præ-frigivelseslisten, skal listen annulleres, således at fejlagtige data kan  

 rettes og en ny præ-frigivelsesliste udskrives.
 Herefter sker den egentlige frigivelse, hvorefter der ikke længere kan  

 ændres i de indrapporterede data.
 Som kvittering for frigivelse udskrives en frigivelsesjournal, der  

 indeholder optællinger af de indrapporterede beløb.
 Efter at frigivelse har fundet sted, noteres dette ved anførsel af dato  

 samt navn eller initialer ud for det (de) pågældende bundt(er) på  

 frigivelsesjournalen.
 Der vil senere blive udsendt nærmere retningslinier vedrørende lønområdet.
 5.3. REGELSÆT VEDRØRENDE BETALINGSFORRETNINGER.
 Ingen udgifter må afholdes af kassen uden at der foreligger bilag herfor.
 Inden udbetaling finder sted, skal ethvert udgiftsbilag være godkendt af  

 den medarbejder ved anstalten, som er ansvarlig for det pågældende  

 tjenesteområde, og bilaget skal af bogholderiet være forsynet med  

 checkbeskytterstempel.
 Registreringen i kasserapporterne skal daglig afstemmes med  

 kassebeholdningen og lejlighedsvis med oplysninger fra  

 pengeinstitutter/postgirokontoret i forbindelse med modtagelse af kontoudtog,  

 dog mindst 1 gang om måneden, samt med de regnskabsmæssige registreringer.
 Kassedifferencer fra kr. 200,00 og indtil kr. 1.000,00 skal omgående  

 indberettes til direktoratet, der underretter rigsrevisionen.
 Kassedifferencer på kr. 1.000,00 og derover indberettes omgående til  

 direktoratet og skal samtidig af anstalten indberettes til rigsrevisionen.
 Ved tyverier - uanset beløbsstørrelse - foretages omgående indberetning  

 til direktoratet, der underretter rigsrevisionen.
 Effekter, der er staten uvedkommende, må ikke forefindes i  

 kassen/pengeskabet.
 Forskudsbilag må ikke indgå i kassebeholdningen, men skal registreres i  

 anstaltens regnskab.
 Personalechecks må ikke indløses.
 Modtagne checks, postgiroanvisninger m.v. skal straks eller senest den  

 følgende dag indløses eller indsættes på anstaltens pengeinstitut eller  

 girokonto.
 Bilagene eller en udarbejdet oversigt over bilagene skal dateres og  

 forsynes med en påtegning om, at den ovenfor nævnte kontrol er gennemført.  

 Der skal endvidere foretages henvisning til anvendte checks, girokort eller  

 andre udbetalingsordrer.
Kvitteringer skal afgives på en måde, der sikrer en kontrol med  

 indbetalingen.
På kvitteringerne skal angives, på hvilken måde betalingen har  

 fundet sted, medmindre betalingen er sket ved anvendelse af pengesedler eller  

 skillemønt.
 De modtagne checks skal krydses af udstederen eller af institutionen ved  

 modtagelsen.
 Det skal af kasserapporten fremgå, at eftersyn er foretaget.
 I pengeskabet opbevares tillige beholdningen af ubrugte udbetalingsordrer  

 (checks, girokort m.v.).
 Udgiftsbeløb vedrørende sådanne forskuds/underkasser føres på en  

 interimskonto.
 6. KONTROL MED VÆRDIPOST.
 6.1. GENERELT.
 Arbejdsopgaverne omfatter gennemførelse af en særlig kontrol og  

 registrering af værdipost, dvs. checks, postanvisninger, værdipapirer,  

 anbefalede breve, gældsbeviser o.l.
 6.2. ANSVARS- OG KOMPETENCEFORDELING.
 I instruksens specielle del er i bilag 6 redegjort for, hvilke  

 medarbejdere, der to og to i forening forestår poståbning, udtagning og  

 registrering samt intern fordeling af værdiposten.
 I bilaget er endvidere redegjort for, hvilke medarbejdere i anstaltens  

 kasse og bogholderi, der medvirker ved gennemførelsen af kontrol og  

 registrering af værdipost.
 6.3. REGELSÆT VEDRØRENDE KONTROLLEN MED VÆRDIPOST.
 Checks skal forsynes med endosseringsstempel på bagsiden.
 Øvrig værdipost udleveres til modtager efter kvittering i  

 værdiindgangsboen.
 7. AFLÆGGELSE AF MÅNEDS- OG ÅRSREGNSKABER.
 7.1. GENERELT.
 Anstaltens regnskabsaflæggelse omfatter følgende måneds- og årsregnskaber,  

 der udarbejdes gennem SCR på grundlag af de indrapporterede  

 regnskabsoplysninger: - 1 institutionsregnskab for anstalten, - 1  

 institutionsregnskab omfattende anstaltens arbejdsdriftsfag.
 Det regnskab, der udarbejdes ved udløbet af den regnskabsmæssige  

 supplementsperiode, er samtidig årsregnskab for anstalten.
 I det omfang, der forefindes butik og/eller kantine, skal der udarbejdes  

 regnskaber herfor.
 For så vidt angår kantineregnskab henvises til finansministeriets  

 cirkulære af 3. december 1982 om oprettelse og drift af personalekantiner  

 m.v.
 7.2. ANSVARS- OG KOMPETENCEFORDELINGEN.
Kontrollen med regnskabernes udfærdigelse og opstilling varetages af  

 fængselsbogholderen.
På anstalter hvor der ikke er ansat en  

 fængselsbogholder, varetages kontrollen af fængselsforvalteren.
 Regnskaberne godkendes og underskrives af anstaltslederen.
 7.3. REGELSÆT VEDRØRENDE AFLÆGGELSE AF MÅNEDS - OG ÅRSREGNSKABER.
 I forbindelse med godkendelsen af årsregnskabet påses, at alle  

 tilgodehavender, forudbetalte og skyldige beløb m.v. er registreret i  

 regnskabet, således at dette giver et retvisende billede af indtægter og  

 udgifter i det pågældende finansår samt af aktiver og passiver ved  

 finansårets udløb.
 8. OPBEVARING AF REGNSKABSMATERIALE.
 8.1. GENERELT.
 Anstaltens regnskabsmateriale omfatter dels regnskabsbilag m.v., dels en  

 række uddata, der fremgår af brugervejledning for SCR og SCL.
 8.2. ANSVARS- OG KOMPETENCEFORDELINGEN.
 Fængselsbogholderen har ansvaret for opbevaring og kassation af  

 materialet.
 På anstalter, hvor der ikke er ansat en fængselsbogholder, varetages  

 opgaven af fængselsforvalteren.
 8.3. REGELSÆT VEDRØRENDE OPBEVARING AF REGNSKABSMATERIALE.
 Opbevaringen af det øvrige regnskabsmateriale sker efter reglerne i  

 brugervejledning fra SCR/SCL.
 Der henvises i øvrigt til direktoratets skrivelse af 23. september 1982  

 (j.nr. 1 k. 181-78) om bevarings- og kassationsbestemmelser for anstalternes  

 arkiver.
 9. KRIMINALFORSORGENS ARBEJDSDRIFT.
 9.1. GENERELT.
 Anstaltens arbejdsdrift omfatter de indsattes beskæftigelse ved produktion  

 af varer med videre salg for øje.
9.2. ANSVARS- OG KOMPETENCEFORDELINGEN Den daglige ledelse af anstaltens arbejdsdrift forestås af  

 fængselsforvalteren eller dennes stedfortræder.
 9.3. REGNSKABSMÆSSIG REGISTRERING.
 9.4. FORVALTNING AF VAREBEHOLDNINGER OG MASKINPARK M.V.
 Endvidere posteres på det enkelte fags konti beholdningsforskydningerne  

 ved regnskabsårets afslutning.
 Beholdningsregnskaber (råstoffer, salgsvarer og maskiner) kan registreres  

 såvel manuelt som via edb.
 9.5. PRISFASTSÆTTELSE AF ARBEJDSDRIFTENS PRODUKTER.
 12. FORVALTNING AF ANDRE AKTIVER.
 12.1. GENERELT.
 I overensstemmelse med § 16 i finansministeriets bekendtgørelse af 10.  

 september 1984 om statens regnskabsvæsen m.v. føres der foretegnelser over  

 anstaltens beholdninger af andre aktiver, dvs. aktiver der er anskaffet til  

 varigt brug i anstalten.
 Nærmere retningslinier vil senere blive udsendt.
 12.2. ANSVARS- OG KOMPETENCEFORDELINGEN.
 Fængselsforvalteren varetager følgende arbejdsopgaver:
 12.3. REGELSÆT VEDRØRENDE FORVALTNING AF ANDRE AKTIVER.
 Nærmere retningslinier om ovenstående vil snere blive udsendt.
 13. REGELSÆT VEDRØRENDE ADMINISTRATION AF KAPITALER  

 FOR ANDRE (DEPOSITA).
