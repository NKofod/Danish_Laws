Betænkning afgivet af Det  

 Energipolitiske Udvalg den 23. maj 2001 Betænkning over Forslag til lov om ændring af lov om  

 naturgasforsyning [af  

 miljø- og energiministeren (Svend Auken)] 1. Ændringsforslag Der er stillet 2 ændringsforslag til lovforslaget.  

 Miljø- og energiministeren har stillet ændringsforslag nr. 2 og  

 Kim Behnke (UP) ændringsforslag nr. 1.
2. Udvalgsarbejdet Lovforslaget blev fremsat den 27. april 2001 og var til 1.  

 behandling den 8. maj 2001. Lovforslaget blev efter 1. behandling henvist til  

 behandling i Det Energipolitiske Udvalg.
Udvalget anmoder om, at lovforslaget  

 henvises til fornyet udvalgsbehandling efter 2. behandling.
Møder Udvalget har behandlet lovforslaget i 2 møder.
Høring Lovforslaget blev sendt i høring samtidig med  

 fremsættelsen.
Den 8., 15. og 23. maj 2001 sendte miljø- og  

 energiministeren de indkomne høringssvar samt notater herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Erhvervsgartnerforening, Danske Energiselskabers Forening, Danske Fjernvarmeværkers Forening og Indukraft.
 Miljø- og energiministeren har over for udvalget  

 kommenteret de skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danske Fjernvarmeværkers Forening og Indukraft.
Samråd Udvalget har stillet 1 spørgsmål til  

 miljø- og energiministeren til mundtlig besvarelse.
Ministeren har  

 besvaret spørgsmålet i et samråd med udvalget den 23. maj  

 2001. Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
Spørgsmål Udvalget har stillet 32 spørgsmål til  

 miljø- og energiministeren til skriftlig besvarelse, som denne har  

 besvaret bortset fra spørgsmål 32, som forventes besvaret inden  

 2. behandling.
Nogle af udvalgets spørgsmål og miljø- og  

 energiministerens svar herpå er optrykt som bilag 2 til  

 betænkningen.
3. Udtalelse fra miljø- og energiministeren Miljø- og energiministeren har over for udvalget  

 oplyst følgende:
 I det forslag til ændring af direktivet om  

 naturgasforsyning, som Europa-Kommissionen har fremlagt, lægges der op  

 til en hurtigere markedsåbning, end der blev lagt til grund i  

 forbindelse med vedtagelsen af naturgasforsyningsloven sidste år.
Regeringen har indtaget en positiv holdning over for en  

 øget markedsåbning, men det er samtidig holdningen, at en  

 øget markedsåbning forudsætter en fair og  

 ikkediskriminerende adgang til medlemslandenes naturgasmarkeder.
Lovforslaget  

 indeholder således en bestemmelse, der muliggør en hurtigere  

 markedsåbning uden yderligere lovændring.
Det bemærkes, at  

 det følger af reformopfølgningaftalen af 22. marts 2000, at  

 spørgsmålet om markedsåbning tages op til drøftelse  

 mellem aftalens parter inden udgangen af 2003. Efter denne drøftelse  

 er parterne fritstillede med hensyn til markedsåbningen.
Lovforslaget i  

 sig selv lægger således ikke op til en yderligere  

 markedsåbning, da en større markedsåbning før 2003  

 kræver enighed mellem parterne i reformopfølgningsaftalen.
På baggrund af forudsætningen om gensidighed i  

 adgangen til naturgasmarkederne kan regeringen tilslutte sig Kommissionens  

 forslag om reguleret adgang til transmissionsnettet.
En bestemmelse herom  

 indgår således i lovforslaget.
Da Kommissionens forslag til  

 ændring af naturgasforsyningsdirektivet ikke indeholder bestemmelser om  

 reguleret adgang til naturgaslagrene, har regeringen omvendt ikke fundet  

 grundlag for at medtage en bestemmelse herom i lovforslaget.
Europa-Kommissionen har rejst tvivl om, hvorvidt den  

 gældende naturgasforsyningslovs bestemmelser om bindende  

 videresalgspriser, Skt.
Hans-aftalen og aftalen mellem DONG, HNG og Naturgas  

 Midt-Nord er i overensstemmelse med EU s konkurrenceregler.
I konsekvens  

 heraf bliver naturgasforsyningslovens bestemmelser om bindende  

 videresalgspriser ophævet og lovens bevillingssystem ændret.  

 Regeringen kan herefter konstatere, at lovforslaget indeholder de  

 nødvendige bestemmelser til at imødekomme Kommissionens  

 vurdering og derudover ikke indebærer ændringer i de regionale  

 gasselskabers opgaver og rolle i naturgasmarkedet i forhold til i dag.
Lovforslaget medfører en selskabsmæssig  

 opdeling af de enkelte naturgasforsyningsaktiviteter.
Opdelingen skal ske  

 efter de samme principper som på elforsyningsområdet,  

 således at der til hvert af selskaberne henføres de aktiver og  

 passiver, der naturligt er knyttet til den aktivitet, som det  

 pågældende selskab skal udøve.
Endvidere er det ligesom  

 på elforsyningsområdet Energitilsynet, som i forbindelse med  

 fastlæggelsen af selskabernes åbningsbalancer skal godkende  

 fordelingen af aktiver og passiver.
 Når de endelige omstruktureringsplaner for  

 selskaberne foreligger, vil det blive vurderet, om omstruktureringerne  

 opfylder de betingelser, der normalt stilles for skattefri omstrukturering.  

 Det vil herefter blive vurderet, om der er behov for eventuelle  

 lovjusteringer med henblik på at sikre, at omstruktureringerne kan ske  

 skattefrit.
Efter en gennemgang af lovforslaget har Kommissionen i et  

 brev af 16. maj 2001 rettet henvendelse til Energistyrelsen.
Af brevet  

 fremgår det bl.a., at Danmark opfylder kravene til  

 markedsåbningen med DONG s tilbud til elværkerne om at  

 frigøre dem fra de langvarige take-or-pay-kontrakter fra den 1. juli  

 2001.
Af brevet fremgår det endvidere, at det efter  

 Kommissionens direktivforslag er overladt til en uafhængig  

 tilsynsmyndighed at fastsætte eller godkende betingelserne for adgang  

 til de nationale naturgasnet, herunder transmission.
På den baggrund  

 anbefaler Kommissionen, at det sikres, at fastsættelsen eller  

 godkendelsen af transmissionstarifferne hører under en sådan  

 tilsynsmyndighed.
Miljø- og energiministeren har på den baggrund  

 stillet ændringsforslag nr. 2, der fjerner bemyndigelsen til ministeren  

 til i forbindelse med prisfastsættelsen at fastsætte regler om  

 opgørelsen af den i selskaberne investerede kapital samt om  

 forrentningssatsen, og som skriver principperne for prisfastsættelsen  

 ind i naturgasforsyningsloven.
Partierne bag reformaftalen af 22. marts 2000 forhandler  

 for indeværende om en opfølgning på aftalen, for så  

 vidt angår naturgasforsyning og energibesparelser.
I forhandlingerne  

 indgår bl.a.
DONG s fremtidige kommercielle og strategiske muligheder,  

 der også er beskrevet i lovforslagets almindelige bemærkninger.
I  

 lyset af lovforslagets krav om selskabsmæssig opdeling og på  

 baggrund af den markedsmæssige og økonomiske udvikling  

 lægger regeringen afgørende vægt på, at der sikres  

 et tilfredsstillende grundlag for DONG s kommercielle virksomhed.
Partierne har ikke afsluttet deres overvejelser om DONG s  

 kommercielle virksomhed.
Der stiles mod, at forhandlingerne om en samlet  

 aftale for naturgasforsyning og energibesparelser skal være  

 tilendebragt inden afslutningen af Folketingets behandling af  

 lovforslaget.
4. Indstillinger og politiske bemærkninger Et mindretal i udvalget (S og RV) indstiller  

 lovforslaget til vedtagelse med det af miljø- og  

 energiministeren stillede ændringsforslag.
 Et andet mindretal i udvalget (V) vil  

 redegøre for sin stilling til lovforslaget ved 2. behandling.  

 Mindretallet vil stemme imod ændringsforslag nr. 1 og for  

 ændringsforslag nr. 2.
 Et tredje mindretal i udvalget (KF) vil  

 redegøre for sin stilling til lovforslaget ved 2. behandling.  

 Mindretallet vil stemme imod ændringsforslag nr. 1 og for  

 ændringsforslag nr. 2.
 Et fjerde mindretal i udvalget (SF) vil  

 redegøre for sin stilling til lovforslaget ved 2. behandling.  

 Mindretallet vil stemme imod ændringsforslag nr. 1 og for  

 ændringsforslag nr. 2.
 Et femte mindretal i udvalget (DF) vil  

 redegøre for sin stilling til lovforslaget ved 2. behandling.  

 Mindretallet vil stemme for ændringsforslag nr. 1.
 Dansk Folkeparti er dybt utilfreds med den tradition,  

 miljø- og energiministeren har skabt med at fremsætte  

 særdeles komplicerede lovforslag umiddelbart inden Folketingets  

 sommerferie.
Disse lovforslag jaskes igennem udvalgsbehandlingen med  

 få dage til at stille spørgsmål.
Tillige tages der heller  

 ikke hensyn til de høringsberettigede, når der fremsendes et  

 fuldt færdigt lovforslag, som har været til 1. behandling, inden  

 høringsfristen udløber.
Dette fører til uacceptabelt lovsjuskeri, som  

 medfører, at der efterfølgende skal ske reguleringer af  

 regelsættet.
Konkurrencestyrelsen skriver da også i sit  

 høringssvar: »Der er dog områder, hvor det vurderes, at  

 lovforslaget nok ikke går langt nok i retning af at sikre et  

 velfungerende og konkurrencepræget naturgasmarked i Danmark.
Endvidere  

 indeholder lovforslaget på afgørende områder  

 ministerbemyndigelse til fastsættelse af nærmere regler, og hvor  

 det dermed på nuværende tidspunkt er uklart, hvad konsekvenserne  

 er af de pågældende ændringer.« Dansk Folkeparti er positiv over for, at der sker en  

 hurtigere åbning af gasmarkedet, men er betænkelig ved, at  

 ministeren får hjemmel til uden tidsrammer at fastsætte, i  

 hvilken takt markedet skal åbnes.
Dansk Folkeparti ønsker, at  

 det skal fastsættes, hvornår der sker en fuld markedsåbning  

 og et frit leverandørvalg i lighed med reglerne i  

 elforsyningsloven.
Dansk Folkeparti finder, at der bør gives reguleret  

 tredjepartsadgang til lagerfaciliteterne i lighed med den adgang, der er til  

 den øvrige infrastruktur.
Der skal sikres offentliggjorte,  

 gennemsigtige tariffer.
 DONG s opstrømsledninger skal betragtes som en del  

 af transmissionsnettet, idet disse ledninger transporterer behandlet og  

 direkte salgbar gas fra danske platforme til land, jf. høringssvaret  

 fra Mærsk Olie og Gas A/S.
Den foreslåede selskabsopsplitning af DONG er et  

 skridt i den rigtige retning.
Men Dansk Folkeparti mener, at der skal ske en  

 fuldstændig ejermæssig adskillelse af de enkelte selskaber,  

 således at de enkelte selskaber ejes direkte af staten, og at de  

 enkelte selskaber har bestyrelser, hvis medlemmer ikke er de samme.
En  

 koncernopbygning som foreslået af ministeren giver ikke sikkerhed for,  

 at selskaberne er uafhængige af hinanden.
Dansk Folkeparti finder ministerens besvarelse af  

 spørgsmål 23 indholdsløs i forhold til en  

 selskabsmæssig opdeling af DONG.
DONG er 100 pct. ejet af staten, og  

 der er derfor mulighed for en selskabsopdeling i ikke koncernforbundne  

 selskaber.
Det er derfor ikke relevant at drøfte grundlovens  

 bestemmelser om ejendomsrettens ukrænkelighed i forbindelse med en  

 opdeling heraf.
Spørgsmål 23 og ministerens besvarelse heraf er  

 optrykt som bilag 2 til betænkningen.
Det skal imidlertid bemærkes, at uanset hvor mange  

 selskaber DONG deles i, er det fortsat den til enhver tid værende  

 miljø- og energiminister, der figurerer som eneejer, og Folketingets  

 indseende med selskaberne forbliver en illusion.
Dette må på  

 længere sigt medføre, at der skal ske en privatisering af DONG s  

 kommercielle aktiviteter.
DONG skal ifølge lovforslaget have samme  

 kommercielle og strategiske muligheder som andre energiselskaber og mulighed  

 for samarbejde og alliancer med andre energiselskaber, f.eks. elselskaber.  

 Desuden vil DONG få mulighed for at yde bidrag på vedvarende  

 energi-området, bl.a. i forbindelse med etablering af  

 havvindmøller.
Derfor skal de nødvendige  

 vedtægtsændringer foreligge, inden lovforslaget vedtages.
Der  

 henvises i den forbindelse til ministerens besvarelse af  

 spørgsmål 26, som er optrykt i bilag 2 til  

 betænkningen.
Efter Dansk Folkepartis mening skal der ikke gives  

 mulighed for at yde statsstøtte ad bagvejen til havvindmøller  

 og vedvarende energi, som DONG allerede nu har planlagt at investere 500-600  

 mio. kr. i.
Et overskud i DONG s selskaber skal bruges til nedsættelse  

 af gaspriserne.
 Dansk Folkeparti er derfor uenig i ministerens besvarelse  

 af spørgsmål 24, 25, 27 og 28, som er optrykt i bilag 2 til  

 betænkningen.
 Det er væsentligt for Dansk Folkeparti, at  

 olieprisen ikke længere skal danne referencepris for gaspriserne.
 Et sjette mindretal i udvalget (CD) vil  

 redegøre for sin stilling til lovforslaget ved 2. behandling.  

 Mindretallet vil stemme imod ændringsforslag nr. 1 og for  

 ændringsforslag nr. 2.
 Et syvende mindretal i udvalget (EL) vil  

 redegøre for sin stilling til lovforslaget ved 2. behandling.  

 Mindretallet vil stemme imod ændringsforslag nr. 1.
 Et ottende mindretal i udvalget (Kim Behnke (UP))  

 vil redegøre for sin stilling til lovforslaget ved 2. behandling.  

 Mindretallet vil stemme for de stillede ændringsforslag.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Til § 1 Af	et mindretal (Kim Behnke (UP)), tiltrådt af et  

mindretal (DF):
 1) I den under nr. 3 foreslåede affattelse af §  

 8, stk. 1, indsættes som 2. pkt.:
»Reglerne skal føre til, at alle naturgasforbrugere  

 har ret til valg af leverandør senest den 1. januar 2005.« [Frist for markedsåbning] Af	miljø- og energiministeren, tiltrådt af et  

flertal (S, V, KF, SF, CD, RV og Kim Behnke (UP)):
 2) Nr. 24 affattes således:
 »24. I § 38, stk. 1, indsættes som 2.  

 pkt.:
»Ved prisfastsættelsen tages hensyn til selskabernes  

 omkostninger samt til, at der skal kunne opnås et rimeligt afkast af  

 den i selskaberne investerede kapital.«« [Fastsættelse af priser for transmissionsydelser  

 m.v.] Bemærkninger Til nr. 1 Med det fremsatte lovforslags affattelse af § 8, stk. 1,  

 vil ministeren efter forelæggelse for et af Folketingets nedsat udvalg  

 kunne fastsætte regler om, hvilke naturgasforbrugere der har ret til  

 valg af leverandør.
Den i ændringsforslaget foreslåede  

 tilføjelse til § 8, stk. 1, vil medføre, at ministeren  

 pålægges at fastsætte disse regler på en måde,  

 så alle naturgasforbrugere har et til valg af leverandør senest  

 den 1. januar 2005.
Til nr. 2 I medfør af det fremsatte lovforslags § 1, nr. 24,  

 (§ 38, stk. 1) skulle der ved prisfastsættelsen tages hensyn til  

 selskabernes omkostninger, herunder omkostninger til en rimelig forrentning  

 af den i selskaberne investerede kapital.
I medfør af bestemmelsen var  

 miljø- og energiministeren endvidere bemyndiget til at fastsætte  

 regler om opgørelsen af den i selskaberne investerede kapital samt om  

 fastlæggelsen af den sats, hvormed denne kapital kan kræves  

 forrentet.
Den omhandlede bemyndigelsesbestemmelse skulle ses i lyset  

 af, at der er blevet foretaget betydelige kapitalindskud med henblik på  

 at finansiere selskabernes investeringer i naturgasprojektet.
Der har kun i  

 begrænset omfang været mulighed for at opnå en forrentning  

 af disse kapitalindskud via et normalt aktieudbytte.
 Hvis der ved den fremtidige prisfastsættelse ikke  

 tages hensyn hertil, vil selskaberne være afskåret fra at  

 opnå et rimeligt afkast af de foretagne investeringer, idet selskaberne  

 endeligt vil komme til at bære den underdækning, der  

 hidrører fra naturgasprojektet.
 Hensigten var derfor, at der ved udnyttelsen af  

 bemyndigelsesbestemmelsen skulle fastsættes regler, der indebar, at det  

 ved prisfastsættelsen så vidt muligt blev sikret, at selskabernes  

 samlede indtægter over de foretagne investeringers levetid modsvarede  

 de samlede omkostninger over den samme periode, herunder en rimelig  

 forrentning af den af ejeren indskudte kapital.
 Det var dog også forudsat, at der ved udnyttelsen af  

 bemyndigelsesbestemmelsen skulle fastsættes regler, der sikrede, at  

 priserne for transmissions-, lager- og LNG-selskaber ikke i væsentlig  

 grad oversteg prisniveauet på tilsvarende markeder.
 Der har imidlertid været rejst kritik af, at  

 miljø- og energiministeren i kraft af den foreslåede  

 bemyndigelsesbestemmelse fik mulighed for at fastsætte regler, der  

 havde direkte indflydelse på prisfastsættelsen i DONG, idet  

 staten som ejer af aktiekapitalen har en selvstændig økonomisk  

 interesse heri.
 Ændringsforslaget tilsigter at tage højde for  

 denne kritik.
Ved ændringsforslaget bortfalder miljø- og  

 energiministerens bemyndigelse til at fastsætte regler om  

 opgørelsen af den i selskaberne investerede kapital samt om  

 fastlæggelsen af forrentningssatsen.
Endvidere præciseres det i  

 ændringsforslaget, at der ved prisfastsættelsen skal tages hensyn  

 til, at der bør være mulighed for at opnå et rimeligt  

 afkast af hele den i selskaberne investerede kapital.
Selskaberne vil i kraft  

 af en sådan regulering ved prisfastsættelsen kunne få  

 dækning for, at der hidtil ikke har været mulighed for at  

 opnå en rimelig forrentning af indskudskapitalen.  

 Distributionsselskaberne har tilsvarende mulighed for indregning af en  

 underdækning hidrørende fra naturgasprojektet, idet  

 indtægtsrammerne for de selskaber, der har tiltrådt Skt.  

 Hans-aftalen, skal fastsættes således, at den historiske  

 gæld sikres afviklet ved udgangen af 2014. Da de øvrige  

 distributionsselskabers indtægtsrammer skal fastsættes efter  

 tilsvarende principper, vil de også indirekte være sikret en  

 indregning af en tidligere underdækning.
 Ændringsforslaget indebærer derfor, at der  

 ikke sker nogen forskelsbehandling mellem på den ene side de af  

 bestemmelsen omfattede selskaber, der har finansieret investeringerne i  

 naturgasprojektet ved kapitalindskud, og på den anden side  

 distributionsselskaberne, der har finansieret investeringerne ved  

 låneoptagelse.
 Det er fortsat det uafhængige Energitilsyn, der i  

 medfør af naturgasforsyningslovens § 38, stk. 2, fører tilsyn  

 med prisernes og betingelsernes rimelighed.
Det er ligeledes fortsat hensigten, at tilsynet ved  

 vurderingen efter stk. 2 skal forholde sig til, om omkostningerne ved drift  

 af de pågældende virksomheder svarer til en effektiv drift af  

 disse.
Ligeledes er det fortsat hensigten, at tilsynet ved vurderingen efter  

 stk. 2 skal påse, at priserne for ydelser fra transmissions-, lager- og  

 LNG-selskaber ikke i væsentlig grad må overstige prisniveauet  

 på tilsvarende markeder.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Vibeke Peschardt (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Eva Møller (KF) Gitte Seeberg (KF)  

  Aase D.
Madsen (DF) nfmd.  

  Kim Behnke (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 232 Bilagsnr.
Titel 1 Tidsplan for udvalgets behandling af lovforslaget 2 Høringsbrev og liste over høringsparter 3 Spm. 1 om redegørelse for indholdet af § 28 a, stk. 2, til  

 miljø- og energiministeren 4 Henvendelse af 3/5-01 fra Indukraft 5 Spm. 2 om kommentar til henvendelse af 3/5-01 fra Indukraft, til  

 miljø- og energiministeren 6 Høringssvar samt et resumé af de foreløbigt indkomne  

 høringssvar 7 Henvendelse af 8/5-01 fra Danske Fjernvarmeværkers Forening 8 Spm. 3 om kommentar til henvendelse af 8/5-01 fra Danske  

 Fjernvarmeværkers Forening, til miljø- og energiministeren 9 Spm. 4 om udtalelse om organisering af de regionale net, til miljø-  

 og energiministeren 10 Spm. 5 om, hvorfor kunderne skal overgå til bevilling på faste  

 vilkår, til miljø- og energiministeren Spm. 6 om, hvordan det nødvendige kapitalgrundlag i  

 forsyningsselskaberne skaffes, til miljø- og energiministeren Spm. 7, om lovforslaget giver f.eks.
Naturgas Fyn sikkerhed for at  

 få bevilling til forsyning på både faste og individuelle  

 vilkår, til miljø- og energiministeren Spm. 8 om, hvad forsyning på faste vilkår indebærer, til  

 miljø- og energiministeren Spm. 9 om, hvordan et kommende operatørselskab vil blive placeret,  

 til miljø- og energiministeren Spm. 10, om Naturgas Fyn kan tilvejebringe kapitalgrundlag til  

 forsyningsselskaberne, til miljø- og energiministeren Spm. 11 om, hvorfor kunder, som får markedsadgang, ikke kan  

 fortsætte på individuelle vilkår på deres  

 eksisterende kontrakt, til miljø- og energiministeren 11 Spm. 12, om ordet margin er ensbetydende med dækningsbidrag i  

 bemærkningerne til lovforslaget, afsnit 2.6, til miljø- og  

 energiministeren 12 Spm. 13 om konkurrencebegrænsning, til miljø- og  

 energiministeren Spm. 14 om reguleret adgang til lagrene, til miljø- og  

 energiministeren Spm. 15 om klare regler for, hvornår hvilke dele af loven  

 træder i kraft, til miljø- og energiministeren Spm. 16 om større gennemsigtighed i prisen, til miljø- og  

 energiministeren Spm. 17 om parallelitet i prisfastsættelsen mellem distribution og  

 transmission/lagring, til miljø- og energiministeren 13 Svar på spm. 1 om redegørelse for indholdet af § 28 a, stk.  

 2, fra miljø- og energiministeren 14 Svar på spm. 2 om kommentar til henvendelse af 3/5-01 fra Indukraft,  

 fra miljø- og energiministeren 15 Svar på spm. 3 om kommentar til henvendelse af 8/5-01 fra Danske  

 Fjernvarmeværkers Forening, fra miljø- og energiministeren 16 Yderligere høringssvar samt et resumé af samtlige  

 høringssvar 17 Svar på spm. 5 om, hvorfor kunderne skal overgå til bevilling  

 på faste vilkår, fra miljø- og energiministeren Svar på spm. 6 om, hvordan det nødvendige kapitalgrundlag i  

 forsyningsselskaberne skaffes, fra miljø- og energiministeren Svar på spm. 7, om lovforslaget giver f.eks.
Naturgas Fyn sikkerhed  

 for at få bevilling til forsyning på både faste og  

 individuelle vilkår, fra miljø- og energiministeren Svar på spm. 8 om, hvad forsyning på faste vilkår  

 indebærer, fra miljø- og energiministeren Svar på spm. 9 om, hvordan et kommende operatørselskab vil  

 blive placeret, fra miljø- og energiministeren Svar på spm. 10, om Naturgas Fyn kan tilvejebringe kapitalgrundlag  

 til forsyningsselskaberne, fra miljø- og energiministeren Svar på spm. 11 om, hvorfor kunder, som får markedsadgang,  

 ikke kan fortsætte på individuelle vilkår på deres  

 eksisterende kontrakt, fra miljø- og energiministeren 18 Svar på spm. 12, om ordet margin er ensbetydende med  

 dækningsbidrag i bemærkningerne til lovforslaget, afsnit 2.6, fra  

 miljø- og energiministeren 19 Svar på spm. 13 om konkurrencebegrænsning, fra miljø-  

 og energiministeren Svar på spm. 14 om reguleret adgang til lagrene, fra miljø-  

 og energiministeren Svar på spm. 15 om klare regler for, hvornår hvilke dele af  

 loven træder i kraft, fra miljø- og energiministeren Svar på spm. 16 om større gennemsigtighed i prisen, fra  

 miljø- og energiministeren Svar på spm. 17 om parallelitet i prisfastsættelsen mellem  

 distribution og transmission/lagring, fra miljø- og energiministeren 20 Spm. 18 om kommentar til artikel i Berlingske Tidende den 10/5-01: »Skarp  

 kritik af gaslov«, til miljø- og energiministeren Spm. 19 om, hvad der er til hinder for, at 2005 nævnes i  

 lovforslaget som sidste frist for overgang til et frit gasmarked i  

 overensstemmelse med EU-direktivet, til miljø- og energiministeren Spm. 20, om ministeren vil stille ændringsforslag, hvorved 2005  

 indsættes i lovforslaget, eller i benægtende fald yde teknisk  

 bistand hertil, til miljø- og energiministeren 21 Spm. 21 om kommentar til artikel i Børsen den 15/5-01:  

 »Konkurrencerådet skyder på Auken«, til miljø- og  

 energiministeren 22 Svar på spm. 4 om udtalelse om organisering af de regionale net, fra  

 miljø- og energiministeren 23 Henvendelse af 15/5-01 fra Danske Energiselskabers Forening om dens  

 pressemeddelelse: »Regeringen stopper på halvvejen« 24 Spm. 22 om kommentar til henvendelse af 15/5-01 fra Danske  

 Energiselskabers Forening, til miljø- og energiministeren 25 Spm. 23 om at præcisere og uddybe de juridiske problemer, der er til  

 hinder for en fuldstændig ejermæssig adskillelse af de enkelte  

 selskaber, til miljø- og energiministeren Spm. 24 om, hvorledes, til hvilken former og med hvor store beløb  

 DONG skal yde bidrag inden for området vedvarende energi, til  

 miljø- og energiministeren Spm. 25, om DONG's investeringer i vedvarende energi skal være  

 rentable på almindelige kommercielle vilkår, til miljø- og  

 energiministeren Spm. 26 om nye vedtægter for DONG, til miljø- og  

 energiministeren Spm. 27, om der i vedtægterne for DONG bliver indføjet  

 bestemmelser eller påbud om, at DONG skal investere i  

 havvindmøller, til miljø- og energiministeren Spm. 28, om der er statstilskud, eller om der ydes garantier til  

 produktion af el fra de havvindmøller, som DONG får mulighed for  

 at investere i, til miljø- og energiministeren 26 Samrådsspm.
A om en drøftelse af lovforslaget og af de af  

 ministeren besvarede spørgsmål med henblik på afgivelse af  

 betænkning, til miljø- og energiministeren 27 Henvendelse af 14/5-01 fra Danske Fjernvarmeværkers Forening 28 Spm. 29 om kommentar til henvendelse af 14/5-01 fra Danske  

 Fjernvarmeværkers Forening, til miljø- og energiministeren 29 Svar på spm. 18 om kommentar til artikel fra Berlingske Tidende den  

 10/5-01: »Skarp kritik af gaslov«, fra miljø- og energiministeren Svar på spm. 19 om, hvad der er til hinder for, at 2005 nævnes  

 i lovforslaget som sidste frist for overgang til et frit gasmarked i  

 overensstemmelse med EU-direktivet, fra miljø- og energiministeren Svar på spm. 20, om ministeren vil stille ændringsforslag,  

 hvorved 2005 indsættes i lovforslaget, eller i benægtende fald  

 yde teknisk bistand hertil, fra miljø- og energiministeren Svar på spm. 21 om kommentar til artikel i Børsen den  

 15/5-01: »Konkurrencerådet skyder på Auken«, fra miljø- og  

 energiministeren Svar på spm. 22 om kommentar til henvendelse af 15/5-01 fra Danske  

 Energiselskabers Forening, fra miljø- og energiministeren Svar på spm. 23 om at præcisere og uddybe de juridiske  

 problemer, der er til hinder for en fuldstændig ejermæssig  

 adskillelse af de enkelte selskaber, fra miljø- og energiministeren Svar på spm. 24 om, hvorledes, til hvilken former og med hvor store  

 beløb DONG skal yde bidrag inden for området vedvarende energi,  

 fra miljø- og energiministeren Svar på spm. 25, om DONG's investeringer i vedvarende energi skal  

 være rentable på almindelige kommercielle vilkår, fra  

 miljø- og energiministeren Svar på spm. 26 om nye vedtægter for DONG, fra miljø-  

 og energiministeren Svar på spm. 27, om der i vedtægterne for DONG bliver  

 indføjet bestemmelser eller påbud om, at DONG skal investere i  

 havvindmøller, fra miljø- og energiministeren Svar på spm. 28, om der er statstilskud, eller om der ydes garantier  

 til produktion af el fra de havvindmøller, som DONG får mulighed  

 for at investere i, fra miljø- og energiministeren Svar på spm. 29 om kommentar til henvendelse af 14/5-01 fra Danske  

 Fjernvarmeværkers Forening, fra miljø- og energiministeren 30 Kopi af Europa-Kommissionens brev af 16/5-01 vedrørende  

 lovforslaget samt et resumé af Kommissionens brev med kommentarer  

 hertil, fra miljø- og energiministeren 31 Miljø- og energiministerens bidrag til betænkningen 32 Ændringsforslag fra miljø- og energiministeren 33 Henvendelse af 17/5-01 fra Dansk Erhvervsgartnerforening 34 Spm. 30 om kommentar til henvendelse af 17/5-01 fra Dansk  

 Erhvervsgartnerforening, til miljø- og energiministeren 35 Oplæg (overheads) fra Indukraft i forbindelse med foretræde  

 for udvalget den 23/5-01 36 Spm. 31 om kommentar til det materiale, som udvalget har modtaget i  

 forbindelse med Indukrafts foretræde for udvalget den 23/5-01, til  

 miljø- og energiministeren 37 1. udkast til betænkning 38 Betænkningsbidrag fra miljø- og energiministeren 39 Svar på spm. 30 om kommentar til henvendelse af 17/5-01 fra Dansk  

 Erhvervsgartnerforening, fra miljø- og energiministeren 40 Yderligere høringssvar samt resumé af høringssvarene 41 Svar på spm. 31 om kommentar til det materiale, som udvalget har  

 modtaget i forbindelse med Indukrafts foretræde for udvalget den  

 23/5-01, fra miljø- og energiministeren 42 Supplerende materiale fra Indukraft i forbindelse med foretræde for  

 udvalget den 23/5-01 43 Spm. 32 om kommentar til de ændringsforslag, der er indeholdt i det  

 materiale, udvalget har modtaget fra Indukraft i forbindelse med  

 foretræde den 23/5-01, til miljø- og energiministeren 44 Talepapir, der lå til grund for miljø- og energiministerens  

 besvarelse af samrådsspørgsmål A Bilag 2 Nogle af udvalgets spørgsmål og miljø-  

 og energiministerens svar herpå Spørgsmål 1 og miljø- og energiministerens svar  

 herpå er optrykt efter ønske fra V.
 Spørgsmål 23, 24, 25, 26, 27 og 28 og miljø- og  

 energiministerens svar herpå er optrykt efter ønske fra DF.
Spørgsmål 1 Ministeren bedes redegøre for indholdet af § 28 a,  

 stk. 2, med særligt henblik på at afdække, hvorvidt et  

 selskab, når grænsen for markedsadgang sænkes, kan  

 stå med kunder, der har frit valg af leverandør, uden at  

 ministeren parallelt har udvidet tilladelsen til, at selskabet kan betjene  

 disse nye kunder.
 Svar:
 Ifølge bestemmelsen i § 28 a, stk. 2, kan  

 miljø- og energiministeren give tilladelse til, at et selskab med  

 bevilling til forsyning på individuelle vilkår tillige kan  

 udøve forsyning af kunder med ret til valg af leverandør.  

 Såfremt et selskab opnår en sådan tilladelse, kan  

 overgangen fra forsyning efter bevilling til forsyning på individuelle  

 vilkår til forsyning af kunder med ret til valg af leverandør  

 herefter ske helt automatisk i takt med åbningen af markedet, og uden  

 at der kræves yderligere tilladelser hertil.
 Spørgsmål 23:
 Ministeren bedes udførligt præcisere og  

 uddybe de juridiske problemer, der er til hinder for en fuldstændig  

 ejermæssig adskillelse af de enkelte selskaber, jf. resumé af  

 samtlige høringssvar, s. 5 n, L 232   bilag 16.
 Svar:
 Jeg har forelagt spørgsmålet for  

 Energistyrelsen, som har oplyst følgende, hvortil jeg kan henholde  

 mig:
 »Grundlovens § 73 har følgende ordlyd:
»Ejendomsretten er ukrænkelig.
Ingen kan tilpligtes  

 at afstå sin ejendom, uden hvor almenvellet kræver det.
Det kan  

 kun ske ifølge lov og mod fuldstændig erstatning.
 Stk. 2. Når et lovforslag vedrørende  

 ekspropriation af ejendom er vedtaget, kan en trediedel af folketingets  

 medlemmer indenfor en frist af tre søgnedage fra forslagets endelige  

 vedtagelse kræve, at det først indstilles til kongelig  

 stadfæstelse, når nyvalg til folketinget har fundet sted, og  

 forslaget påny er vedtaget af det derefter sammentrædende  

 folketing.
Stk. 3. Ethvert spørgsmål om  

 ekspropriationsaktens lovlighed og erstatningens størrelse kan  

 indbringes for domstolene.
Prøvelsen af erstatningens størrelse  

 kan ved lov henlægges til domstole oprettet i dette øjemed.« Justitsministeriet har i et notat af 28. april 1999 om  

 forholdet mellem grundlovens § 73 og visse bestemmelser om ejerstrukturen  

 m.v. i udkast til forslag til lov om elforsyning (optrykt i betænkning  

 over forslag til lov om elforsyning) vurderet, at adgangen til at drive  

 elforsyningsvirksomhed nyder beskyttelse efter grundloven § 73.  

 Justitsministeriet bygger bl.a. vurderingen på den juridiske  

 litteratur, hvor der er udbredt enighed om, at retten til at drive  

 erhvervsvirksomhed er en ejendomsret i § 73 s forstand, jf. f.eks.
Henrik  

 Zahle i Dansk Forfatningsret 3, Menneskerettigheder 1997, side 164 f og Orla  

 Friis Jensen i Danmarks Riges Grundlov med kommentarer, 1999, side 369.
Det fremgår endvidere af litteraturen, at alle  

 retssubjekter, herunder stat og kommuner, som udgangspunkt er omfattet af  

 beskyttelsen, jf. bl.a.
Orla Friis Jensen i Danmarks Riges Grundlov med  

 kommentarer, 1999, side 372.
 Energistyrelsen har på denne baggrund vurderet, at  

 også adgangen til at drive naturgasforsynings-virksomhed er beskyttet  

 af grundlovens § 73.
Et lovkrav om ejermæssig adskillelse af de enkelte  

 selskaber, der udøver forskellig typer naturgas-forsyningsvirksomhed,  

 indebærer, at de eksisterende naturgasselskaber og deres ejere ikke  

 mere vil kunne udøve alle de typer naturgasvirksomhed, som de  

 udøver i dag.
De vil altså blive tvunget til at afstå dele  

 af deres virksomhed.
Det kan derfor ikke afvises, at der i medfør af  

 grundlovens § 73 vil være tale om ekspropriation.
Kravet vil så  

 fald alene kunne stilles, såfremt »almenvellet kræver det«, og  

 staten yder »fuldstændig erstatning« til de berørte  

 naturgasforsyningsvirksomheder, jf. § 73, 2. og 3. pkt.« Spørgsmål 24:
 Ministeren bedes redegøre for, hvorledes, til  

 hvilke former og med hvor store beløb DONG skal yde bidrag inden for  

 området vedvarende energi.
 Svar:
Der er ikke tale om, at DONG s bestyrelse skal binde sig  

 til at investere i bestemte former for vedvarende energi eller bestemte  

 beløb.
DONG har i sin årlige redegørelse til Folketinget  

 for år 2000 orienteret om nye forretningsområder, herunder er  

 nævnt muligheden for at engagere sig i etablering af  

 havvindmøller og fremme af geotermi.
Jeg skal i øvrigt henvise  

 til min besvarelse af spørgsmål 25 (L 232 bilag 25).
 Spørgsmål 25:
Skal DONG s investeringer i vedvarende energi være  

 rentable på almindelige kommercielle vilkår? Svar:
Det følger af lov nr. 254 af 8. juni 1983 om Dansk  

 Olie og Naturgas A/S m.v., at DONG skal drive virksomhed inden for  

 energiområdet på et forretningsmæssigt grundlag.
DONG s  

 investeringer på vedvarende energi-området skal derfor foretages  

 på et kommercielt grundlag og på samme vilkår som alle  

 andre.
 Spørgsmål 26:
Vil ministeren før den endelige vedtagelse af  

 lovforslaget fremsende et forslag til nye vedtægter for DONG, jf.  

 lovforslagets bemærkninger (punkt 1 i slutningen), hvoraf  

 fremgår, at ministeren »i forlængelse af fremsættelsen af  

 dette lovforslag vil fremlægge et forslag til ændring af DONG s  

 vedtægter for Folketingets Energipolitiske Udvalg«? Svar:
 Ja, jeg kan svare bekræftende, at jeg forventer at  

 fremsende et forslag til ændring af DONG s vedtægtsmæssige  

 formål inden vedtagelsen af lovforslaget.
 Spørgsmål 27:
Bliver der i vedtægterne for DONG indføjet  

 bestemmelser eller påbud om, at DONG skal investere i  

 havvindmøller? Svar:
Nej.
Jeg skal i øvrigt henvise til min besvarelse  

 af spørgsmål 24 (L 232   bilag 25).
 Spørgsmål 28:
Er der statstilskud   eller ydes der garantier   til  

 produktion af el fra de havvindmøller, som DONG får mulighed for  

 at investere i? Svar:
Støtten til vedvarende energianlæg, herunder  

 havvindmøller, er i overensstemmelse med elreform-aftalen omlagt fra  

 statstilskud til bidrag fra elforbrugerne over elregningen.
Der er  

 således ingen planer om at yde statstilskud eller offentlige garantier  

 i forbindelse med DONG s eventuelle opførelse af  

 havvindmøller.
Jeg kan i øvrigt oplyse, at forbrugernes betaling  

 til havvindmølle-elektricitet fra fremtidige anlæg ikke er  

 endeligt fastlagt, da denne afventer endelig godkendelse fra EU-Kommissionen.  

 Det forventes, at der indtil udløbet af år 2002 vil gælde  

 en overgangsordning for havvindmøller.
Herefter vil disse alene  

 modtage et VE-bevis, der sammen med markedsprisen for den producerede  

 elektricitet vil udgøre betalingen for den producerede  

 havvindmølle-elektricitet.
