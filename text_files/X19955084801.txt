 Finanstilsynet meddelte et realkreditinstitut, at indfrielse med andre  

 realkreditinstitutters obligationer er i strid med realkreditlovens § 48.  

 Sikkerhedsgrundlaget for de udstedte realkreditobligationer består af  

 pantsikkerheden i fast ejendom.
 Dette sikkerhedsgrundlag kan ikke erstattes med en fordring på andre  

 realkreditinstitutter.
10.05.95 - 6833-0003 I en indfrielsessituation kan instituttet således ikke i tilfælde af  

 periodevis manglende likviditet eller indlåsningseffekter i egne fondskoder  

 erhverve et andet realkreditinstituts obligationer, selvom de med hensyn til  

 betalingsprofil i henhold til balanceprincippet måtte matche de bag det  

 indfriede realkreditlån liggende instituts obligationer.
Realkreditlånet kan  

 kun indfries med obligationer i den serie, hvori lånet er udstedt.
Da  

 lovovertrædelsen senere er lovliggjort, agter Finanstilsynet ikke at foretage  

 sig yderligere i denne sag, idet man går ud fra, at instituttet fremover vil  

 overholde § 48.
 For så vidt angår den tidsmæssige sammenhæng mellem indfrielse og opkøb i  

 egne fondskoder, kan instituttet udelukkende afvente et opkøb i egne  

 fondskoder i den periode, der resterer indtil den førstkommende  

 kreditortermin.
