 I medfør af § 5 i lov nr. 228 af 19. maj 1971 om statens byggevirksomhed  

 m.v. fastsættes:
 § 1.  Bekendtgørelsen gælder for statslige  

 byggearbejder, der er påbegyndt projekteret efter den 31. december 1986.
 Stk. 2.  Vedkommende styrelse kan sætte bekendtgørelsen  

 i kraft for statsstøttede byggearbejder.
 Stk. 3.  Bekendtgørelsen gælder endvidere  

 ombygningsarbejder, når disse gennemføres efter et projektmateriale og har et  

 sådant omfang, at de i det væsentlige organiseres og afvikles som en  

 byggesag.
§ 2.  Bygningsejeren lader eftersynet foretage og  

 afholder udgifterne herved.
Eftersynet skal foretages inden 5 år efter  

 afleveringen af byggeriet, således at der er tid til at udarbejde rapport,  

 til at foretage eventuelle supplerende undersøgelser og til at gøre eventuelt  

 ansvar gældende inden udløbet af rådgiveres og entreprenørers 5 års  

 ansvarsperiode.
Det anbefales, at eftersynet afsluttes 3 måneder før  

 periodens udløb.
§ 3.  Eftersynet består i en systematisk, byggeteknisk  

 gennemgang af byggeriet med det formål at beskrive og vurdere dettes  

 tilstand, herunder vedligeholdstilstanden.
Skader og tegn på skader  

 registreres, og om muligt belyses skadernes årsager.
 Stk. 2.  Eftersynet skal omfatte prøver af  

 betonkonstruktioner, der er udsat for vejrliget, i de tilfælde, hvor det ikke  

 er dokumenteret, at den anvendte beton svarer til basisbetonbeskrivelsen.
 § 4.  Eftersynet foretages af en bygningssagkyndig,  

 der skal have erfaring i bygningseftersyn og byggeprojektering.
Stk. 2.  Vedkommende styrelse træffer bestemmelse om,  

 hvem der skal forestå eftersynet.
Den pågældende person eller virksomhed må  

 ikke have haft med byggeriets gennemførelse eller drift at gøre som bygherre,  

 ejer, rådgiver, entreprenør, leverandør eller bygningsforvalter.
§ 5.  Bygningsejeren meddeler den bygningssagkyndige  

 enhver oplysning om byggeriets opførelse og drift, som skønnes nødvendig for  

 gennemførelse af 5-års eftersynet.
Endvidere må bygningsejeren sikre, at den  

 bygningssagkyndige har adgang til byggeriet samt har mulighed for at udtage  

 prøver og gennemføre målinger i nødvendigt omfang.
 § 6.  Den bygningssagkyndige udarbejder en rapport om  

 eftersynet, som afgives til bygningsejeren.
Stk. 2.  Rapporten skal indeholde en beskrivelse af det  

 foretagne eftersyn samt en fortegnelse over konstaterede skader og tegn på  

 skader.
Rapporten skal endvidere indeholde en beskrivelse og vurdering af  

 bygningstilstanden, herunder vedligeholdstilstanden.
 Stk. 3.  Fortegnelsen over konstaterede skader eller  

 tegn på skader skal opstilles systematisk efter bygningsdele og indeholde  

 følgende oplysninger:
 § 7.  Bygningsejeren fastlægger selv de nærmere  

 retningslinier for eftersynets gennemførelse samt for eftersynsrapportens  

 form og indhold.
 § 8.  Styrelser uden særlig byggeadministration kan  

 søge bistand til tilrettelæggelsen af eftersynet hos Boligministeriet, Slots-  

 og Ejendomsstyrelsen, eller hos en af de særlige byggeadministrationer.
 § 9.  Bygge- og Boligstyrelsen drager omsorg for, at  

 eftersynsrapporten indgår i byggeriets erfaringsformidling.
 Styrelsen modtager med henblik herpå et eksemplar af rapporterne fra  

 bygningsejerne tillige med disses eventuelle bemærkninger.
 § 10.  Bekendtgørelsen træder i kraft d. 1. juli 1992.
