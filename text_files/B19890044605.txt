(VVM) I henhold til § 18 b i lov om lands- og regionplanlægning, jf.
lovbekendtgørelse nr. 776 af 14. december 1988 med ændringer, der følger af lov nr. 216 af 5. april 1989 og § 18 b i lov om regionplanlægning i Hovedstadsområdet, jf. lovbekendtgørelse nr. 736 af 21. december 1982 med ændringer, der følger af lov nr. 355 af 13.
maj 1987, lov nr. 393 af 10. juni 1987 og lov nr. 216 af 5. april 1989 fastsættes:
 § 1.  Forslag til regionplanretningslinier for de i  

 bilag 1 angivne anlæg skal ledsages af en redegørelse, der indeholder en  

 særlig vurdering af anlæggets virkning på miljøet.
 Stk. 2.  For de i stk. 1 nævnte anlæg skal der i  

 redegørelsen til regionplanretningslinierne, som minimum foreligge de i bilag  

 2 nævnte oplysninger.
 § 2.  Når amtsrådet/Hovedstadsrådet konstaterer, at et  

 anlæg, der er omfattet af § 1, vil kunne få betydelig indvirkning på miljøet  

 i en anden stat, eller hvis en stat, der vil kunne berøres i betydelig grad,  

 anmoder om oplysninger vedrørende anlægget, underretter  

 amtsrådet/Hovedstadsrådet miljøministeren herom.
 § 3.  Bekendtgørelsen træder i kraft den 1. juli 1989.
Miljøministeriet, den 23. juni 1989 Lone Dybkjær / Ole Christiansen Bilag 1 Større anlæg omfattet af § 1, stk. 1 1. Råolieraffinaderier (undtagen virksomheder, der  

 udelukkende fremstiller smøremidler på grundlag af råolie) samt anlæg til  

 forgasning og fortætning af mindst 500 tons kul eller bituminøs skifer om  

 dagen.
 2. Konventionelle kraftværker og andre fyringsanlæg  

 med en termisk ydelse på mindst 300 MW samt kernekraftværker og andre  

 kernereaktorer (bortset fra forskningsanlæg til fremstilling og forarbejdning  

 af spaltelige og fertile stoffer, hvis maksimumskapacitet ikke overstiger 1  

 kW vedvarende termisk ydelse).
 3. Anlæg, der udelukkende er bestemt til varig  

 deponering eller endelig bortskaffelse af radioaktivt affald.
 4. Jern- og stålværker til fremstillling af råjern og  

 råstål.
 5. Anlæg til udvinding af asbest såvel som til  

 behandling og forarbejdning af asbest og af produkter, der indeholder asbest:  

 For så vidt angår produkter i asbestcement med en årlig produktion på over  

 20.000 tons færdige produkter; for så vidt angår friktionspakninger, med en  

 årlig produktion på 50 tons færdige produkter, samt for så vidt angår forbrug  

 heraf på over 200 tons.
 6. Integrerede kemiske anlæg.
 7. Anlæg af motorveje, motortrafikveje, veje med  

 forventet årsdøgnstrafik på mere end 10.000 køretøjer og nyanlæg af  

 jernbanestrækninger til fjerntrafik, når disse anlægstyper ikke vedtages i  

 enkeltheder ved særlig lov.
 8. Lufthavne med en start- og landingsbane på 2.100 m  

 og derover.
 9. Større landanlæg i forbindelse med havne, der kan  

 besejles og anløbes af skibe på over 1350 tons.
 10. Anlæg til bortskaffelse af giftigt og farligt  

 affald ved forbrænding, kemisk behandling eller deponering i jorden.
 11. Virksomheder, som er anmeldelsespligtige efter § 5  

 i bekendtgørelse nr. 545 af 16. september 1988 om vurdering af sikkerheden i  

 forbindelse med risikobetonede aktiviteter, der kan medføre et større uheld.
 12. Projekter vedrørende inddragning af uopdyrket land  

 eller delvise naturområder til intensiv landbrugsdrift på mere end 300 ha.
 13. Afvandings- og kunstvandingsprojekter, der  

 omfatter mere end 300 ha.
 14. Råstofindvinding, undtagen indvinding af  

 almindeligt forekommende sand, grus og stenkvaliteter, fra åbne brud med en  

 årsproduktion på mere end 200.000 m3 eller en indvindingsperiode på mere end  

 10 år.
 15. Cementfabrikker og molerværker.
 16. Kalkværker med en årsproduktion på mere end  

 200.000 m3.
 17. Feriehoteller eller lignende byggeri med  

 tilhørende faciliteter placeret i kystnære områder eller særlige naturområder  

 med en kapacitet på mere end 75 værelser eller med mere end 2 etager eller  

 med en bygningshøjde på mere end 8,5 m over det omgivende terræn.
Bilag 2 Oplysninger der skal gives i henhold til § 1, stk. 2 1. En beskrivelse af det påtænkte anlæg, herunder  

 navnlig:
 1.1 En beskrivelse af anlæggets fysiske udformning samt  

 arealanvendelsesbehovet under bygnings- og driftsfaserne, herunder angivelse  

 af anlægget på kortbilag i relevante målforhold.
 1.2. En beskrivelse af de væsentligste karakteristika for  

 produktionsprocesserne, f.eks. type og mængde af de anvendte materialer,  

 herunder om der indgår risikofyldte produktionsprocesser eller andre  

 miljøbelastende forhold.
 1.3. Et skøn efter type og mængde over forventede reststoffer og  

 emissioner (vand, luft- og jordbundsforurening, støj, vibrationer, lys,  

 varme, stråling osv.) i forbindelse med driften af det foreslåede projekt.
 2. En oversigt over de væsentligste alternativer,  

 herunder alternative placeringer, som har været undersøgt, og oplysninger om  

 baggrunden for den ønskede placering under hensyn til virkningerne på  

 miljøet.
 3. En beskrivelse af de omgivelser, som bliver berørt  

 af det ønskede anlæg, samt dets virkninger på disse, herunder navnlig:  

 befolkning, fauna, flora, jord, vand, luft, klimatiske forhold, den  

 arkitektoniske og arkæologiske kulturarv samt landskabet og offentlighedens  

 adgang hertil.
 4. En beskrivelse af anlæggets såvel kortsigtede som  

 langsigtede virkninger på miljøet, som følge af:
 4.1. Påvirkning af overflade- og grundvandssystemer.
 4.2. Luftforurening.
 4.3. Støjbelastning.
 4.4. Anvendelsen af naturlige råstoffer.
 4.5. Emission af forurenende stoffer, andre genepåvirkninger samt  

 bortskaffelsen af affald.
 4.6. Beskrivelse af, hvilke metoder der er anvendt til forudberegningen af  

 virkningerne på miljøet.
 5. En beskrivelse af de foranstaltninger, der tænkes  

 anvendt med henblik på at undgå, nedbringe og om muligt neutralisere de  

 skadelige virkninger på miljøet.
 6. Et ikke-teknisk resume på grundlag af ovennævnte  

 oplysninger.
 7. En oversigt over eventuelle mangler ved  

 oplysningerne og vurderingen af miljøpåvirkningerne.
