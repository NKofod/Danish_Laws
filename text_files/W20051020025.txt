Klage over håndtering af patients indtagelse af blodfortyndende medicin i  

 forbindelse med en planlagt operation Nævnet fandt ikke grundlag for at kritisere en overlæge  

 for hans behandling af patienten i perioden fra den 27. marts til den 13.  

 oktober 2003 på ortopædkirurgisk afdeling.
Nævnet lagde herved vægt på, at  

 overlæge A på relevant vis tilrådede kontakt til patienten en uge forud for  

 knæoperationen med henblik på justering af den medicinske behandling.
Nævnet fandt ikke grundlag for at kritisere den  

 administrerende overlæge fra laboratoriet, for hans instruks til afdelingens  

 lægesekretærer vedrørende håndtering af oplysninger om planlagt operation for  

 patienter i blodfortyndende behandling.
Nævnet har herved lagt vægt på, at  

 det  

 fulgte af den dagældende instruks til lægesekretærfunktionen på laboratoriet,  

 at der i en bestemt bakke i sekretariatet skulle lægges beskeder fra  

 patienter,  

 der havde ringet ind om et eller andet problem.
Denne bakke skulle med jævne  

 mellemrum tømmes til besvarelse af forespørgsler eller problemer.
Det var  

 nævnets opfattelse, at der ved patientens datters kontakt til laboratoriet  

 således  

 forelå en lægesekretærinstruks og en procedure, der på tilstrækkelig måde  

 understøttede, at henvendelser fra patienter i blodfortyndende behandling  

 vedrørende planlagte operationer blev videregivet til den relevante  

 sundhedsperson, der i så fald skulle justere den blodfortyndende behandling.  

 Nævnet fandt ikke, at der udtrykkeligt burde have været udarbejdet en  

 instruks  

 om, at der skulle foranlediges direkte kontakt mellem den pågældende type  

 patienter og disse sundhedspersoner henset til karakteren af de pågældende  

 oplysninger.
 Endelig fandt nævnet ikke grundlag for at kritisere en  

 overlæge for hans behandling af patienten den 22. oktober 2003 på  

 laboratoriet.  

 Nævnet lagde herved vægt på, at overlægen på det foreliggende grundlag kunne  

 gå  

 ud fra, at de faktuelle oplysninger om patientens viderebehandling var  

 tilstrækkeligt  

 præcist gengivet i det udprintede doseringsbrev, som han havde fået til  

 underskrivelse.
