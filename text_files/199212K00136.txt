Nr LSF 136 Forslag til Lov om ændring af lov om ændring af lov om arbejdsformidling  

 og arbejdsløshedsforsikring m.v. (Forlængelse af overgangsordning) Fremsat af arbejdsministeren (Kirkegaard) den 2. december 1992 Vedtaget ved tredjebehandling den 17. december 1992 Lov nr. 1036 af 23/12/1992 § 1 I lov nr. 373 af 6. juni 1991 om ændring af lov om arbejdsformidling og  

 arbejdsløshedsforsikring m.v. (1. og 2. ledighedsdag, supplerende dagpenge,  

 rådighedsforpligtelser, dagpengeret ved støttet arbejde m.v.), som ændret ved  

 lov nr. 375 af 20. maj 1992, foretages følgende ændring:
 I § 3 indsættes som stk. 6 :
»Stk. 6. Arbejdsgiverens forpligtelse til at udbetale  

 dagpengegodtgørelse, jf. § 84, kan til samme person højst indtræde 4 gange i  

 perioden fra den 1. januar 1993 til den 1. juli 1993, 8 gange i perioden fra  

 den 1. juli 1993 til den 1. januar 1994 og 16 gange i perioden fra den 1.  

 januar 1994 til den 1. januar 1995.« § 2 Loven træder i kraft den 1. januar 1993.
Oprindeligt fremsat forslag § 1 I lov nr. 373 af 6. juni 1991 om ændring af lov om arbejdsformidling og  

 arbejdsløshedsforsikring m.v., som ændret ved lov nr. 375 af 20. maj 1992,  

 foretages følgende ændring:
 »I § 3 indsættes som stk. 6 :
»Stk. 6. Arbejdsgiverens forpligtelse til at udbetale  

 dagpengegodtgørelse, jf. § 84, kan til samme person højst indtræde 4 gange i  

 perioden 1. januar 1993 til 1. juli 1993, 8 gange i perioden 1. juli 1993 til  

 1. januar 1994 og 16 gange i perioden 1. januar 1994 til 1. januar  

 1995.« § 2 Loven træder i kraft den 1. januar 1993.
Bemærkninger til lovforslaget Lov nr. 114 af 24. marts 1970 om arbejdsformidling og  

 arbejdsløshedsforsikring (Folketingstidende 1969-70, FF. sp. 3233, 3605, 4342  

 og 4473 tillæg A sp. 2369; tillæg B sp. 673; tillæg C sp. 321) er senest  

 bekendtgjort ved lovbekendtgørelse nr. 752 af 1. september 1992.
 Lovforslaget er en opfølgning af aftalen af 17. maj 1991 mellem  

 Socialdemokratiet, Det Konservative Folkeparti, Venstre og Det Radikale  

 Venstre om uddannelse og aktivering.
 I 17. maj-aftalen indgik, at overgangsordningen med et loft på  

 arbejdsgivernes betaling af dagpengegodtgørelsen ved første ledighedsdag i  

 medfør af arbejdsløshedsforsikringslovens § 84 blev videreført, således at  

 der maksimalt skulle betales dagpengegodtgørelse 8 gange i perioden 1. juli  

 1991-30. juni 1992.
Forligspartierne blev samtidigt enige om at søge etableret en  

 forsikrings-/ fondsordning.
Hvis det af tekniske eller andre årsager viste  

 sig umuligt at etablere en forsikrings- eller fondsordning skulle  

 overgangsordningen forlænges med yderligere 8 gange fra 1. juli 1992 til 30.  

 juni 1993. Pr. 1. juli 1993 udvides overgangsordningen i givet fald til også  

 at omfatte 2. ledighedsdag.
Der indføres et fælles loft for 1. og 2.  

 ledighedsdag.
Det fælles loft indebærer, at arbejsgiverne maksimalt skal  

 betale 8 dagpengegodtgørelser i perioden 1. juli til 31. december 1993 og 16  

 dagpengegodtgørelser i 1994. Herefter ophører overgangsordningen.
 Da overvejelserne om etablering af forsikrings-/ fondsordningen ikke var  

 tilendebragt i foråret 1992, og det derfor ikke ville kunne nås at etablere  

 en sådan ordning til ikrafttræden den 1. juli 1992, vedtog folketinget ved  

 lov nr. 375 af 20. maj 1992 en midlertidig forlængelse af overgangsordningen  

 til udgangen af 1992. Det blev i bemærkningerne til dette lovforslag  

 tilkendegivet, at det inden udgangen af 1992 ville være afklaret, om der  

 etableres en forsikrings- eller fondsordning.
 Da det endnu ikke er endeligt afklaret, om der etableres en  

 forsikrings-/fondsordning, foreslås der en yderligere forlængelse af  

 overgangsordningen indtil udgangen af 1994. Herefter ophører  

 overgangsordningen.
 Hvis det i perioden bliver besluttet at etablere en  

 forsikrings-/fondsordning, vil der blive fremsat lovforslag om afkortning af  

 overgangsperioden, således at overgangsordningen ophører med virkning fra det  

 tidspunkt, hvor forsikrings-/fondsordningen træder i kraft.
