 Landsskatteretskendelse vedr. børnebidrag, der er større end  

 normalfradrag.
Klagen skyldes  

 at fradrag for børnebidrag alene er godkendt med  

 beløb svarende til normalbidrag.
Bidrag i misforhold til klagerens økonomiske  

 forhold.
Landsskatterettens afgørelse Skatteankenævnet har godkendt fradrag  

 for børnebidrag med 11.648 kr.
 Landsskatteretten godkender fradrag for  

 børnebidrag med 22.088 kr.
Sagens oplysninger Klageren, der er politibetjent, har  

 foretaget fradrag for bidrag til 2 børn født i 1993 og 1995 med 22.088 kr.
 Klageren blev separeret fra den  

 tidligere ægtefælle den 22. maj 2002. Klagerens tidligere ægtefælle og  

 børnene  

 fraflyttede den fælles adresse den 1. juni 2002.
 De tidligere ægtefæller har indgået  

 aftale om børnebidrag den 29. maj 2002. Af aftalen fremgår følgende:
 I forbindelse med separation mellem B og A er mellem parterne aftalt, at A betaler  

 1500 kr. (750 pr. barn) ekstra pr. måned i børnebidrag udover normalbidraget.  

 Beløbet skal bland andet dække forhøjede udgifter til privatskole og  

 fritidsaktiviteter.
Børnebidrag betales fra juni 2002 og det  

 forhøjede beløb kan kun ændres, hvis begge parter er enige herom. Statsamtet har den 18 december 2003  

 efter henvendelse fra klageren og den tidligere ægtefælle fastsat bidrag for  

 perioden 1. juni 2002 til 1. juni 2007 til det til enhver tid gældende  

 normalbidrag  

 med tillæg af 750 kr. til hver af børnene.
Klagerens lønindkomst udgjorde i 2002  

 281.406 kr., renteindtægter udgjorde 3.716 kr., i alt 285.122 kr.
Den  

 tidligere  

 ægtefælles lønindkomst udgjorde 43.112 kr. + SU/ dagpenge på 54.469 kr., i  

 alt  

 97.581 kr.
Skatteankenævnets afgørelse Der kan normalt foretages fradrag for  

 børnebidrag med den del, der overstiger et beløb svarende til det tillæg, der  

 er fastsat i § 4, stk. 5, i Lov om børnetilskud og forskudsvis udbetaling af  

 børnebidrag, jf. ligningslovens § 10, når beløbet er forfaldent og betalt.
Ankenævnet har lagt til grund, at  

 klageren i anledning af separationen den 22. maj 2002 for perioden 1. juni  

 2000  

  31.12. 2002 har udredet bidrag til 2 børn, som opholder sig hos  

 moderen.
Bidragets  

 størrelse er fastsat ved aftale mellem parterne, idet der herved er taget  

 hensyn til forskellen i forældrenes indkomstforhold, idet moderen på  

 tidspunktet for separationen var studerende.
 Det aftalte børnebidrag kan i  

 almindelighed fratrækkes, men fradragsretten kan begrænses i tilfælde, hvor  

 f.eks. de forhøjede børnebidrag ydes i stedet for bidrag til ægtefællen.
 Det aftalte bidrag står i misforhold til  

 klagerens økonomiske forhold og de forhøjede børnebidrag er udtryk for en vis  

 udligning mellem parternes indkomstforhold, hvorfor de forhøjede børnebidrag  

 må  

 antages at være ydet i stedet for bidrag til den tidligere ægtefælle.
 Under hensyn til Justitsministeriets  

 vejledende anvisninger for fastsættelse af børnebidrag er det ankenævnets  

 opfattelse, at klageren i mangel af Statsamtets fastsættelse af bidrag alene  

 kan foretage fradrag for normalbidraget til 2 børn for perioden 1. juni 2002  

 til 31. december 2002. Der er henset til, at klagerens bruttoindkomst for  

 2002  

 er under 320.000 kr., som er grænsen for, hvornår der normalt vil blive  

 fastsat  

 forhøjet børnebidrag til 2 børn.
Klagerens påstand og argumenter Klageren har fremsat påstand om  

 godkendelse af det selvangivne fradrag.
Han har henvist til, at der mellem  

 ham  

 og den tidligere ægtefælle er indgået en aftale om, at klageren udover  

 normalbidraget skulle betale 750 kr. ekstra pr. måned i børnebidrag til begge  

 børn.
 Statsamtet har efterfølgende fastsat  

 bidraget i overensstemmelse med det aftalte.
Klageren har vedrørende sin økonomiske  

 situation oplyst, at han er ansat som konsulent i politiet og arbejder med  

 organisations-  

 og personaleudvikling.
Han har og vil fremover have en fast indtægt på over  

 300.000 kr. pr år samt kørselsordning efter statens højeste takst.
Landsskatterettens bemærkninger og  

 begrundelse Bidrag som i anledning af separation  

 eller skilsmisse udredes af den ene ægtefælle til underhold af børn, der ikke  

 opholder sig hos bidragyderen, fradrages i bidragyderens skattepligtige  

 indkomst.
Dette gælder, hvad enten bidraget er fastsat af en offentlig  

 myndighed  

 eller ved aftale mellem parterne.
Dette fremgår af ligningslovens § 10, stk.  

 1 Det er en betingelse for fradrag for  

 bidrag betalt i henhold til aftale, at aftalen er tilstrækkelig klar med  

 hensyn  

 til bidragets størrelse og løbetid, og at der er tale om løbende bidrag, idet  

 der efter praksis alene anerkendes fradrag for engangsbidrag ved særlige  

 begivenheder.
Endelig er det en betingelse for fradrag for børnebidrag, at  

 der  

 foreligger fornøden dokumentation for beløbets betaling.
Det må lægges til grund, at parterne har  

 indgået en aftale om, at klageren påtager sig en forpligtelse til at betale  

 børnebidrag med et beløb udover normalbidraget, svarende til 750 kr. til  

 hvert  

 barn.
Der er ikke aftalt krydsende bidrag, og klageren har betalt de aftalte  

 bidrag i henhold til aftalen.
Klageren er derfor berettiget til fradrag i  

 overensstemmelse med det selvangivne.
