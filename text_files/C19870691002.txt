 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse af 2. oktober 1986, aftales følgende:
Indledning § 1.  Mellem kommunalbestyrelsen og Danmarks  

 Lærerforening (den lokale kreds)kan der i henhold til rammeaftalen som led i  

 en fleksibel lønfastsættelse indgås aftaler om honorering af særlig indsats  

 inden for den i § 3 anførte pulje.
Formål og personkreds § 2.  Med henblik på, at den enkelte kommune kan  

 honorere tjenestemænd i folkeskolen, der ud fra objektive kriterier har ydet  

 en særlig indsats, er der til hver kommune afsat en pulje til ydelse af  

 engangsbeløb til enkeltpersoner.
 Stk. 2.  Rammeaftalen omfatter tjenestemænd i  

 folkeskolen bortset fra skoledirektører og bortset fra tjenestemænd ved  

 amtskommunale skoler for vidtgående specialundervisning i folkeskolen.
Kommunens folkeskolepulje § 3.  I perioden 1. april 1988 - 31. marts 1989  

 disponerer kommunerne over følgende beløb:
 * Den enkelte kommunes gruppenummer fremgår af vedlagte oversigt.
Om begrebet enheder a loo kr. (grundbeløb pr. l/lo-84) se også § 4,  stk. 2.
 Stk. 2.  I perioden 1. april 1987 - 31. marts 1988 udgør  

 kommunens pulje halvdelen af de for perioden 1. april 1988 - 31. marts 1989  

 fastsatte beløb.
 Stk. 3.  Ikke forbrugte puljemidler for perioden 1.  

 april 1987 - 31. marts 1988 kan anvendes i perioden 1. april 1988 - 31. marts  

 1989.
Formen for honorering af særlig indsats § 4.  Honorering af særlig indsats kan ske i form af  

 engangsvederlag eller vederlag for en periode af op til et års varighed.  

 Honorering ud over 12 måneder af samme person for samme opgave kræver ny  

 aftale mellem parterne.
 Stk. 2.  Vederlag efter denne rammeaftale er  

 ikke-pensionsgivende og fastsættes som et antal enheder a 100 kr. i  

 grundbeløb pr. 1. oktober 1984.
 Stk. 3.  Grundbeløb reguleres som særlige tillæg til  

 tjenestemænd i overensstemmelse med den til enhver tid gældende aftale mellem  

 Finansministeriet og tjenestemændenes centralorganisationer om justering af  

 tjenestemandslønninger.
 Stk. 4.  Vederlag ydet efter denne rammeaftale indgår  

 ikke ved beregningen af overtimebetaling m.v. efter reglerne i aftale om  

 afspadsering m.v. for tjenestemænd i folkeskolen.
Procedure § 5.  Forslag om anvendelse af puljen kan fremsættes  

 af såvel kommunalbestyrelsen som af Danmarks Lærerforening (den lokale  

 kreds). Forslag fremsættes skriftligt.
Stk. 2.  Kommunalbestyrelsens forslag fremsættes over  

 for Danmarks Lærerforening (den lokale kreds), der har en frist på 21  

 skoledage til at anmode om forhandling.
Sker dette ikke, betragtes forslaget  

 som gennemført som en aftale.
 Stk. 3.  Fremsætter Danmarks Lærerforening forslag om  

 honorering af særlig indsats, eller anmoder foreningen om en drøftelse af et  

 af kommunalbestyrelsen fremsat forslag, skal kommunen indlede forhandling om  

 forslaget inden for en rimelig frist og senest 6 uger fra modtagelsen af  

 forslaget/anmodningen om en drøftelse.
 Stk. 4.  Forslag, der har været genstand for  

 forhandling, kan kun gennemføres, såfremt der opnås enighed mellem parterne  

 ved en aftale.
Anden anvendelse af kommunens folkeskolepulje § 6.  Ud over at anvende kommunens pulje til ydelser  

 af den karakter, som er omtalt i §§ 2 og 4, kan parterne indgå aftale om, at  

 puljen i sin helhed eller dele af puljen anvendes til vederlæggelse af de  

 særlige arbejdsopgaver, som er anført i §§ 1-7 i rammeaftale af 11. september  

 1987 mellem Finansministeriet og Lærernes Centralorganisation om indgåelse af  

 lokalaftaler mellem en kommune og Danmarks Lærerforening (den lokale kreds)  

 om vederlag for særlige arbejdsopgaver (tilsyn m.v.).
Stk. 2.  Indgås en sådan aftale, nedsættes kommunens  

 folkeskolepulje med det antal enheder, som overføres.
Ved aftale om  

 anvendelse af de overførte enheder finder reglerne i den i stk. 1 nævnte  

 rammeaftale anvendelse.
 Stk. 3.  Enheder fra kommunens folkeskolepulje anvendt  

 til vederlæggelse af tilsyn med eleverne i frikvartererne, jf. § 4 i  

 rammeaftale af 11. september 1987, tilbageføres til kommunens folkeskolepulje  

 ved bortfald efter reglerne i § 12, stk. 3, i nævnte rammeaftale af tilsyn  

 med eleverne i frikvartererne.
Forhøjelse af kommunens folkeskolepulje § 7.  Såfremt der indgås aftale i henhold til § 13,  

 stk. 3, i rammeaftale af 11. september 1987 mellem Finansministeriet og  

 Lærernes Centralorganisation om indgåelse af lokalaftaler mellem en kommune  

 og Danmarks Lærerforening (den lokale kreds) om vederlag for særlige  

 arbejdsopgaver (tilsyn m.v.) om at overføre et antal enheder fra kommunens  

 pulje til vederlag for særlige arbejdsopgaver til kommunens folkeskolepulje,  

 forhøjes folkeskolepuljen med det overførte antal enheder.
Ved aftale om  

 anvendelse af de overførte enheder finder reglerne i nærværende rammeaftale  

 anvendelse.
0pgørelse af forbruget § 8.  Kommunen foretager pr. 31. december 1988 en  

 opgørelse over, hvor stor en del af kommunens folkeskolepulje der er anvendt.
 Stk. 2.  Meddelelse om størrelsen af kommunens  

 folkeskolepulje og forbruget, herunder eventuelle reguleringer efter §§ 6 og  

 7, tilsendes Undervisningsministeriet.
 Stk. 3.  Eventuelle ubrugte puljemidler tilbageføres til  

 central forhandling mellem Finansministeriet og Lærernes Centralorganisation  

 pr. 1. april 1989.
 Ikrafttræden m.v.
 § 9.  Rammeaftalen har virkning fra 1. april 1987 og  

 er indgået for perioden 1. april 1987 - 31. marts 1989.
København, den 4. december 1982 Lærernes Centralorganisation Martin Rømer Finansministeriet Hans C.
Jensen BILAG I rammeaftalens paragraf 3 er den samlede pulje inddelt i 8 grupper med  

 følgende antal enheder:
Kommuner i gruppe 1 disponerer hver over 53 enheder i perioden 1. april 1987 - 31. marts 1988 og 106 enheder i perioden 1. april 1988 - 31. marts 1989.
Kommuner i gruppe 2 disponerer hver over 89 enheder i perioden 1. april 1987 - 31. marts 1988 og 178 enheder i perioden 1. april 1988 - 31. marts 1989.
Kommuner i gruppe 3 disponerer hver over 178 enheder i perioden 1. april 1987 - 31. marts 1988 og 365 enheder i perioden 1. april 1988 - 31. marts 1989 Kommuner i gruppe 4 disponerer hver over 303 enheder i perioden 1. april 1987 - 31. marts 1988 og 605 enheder i perioden 1. april 1988 - 31. marts1989.
Kommune i gruppe 5 disponerer hver over 445 enheder i perioden 1. april 1987 - 31. marts 1988 og 890 enheder i perioden 1. april 1988 31. marts 1989.
Kommuner i gruppe 6 disporerer hver over 712 enheder i perioden 1. april 1987 - 31. marts 1988 og 1.423 enheder i perioden 1. april 1988 - 31. marts 1989.
Kommmuner i gruppe 7 disponerer hver over 1.246 enheder i perioden 1. april 1987 - 31. marts 1988 og 2.491 enheder i perioden 1. april 1988 - 31. marts 1989.
Kommuner i gruppe 8 disponerer over 1.779 enheder i perioden 1. april 1987 - 31. marts 1988 og 3.558 enheder i perioden 1. april 1988 - 31. marts 1989.
 Nedenstående angiver hvilken gruppe den erkelte kommune er henført til:
