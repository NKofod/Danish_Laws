 Om deponering af danske kørekort.
 Rigspolitiet har indgået aftale med  

 Trafikministeriet om oprettelse af en deponeringsordning, således at  

 danske kørekort af EF-model, der ombyttes i et andet EU-land til et  

 kørekort fra det pågældende land, ved tilbageflytning til  

 Danmark kan genudleveres.
 Deponeringsordningen omfatter kørekort af EF-model  

 ombyttet i udlandet efter den 1. marts 1994.
 Kørekortene opbevares i Afdeling D i 5 år fra  

 modtagelsen.
 Ansøgninger om genudlevering af kørekort,  

 som er omfattet af deponeringsordningen, indgives på  

 kørekortkontoret på blanket P22.
 Genudlevering sker vederlagsfrit.
 Ved ansøgningens indgivelse afleveres det  

 udenlandske kørekort, og tilknytning til Danmark dokumenterer ved  

 forevisning af et af dansk offentlig myndighed udstedt legitimationsbevis med  

 personnummer, udstedt efter tilbageflytning hertil.
 Kørekortkontorerne rekvirerer deponerede  

 kørekort i Afdeling D ved skriftlig henvendelse.
