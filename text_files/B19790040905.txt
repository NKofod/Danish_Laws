 I medfør af § 4, stk. 2 i lov om udøvelse af lægegerning, jfr.  

 lovbekendtgørelse nr. 426 af 19. august 1976 (lægeloven) fastsættes:
 § 1.  Specialistnævnet består af en af  

 indenrigsministeren efter indstilling fra sundhedsstyrelsen udnævnt formand,  

 der skal være læge, og af 15 medlemmer der udnævnes af sundhedsstyrelsen  

 således:
1 medlem efter indstilling fra indenrigsministeriet, 1 repræsentant for sundhedsstyrelsen, 1 medlem efter indstilling fra undervisningsministeriet, 3 fakultetsmedlemmer, hvoraf mindst 2 skal være beskæftiget med lægelig  

 klinisk virksomhed, efter indstilling fra de lægevidenskabelige fakulteter, 1 medlem efter indstilling fra Amtsrådsforeningen i Danmark, 1 medlem efter indstilling fra Sygesikringens Forhandlingsudvalg, 1 medlem efter indstilling fra Københavns og Frederiksberg kommuner, 6 medlemmer efter indstilling fra Den almindelige danske Lægeforening,  

 heraf 1 fra Foreningen af Speciallæger, 1 fra Foreningen af yngre Læger og 1  

 fra Praktiserende Lægers Organisation.
 Stk. 2.  Der udnævnes en suppleant for formanden og hver  

 af de øvrige medlemmer.
 § 2.  Sundhedsstyrelsen fastsætter regler for  

 specialistnævnets virksomhed.
 § 3.  Bekendtgørelsen træder i kraft den 1. november  

 1979.
 Stk. 2.  Indenrigsministeriets bekendtgørelse nr. 552 af  

 25. november 1976 ophæves samtidig.
