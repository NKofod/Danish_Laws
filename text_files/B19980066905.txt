Bekendtgørelse om aftale om regionalt  

 kulturforsøg i  

 Århus Kommune I medfør af § 7 i lov nr. 1085 af 20. december 1995 om  

 regionale kulturforsøg, og som følge af lov nr. 315 af 3. juni  

 1998 om ændring af lov om regionale kulturforsøg, meddeles:
§ 1. Kulturministeren har den 16. januar 1996 indgået  

 aftale med Århus Kommune om et regionalt kulturforsøg i  

 Århus Kommune.
I tilknytning hertil har kulturministeren den 15.  

 september 1998 indgået en tillægsaftale med Århus  

 Kommune.
 § 2. Århus Kommune modtager i forsøgsperioden en  

 årlig kulturel rammebevilling til de kulturelle aktiviteter, der er  

 omfattet af forsøgsaftalen.
 Stk. 2. Århus Kommune kan med respekt af  

 forsøgsaftalen råde over den kulturelle rammebevilling til  

 kulturelle formål.
§ 3. Kulturministeren fraviger i forbindelse med  

 forsøgsaftalen med Århus Kommune bestemmelserne i 1)	Lov om musik, jf. lovbekendtgørelse nr. 142 af 28. februar  

 1994, for så vidt angår a)	§ 3 c om reglerne for statens refusion på  

 musikskoleområdet.
Der udbetales ingen statslige refusioner til  

 musikskolerne i Århus Kommune i forsøgsperioden.
Statens  

 refusioner til musikskolerne i Århus Kommune overføres i  

 forsøgsperioden til Århus Kommunes kulturelle rammebevilling.  

 Århus Kommune kan af rammebevillingen yde støtte til  

 musikskolerne i Århus Kommune og fastsætte vilkårene herfor  

 i forsøgsperioden.
Musikskoleelevernes egenbetaling må fortsat  

 ikke overstige 1/3 af bruttoudgiften ved en musikskoles drift, og de  

 vejlendende retningslinier for musikskoleundervisning samt de vejledende  

 standardvedtægter for musikskoler, som kulturministeren har udarbejdet  

 i samråd med Statens Musikråd, skal fortsat være  

 retningsgivende for musikskolevirksomheden i Århus Kommune i  

 forsøgsperioden.
b)	§ 5 om reglerne for statens tilskud til landsdelsorkestre.
Der  

 udbetales ingen statstilskud til Århus Symfoniorkester i  

 forsøgsperioden.
Statens tilskud til Århus Symfoniorkester  

 overføres i forsøgsperioden til Århus Kommunes kulturelle  

 rammebevilling. Århus Kommune kan af rammebevillingen yde støtte  

 til orkestret og fastsætte de nærmere vilkår herfor i  

 forsøgsperioden.
c)	§ 7 om reglerne for statens særlige støtte til  

 landsdelsorkestre.
Der udbetales ingen statsstøtte til merudgifter ved  

 opførelse af værker inden for særlige genrer, til  

 særlige projekter, til udvidelse af antallet af fastansatte musikere og  

 til Århus Symfoniorkesters turnévirksomhed i ind- og udland i  

 forsøgsperioden.
Statens særlige støtte til disse  

 formål overføres i forsøgsperioden til Århus  

 Kommunes kulturelle rammebevilling. Århus Kommune kan af  

 rammebevillingen yde støtte til disse formål og fastsætte  

 vilkårene herfor i forsøgsperioden.
2)	Lov om museer, jf. lovbekendtgørelse nr. 584 af 31. august  

 1989, for så vidt angår a)	§ 11, stk. 1, nr. 1 og 3, 1. pkt., nr. 4, 5, 8 og 9, 2. -  

 4. pkt., nr. 11 og 12, § 11, stk. 3, § 12 og § 13,  

 stk. 1, om reglerne for opnåelse, bevarelse og fastsættelse  

 af tilskud til statsanerkendte museer.
Der udbetales ingen statstilskud til  

 museerne i Århus Kommune i forsøgsperioden.
De statslige tilskud  

 til de statsanerkendte museer i Århus Kommune overføres i  

 forsøgsperioden til Århus Kommunes kulturelle rammebevilling.  

 Århus Kommune kan af rammebevillingen yde støtte til museerne i  

 Århus Kommune og fastsætte vilkårene herfor i  

 forsøgsperioden. Århus Kommune kan således beslutte, at  

 der skal gælde andre vilkår end fastsat i de nævnte  

 bestemmelser.
b)	§ 34, stk. 3 og 4, om reglerne for Statens  

 Museumsnævns rådighedssum.
En andel af Statens Museumsnævns  

 rådighedssum overføres i forsøgsperioden til Århus  

 Kommunes kulturelle rammebevilling. Århus Kommune kan af  

 rammebevillingen yde støtte til enkelte museers løsning af  

 særlige opgaver og midlertidig støtte til enkelte museer inden  

 for amtskommunen og fastsætte vilkårene herfor i  

 forsøgsperioden.
3)	Teaterloven, jf. lovbekendtgørelse nr. 217 af 22. marts 1996,  

 for så vidt angår a)	§ 16 a og § 16 b om reglerne for statens tilskud til  

 små storbyteatre i Københavns, Frederiksberg, Odense,  

 Århus og Aalborg Kommuner.
Der udbetales ingen statslige tilskud til  

 små storbyteatre i Århus Kommune i forsøgsperioden.  

 Statens tilskud til driften af små storbyteatre i Århus Kommune  

 overføres i forsøgsperioden til Århus Kommunes kulturelle  

 rammebevilling. Århus Kommune kan af rammebevillingen yde støtte  

 til små storbyteatre i Århus Kommune og fastsætte  

 vilkårene herfor i forsøgsperioden.
b)	§ 25 om reglerne for statsrefusion af kommunernes og  

 amtskommunernes udgifter ved køb af refusionsgodkendte forestillinger  

 af børneteater og opsøgende teater.
Der udbetales ingen  

 statsrefusioner til disse formål i Århus Kommune i  

 forsøgsperioden.
Statens refusioner af kommunernes og amtskommunens  

 udgifter på dette område inden for Århus Kommune  

 overføres i forsøgsperioden til Århus Kommunes kulturelle  

 rammebevilling. Århus Kommune kan af rammebevillingen yde støtte  

 til disse formål og fastsætte vilkårene herfor i  

 forsøgsperioden.
 § 4. Bekendtgørelsen træder i kraft den 1. januar  

 1999.
 Stk. 2. Samtidig bortfalder bekendtgørelse nr. 10 af  

 16. januar 1996 om aftale om regionalt kulturforsøg i Århus  

 Kommune, som senest ændret ved bekendtgørelse nr. 519 af 13.  

 juni 1996.
 Stk. 3. Den i § 1 nævnte aftale har virkning fra  

 den 1. januar 1996. Aftalen og den dertil knyttede tillægsaftale  

 bortfalder den 31. december 1999.
 Stk. 4. Aftalen og den dertil knyttede tillægsaftale vil  

 være fremlagt de samme steder som kommunalbestyrelsens  

 mødedagsordner, jf. lov om kommuners styrelelse § 8,  

 stk. 6.
