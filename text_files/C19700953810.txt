(Til samtlige  

 civilforsvarskommissioner) Bestemmelser om civilforsvarskommisionernes ansvar for det af  

 Civilforsvarsstyrelsen til brug og/eller opbevaring i civilforsvarsområderne  

 udsendte statsmateriel m.m. er hidtil blevet fastsat i forbindelse med  

 tildelingen til de forskellige tjenesteområder, ofte i forbindelse med  

 bestemmelser vedrørende depotforhold, vedligeholdelse, brug,tilsyn m.m.
Dette  

 har bevirket, at reglerne i et vist omfang er formuleret ud fra de enkelte  

 tjenesteområders særlige forhold, ligesom der undertiden har været  

 vanskeligheder forbundet med at finde frem til de regler, der kunne bringes i  

 anvendelse i en aktuel situation.
For at tilvejebringe større ensartethed og overskuelighed på dette vigtige  

 område og for at bringe civilforsvarets regler i overensstemmelse med  

 tilsvarende regler inden for andre områder af samfundslivet har styrelsen  

 efter forhandling med Den danske Købstadsforening, Bymæssige Kommuner og De  

 samvirkende Kommunalforeninger i Danmark fastsat nedenstående regler, der med  

 virkning fra den 1. juni 1970 træder i stedet for alle tidligere herfra  

 udsendte bestemmelser om forsikring af og ansvar for statsejet materiel og  

 personlig udrustning, der befinder sig i civilforsvarskommisionernes  

 varetægt.
Andre herfra udsendte bestemmelser om materiel og udrustning,  

 herunder bestemmelser vedrørende opbevaring, vedligeholdelse, anvendelse og  

 tilsyn, opretholdes uændret.
De nye regler omfatter alle effekter, der er eller vil blive udleveret fra  

 Civilforsvarsstyrelsen til civilforsvarsområderne, d.v.s. materiel, herunder  

 køretøjer, til samtlige tjenestegrene og alle personlige  

 udrustningsgenstande.
Der skelnes ikke på ansvarsområdet mellem effekter, der  

 alene tildeles civilforsvarsområderne til beredskabsmæssig opbevaring lokalt,  

 og effekter, der tillige kan anvendes i uddannelsen.
Opdelingen af  

 statsmateriellet i beredskabsmateriel og uddannelsesmateriel har derimod  

 betydning for opbevaringsmåden og anvendelsen, idet beredskabsmateriel  

 principielt ikke kan tages i brug under fredsforhold, med mindre der  

 foreligger tilladelse fra Civilforsvarsstyrelsen.
For statsejet  

 civilforsvarsmateriel og personlig udrustning, der befinder sig i  

 kommissionernes varetægt gælder herefter følgende regler:
1. Staten bærer risikoen for effekternes hændelige  

 undergang eller hændelige forringelse.
Undtaget herfra er undergang eller  

 forringelse inden for de områder, hvor der kan tegnes forsikring i form af  

 løsørebrandforsikring, indbrudstyveriforsikring og vandskadeforsikring samt  

 kaskoforsikring (incl. brand) for motorkøretøjer og efterløbere og det på  

 disse værende materiel.
I disse tilfælde bærer civilforsvarskommissionen  

 risikoen for hændelig undergang eller hændelig forringelse i det omfang  

 forsikringsdækning almindeligvis kan opnås.
2. Vælger civilforsvarskommissionen at bære risikoen i  

 de under 1, 2. pkt. nævnte tilfælde, er kommissionen forpligtet til at  

 garantere staten samme økonomiske dækning som den, der ville være opnået,  

 hvis forsikringsaftale som ovenfor anført var blevet indgået.
Det samme  

 gælder, hvor skaden er forårsaget ved trediemands adfærd, og hvor den ville  

 have medført pligt for forsikreren til at udrede forsikringsydelsen, såfremt  

 forsikringsaftalen som under 1, 2. pkt. anført var blevet indgået.
 3. For skade på eller tab af de omhandlede effekter,  

 som ikke skyldes hændelig undergang eller hændelig forringelse, bæres  

 ansvaret efter dansk rets almindelige regler.
 Benyttes effekterne til andet formål end fastsat af  

 Civilforsvarsstyrelsen, er civilforsvarskommissionen forpligtet til at  

 refundere staten samtlige med istandsættelse af beskadigede eller  

 genanskaffelse af bortkomne effekter forbundne udgifter.
4. Erstatning skal svare til det tab, som beskadigelse  

 eller bortkomst efter en konkret vurdering ansættes til.
Genoprettelse in  

 natura kan kun finde sted med Civilforsvarsstyrelsens samtykke.
 5. Hvor der i lovgivningen er gjort undtagelser for  

 kommunerne med hensyn til pligten til at tegne lovbestemt ansvarsforsikring,  

 og kommunen benytter sig af denne ret, er civilforsvarskommissionen pligtig  

 at garantere staten samme økonomiske dækning, som den der ville være opnået,  

 hvis ansvarsforsikring var tegnet.
 Til orientering og vejledning for civilforsvarskommissionerne i  

 forbindelse med fastsættelse af forsikringssummer for statsligt materiel og  

 personlig udrustning vedlægges en af styrelsen udarbejdet prisliste pr. 1.  

 april 1970.
V.
Sørensen fg.
