Ved ansøgning om godtgørelse og befordringstilskud er udgangspunktet, at  

 der udfyldes 1 ansøgningsskema for hver kompetencegivende uddannelse.  

 Tilsvarende gælder for individuel kompetenceafklaring.
Der angives en  

 kursuskode.
Ved de sammenhængende forløb udfyldes tilsvarende 1 ansøgningsskema uanset  

 hvor mange kompetencegivende uddannelser, der indgår i forløbet.
Der angives  

 en forløbskode.
Fra bl.a. virksomheder har der været udtrykt ønske om at reducere antallet  

 af godtgørelsesskemaer i forbindelse med jobrotationsprojekter, hvori der  

 indgår kompetencegivende arbejdsmarkedsuddannelser.
Der er typisk tale om  

 flere selvstændige kompetencegivende uddannelser og derfor ikke et  

 sammenhængende forløb.
 Virksomhederne er ofte udsat for at skulle afgive de samme oplysninger om  

 lønforhold, pengeinstitut og kontor. m.m. på mange skemaer for den samme  

 medarbejder.
 Tilsvarende skal medarbejderen afgive identiske oplysninger på mange  

 skemaer.
 For at imødekomme ønsket om at reducere skemaantallet, kan Styrelsen  

anbefale , at uddannelsesstederne fremover anvender 1  

 godtgørelsesskema pr. deltager i jobrotation, når følgende forudsætninger er  

 tilstede:
 1. Uddannelsesstedet påfører teksten  

JOBROTATION på forsiden af ansøgningsskemaet.
2. De kompetencegivende kurser gennemføres tidsmæssigt  

 i forlængelse af hinanden 3. Afholdelsesformen for kurserne er den samme, dvs.  

 som regel heltidsundervisning i dagtimerne 4. Afholdelsesformen er ikke split 5. Uddannelsesstedet meddeler skriftligt  

 virksomhed og ansøger, at det er en forudsætning for at modtage  

 godtgørelse/refusion og befordringstilskud, at ansøgningsskemaet er  

 indleveret til A-kassen/AF senest 4 uger efter, at det første kusus er  

 afsluttet.
Alternativt kan uddannelsesstedet tydeligt markere de 3 steder på  

 ansøgningsskemaet, hvor 4-ugers fristen er nævnt, at skemaet skal være  

 indleveret senest 4 uger efter afslutningen af det første kursus.
 6. Uddannelsesstedet meddeler skriftligt  

 virksomhed og ansøger, at de har pligt til at give meddelelse til  

 A-kassen/AF, såfremt der sker ændringer i de afgivne oplysninger i skemaets  

 punkt 3. (kursusgodtgørelse), punkt 4. (befordringstilskud) og punkt 6.  

 (arbejdsgiverens erklæring).
Styrelsen skal opfordre uddannelsesstedet til at udfylde rubrikkerne  

 kursuskode og uddannelsestitel med en lille skriftsstørrelse.
Hvis dette  

 ikke er muligt, kan uddannelsesstedet vælge at vedlægge et bilag til  

 ansøgningen med oplysning om kursuskoder og uddannelsstitler.
 I rubrikken Uddannelsesperiode angives start og slutdato for den  

 samlede uddannelsesperiode.
