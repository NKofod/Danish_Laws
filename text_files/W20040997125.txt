Klage  

 over, at ambulancebehandler ikke iværksatte behandling Nævnet fandt, at ambulancebehandleren havde handlet  

 fagligt korrekt.
Nævnet fandt dog, at det havde været hensigtsmæssigt, om der  

 havde været overensstemmelse mellem det, der blev skrevet i  

 ambulancejournalen  

 og det, der blev afkrydset.
Det fremgik af den udfærdigede instruks, at patienter,  

 der havde modtaget behandling og eller var syge eller tilskadekomne, skulle  

 tilbydes indbringelse på sygehus.
Dersom patienten var vågen og relevant, og  

 cirkulatorisk og respiratorisk upåvirket og uden symptomer på akut sygdom  

 eller  

 tilskadekomst, kunne patienten efter eget ønske forblive på skadestedet.
Det  

 fremgik endvidere af instruksen, at cirkulatorisk stabil indebar, at  

 patienten  

 havde normal puls (sinusrytme, frekvens 50-100) og et systolisk blodtryk på  

 100  

 - 160 mm Hg.
 Det var nævnets opfattelse, at et systolisk blodtryk på  

 180 normalt var højt, men da patienten gennem flere år havde haft forhøjet  

 blodtryk og ifølge egne oplysninger normalt havde et blodtryk på 200/97,  

 lagde  

 nævnet til grund, at det var normalt for hende at ligge over 160 systolisk.  

 Det  

 var på denne baggrund nævnets vurdering, at der ikke var tale om nogen akut  

 opstået sygdom, som krævede omgående lægebehandling.
 Nævnet fandt ikke grundlag for at fastslå, at patienten  

 oplyste, at hun havde brystsmerter, samt at hun ikke accepterede at blive i  

 hjemmet.
