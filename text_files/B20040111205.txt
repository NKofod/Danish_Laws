Bekendtgørelse om forsikringsmæglervirksomheder og  

 genforsikringsmæglervirksomheders årlige indberetninger  

  

 til Finanstilsynet I medfør af § 21, stk. 3, i lov nr. 362 af 19. maj  

 2004 om forsikringsformidling fastsættes:
 § 1.  

  

 Denne  

 bekendtgørelse finder anvendelse på:
 1)  

 	  

 Forsikringsmæglervirksomheder.
 2)  

 	  

 Genforsikringsmæglervirksomheder.
 § 2.  

  

 Virksomheden  

 skal senest 5 måneder efter kalenderårets udløb indsende oplysning til  

 Finanstilsynet  

 om størrelsen af:
 1)  

 	  

 De indtjente  

 provisioner, der i kalenderåret er modtaget fra forsikringsselskaber fordelt  

 på  

 livs- og skadesforsikringsprodukter.
 2)  

 	  

 De indtjente  

 provisioner, der i kalenderåret er modtaget fra eller afgivet til andre  

 forsikrings og genforsikringsmæglervirksomheder  

.
 3)  

 	  

 Andre vederlag, der i  

 kalenderåret er modtaget fra forsikringsselskaber eller modtaget fra eller  

 afgivet til forsikrings  og genforsikringsmæglervirksomheder.
 4)  

 	  

 Vederlag for  

 forsikringsformidling, der i kalenderåret er modtaget fra kunder fordelt på  

 livs  og skadesforsikringsselskaber.
 Stk. 2.  

  

 Indberetning efter stk. 1 indgives på maskinlæsbart medie efter  

 Finanstilsynets bestemmelse.
 § 3.  

  

 Såfremt en forsikringsmæglervirksomhed eller genforsikringsmæglervirksomhed  

 har  

 oprettet en klientkonto i et pengeinstitut, skal virksomheden senest 5  

 måneder  

 efter kalenderårets udløb til  

 Finanstilsynet  

 indsende en erklæring udarbejdet af en statsautoriseret eller registreret  

 revisor om revision af kontoen.
Stk. 2.  

  

 Revisor  

 skal erklære, om reglerne i §§ 14 - 19 i bekendtgørelse om  

 forsikringsformidleres  

 ansvarsforsikring, garantistillelse og behandling af betroede midler er  

 fulgt,  

 og om der ved den stikprøvevise revision af oversigten sammenholdt med  

 klientkontoen er konstateret væsentlige fejl eller mangler heri.
Erklæringen  

 skal afgives på en af Finanstilsynet udarbejdet formular.
 § 4.  

  

 Bekendtgørelsen træder i kraft den 1. januar 2005 og finder første gang  

 anvendelse på indberetningen for kalenderåret 2005.
 Stk. 2.  

  

 Samtidig ophæves  

 bekendtgørelse nr. 102 af 17. februar 2003 om forsikringsmægleres årlige  

 indberetninger til  

 Finanstilsynet.  

 Bekendtgørelsen finder dog fortsat anvendelse på indberetningen for  

 kalenderåret 2004.
