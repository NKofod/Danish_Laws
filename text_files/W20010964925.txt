Landsskatteretskendelse Moms, salg af busser -----------------------------------------------------------------------------  

 - Klagen skyldes, at told- og skatteregionen har fundet, at der i  

 medfør af momslovens § 8, stk. 1, skal beregnes moms ved salg af to  

 busser, der delvis har været benyttet til momspligtige aktiviteter.
Det er oplyst, at den klagende virksomhed driver vognmandsvirksomhed med  

 busdrift.
Den nuværende vognpark består af 5 busser til  

 almindelig rutekørsel, 2 busser til skolekørsel, telebus  

 (speciel rutekørsel) og 1 reservebus.
Virksomheden har henholdsvis den  

 30. november 1995 og den 5. januar 1996 solgt to busser, hvorved der ikke i  

 forbindelse med salget er beregnet moms.
Virksomheden anskaffede i 1995 en bus af mrk.
Volvo, hvorved der ikke i  

 forbindelse med købet blev faktureret moms.
Bussen blev solgt den 30.  

 november 1995 for 500.000 kr.
Indtægterne vedrørende bussen har  

 bestået i momsfrie billetindtægter og momspligtige  

 indtægter vedrørende pakker og post.
Videre har virksomheden i 1988 erhvervet en bus af mrk.
Leyland, hvorved  

 der i forbindelse med købet blev faktureret moms.
Bussen blev solgt  

 den 5. januar 1996 for 475.000 kr. ved salgsfaktura, hvoraf der ikke fremgik  

 moms.
Indtil maj 1995 har indtægterne vedrørende bussen  

 bestået i momsfrie billetindtægter og momspligtige  

 indtægter vedrørende pakker og post.
Den momspligtige  

 omsætning udgjorde ca. 1,5 % af den samlede omsætning.
Af  

 bekræftelse af 31. oktober 2000 fra trafikselskabet fremgår, at  

 bussen i perioden 28. maj 1995 til 4. januar 1996 har været tilknyttet  

 telebuskontrakt.
Af et vedhæftet uddrag af de fælles  

 godsbestemmelser fremgår, at der ikke befordres gods i bl.a.  

 telebusser.
Der har således fra 28. maj 1995 ikke været  

 momspligtige indtægter vedrørende bussen.
Told- og skatteregionen har ved den påklagede afgørelse anset  

 virksomheden for pligtig at afregne moms ved salg af de omhandlede busser,  

 jf. momslovens § 4, stk. 1, og § 8, stk. 1. Det er herved anført, at  

 der ved salg af busser, der har været anvendt til momspligtige  

 aktiviteter, skal svares moms af den fulde salgspris.
Der er efter momslovens  

 regler ikke mulighed for undlade momsberegning ved salg af busser, selvom  

 virksomheden har undladt at benytte sig af sin fradragsret eller der ikke har  

 været noget fradrag ved købet.
Afgiftspligten gælder  

 f.eks. også i tilfælde, hvor et aktiv er købt privat, og  

 hvor der derfor ikke er nogen købsmoms.
Afgiftspligten afhænger  

 således af, om aktivet er anskaffet til brug ved en aktivitet, der  

 generelt giver fradrag for købsmoms.
Bemærkningen i  

 busmomsvejledningen af august 1991, side 12, hvoraf fremgår: "Der skal  

 ikke betales moms ved en vognmands salg af en rutebil" forudsætter, at  

 der er tale om en rutebil, der kun har momsfrie indtægter.
Det er  

 videre anført, at muligheden for kompenserende regulering, jf.  

 momslovens § 43, stk. 3, nr. 3, forudsætter, at der er tilfaktureret  

 moms samt, at der er tale om en tidsramme på 5 år inkl.  

 anskaffelsesåret.
Volvoen er anskaffet uden tilfaktureret moms og er  

 således ikke omfattet af bestemmelsen.
Leylanden er anskaffet i 1988 og  

 bliver solgt i 1996, og er således heller ikke omfattet af muligheden  

 for kompenserende regulering.
 Virksomhedens repræsentant har over for Landsskatteretten nedlagt  

 påstand om, at der ikke skal beregnes moms ved salg af de omhandlede  

 busser.
Vedrørende salg af bussen mrk.
Volvo er det anført, at  

 anvendelse, drift og salg af denne bus er identisk med forholdene i SKM  

 2001.49 LSR (TfS 2001.177). Nærværende påklage er med  

 henblik på at sikre ret til genoptagelse i tilfælde af en senere  

 dom eller politisk indgreb.
Vedrørende salg af bussen mrk.
Leyland er det anført, at  

 såfremt bussen inden for de første 5 år havde ændret  

 anvendelse, således at forholdet mellem den momspligtige og den momsfri  

 omsætning havde været ændret, skulle der ske regulering af  

 det foretagne fradrag i op- eller nedadgående retning, jf. momslovens §  

 43. Ved bussens overgang fra anvendelse med delvis fradragsret til ingen  

 fradragsret skulle der efter denne bestemmelse ske regulering.  

 Reguleringsbeløbet nedsættes efter lovens § 44 med 20 % pr.  

 år, hvorefter reguleringsforpligtelsen efter 5 år udgør 0.  

 Bussen kunne således i 1993 overgå til kørsel som telebus  

 uden at dette medførte betaling eller regulering af fratrukket moms.  

 "Momsbelastningen" anses ikke at genindtræde, fordi bussen først  

 overgår til anden anvendelse i 1995. Det er driftsmidlets  

 momsmæssige status på salgstidspunktet, der skal lægges til  

 grund ved bedømmelse af, hvorvidt det kan sælges momsfrit eller  

 ej.
Til yderligere støtte for påstanden er det anført, at  

 såfremt virksomhedens drift udelukkende havde bestået i  

 kørsel med den sidstnævnte bus, skulle virksomheden have  

 været afmeldt fra momsregistrering i 1995, da der efter dette tidspunkt  

 ikke længere var momspligtig aktivitet.
Ved denne afmelding ville  

 reguleringsforpligtelsen være 0. Hvis regionens fortolkning er korrekt,  

 vil det betyde, at virksomheden skulle momsregistreres igen i 1996, alene med  

 det formål at betale moms ved salget af bussen.
Det kan ikke anses at  

 have været lovens hensigt at tilbageføre et driftsmiddel til et  

 momsregistreringsforhold, efter at dette driftsmiddel definitivt har  

 været ude heraf.
 Landsskatteretten skal udtale:
 I henhold til momslovens § 8, stk. 1, er salg af en virksomheds aktiver,  

 når der er fuld eller delvis fradragsret ved indkøb,  

 fremstilling mv. af aktivet, omfattet af momspligten, jf. momslovens § 4,  

 stk. 1.
Omfattet af momspligten er videre i medfør af momslovens § 8, stk.  

 2, udtagning af aktiver, der ikke er omfattet af reglerne i §§ 43 og 44,  

 såfremt der er opnået fuld eller delvis fradragsret ved  

 indkøb, fremstilling mv. heraf, når udtagningen sker til privat  

 brug eller til andre formål, som ikke vedrører den  

 afgiftspligtige virksomheds levering af varer og ydelser.
Efter §§ 43 og 44  

 skal der for investeringsgoder omfattet af § 43, stk. 2, ske regulering af  

 den fradragsberettigede afgift, hvis der sker ændringer i anvendelsen  

 efter anskaffelsen af godet, jf. herved § 43, stk. 3, inden for den i § 44  

 angivne reguleringsperiode.
Efter momslovens § 28, stk. 4, fastsættes afgiftsgrundlaget for  

 aktiver, hvoraf der skal betales afgift ved udtagning efter § 8, stk. 2,  

 på den i stk. 1 anførte måde.
For aktiver, der er  

 undergivet værdiforringelse, reduceres afgiftsgrundlaget med 20 % for  

 hvert påbegyndt regnskabsår efter anskaffelses- eller  

 fremstillingstidspunktet.
 Efter momslovens § 28, stk. 1, er afgiftsgrundlaget ved udtagning  

 indkøbsprisen eller fremstillingsprisen, heri ikke indberegnet  

 afgiften efter loven, men medregnet andre afgifter som anført i § 27,  

 stk. 2, nr. 1.
Under henvisning til SKM 2001.49 LSR (TfS 2001.177) finder retten, at  

 virksomheden i medfør af momslovens § 8, stk. 1, jf. § 4, er  

  momspligtig af vederlag for den solgte bus af mrk.
Volvo.
Den  

 påklagede afgørelse stadfæstes derfor på dette  

 punkt.
For så vidt angår den solgte bus af mrk.
Leyland lægger  

 Landsskatteretten til grund som ubestridt, at denne bus siden den 28. maj  

 1995 udelukkende har været anvendt af virksomheden til  

 ikke-momspligtige aktiviteter.
Bussen må derfor i maj 1995 anses for  

 udtaget af den momspligtige virksomhed.
Da denne udtagning skete efter  

 udløbet af reguleringsperioden, jf. § 44, stk. 1, var bussen på  

 daværende tidspunkt ikke omfattet af reglerne i §§ 43 og 44, og  

 udtagningen var derfor momspligtig efter momslovens § 8, stk. 2. Da bussen  

 imidlertid må anses som et aktiv, der undergår  

 værdiforringelse, skulle afgiftsgrundlaget fastsættes efter  

 momslovens § 28, stk. 4, og afgiftsgrundlaget var derfor 0. Da bussen  

 således på tidspunktet for det senere salg allerede var udtaget  

 af den momspligtige virksomhed, finder Landsskatteretten, at dette salg ikke  

 kan anses som momspligtigt.
 Repræsentantens påstand tages derfor til følge  

 vedrørende dette punkt.
