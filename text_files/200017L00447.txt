Ændringsforslag stillet den 7. maj 2001  

 uden for betænkningen Ændringsforslag til 2. behandling af Forslag til lov om erhvervsdrivende virksomheders  

 aflæggelse af årsregnskab m.v. (årsregnskabsloven) [af erhvervsministeren (Ole Stavad)] Af	erhvervsministeren:
Til § 72 21) Stk. 3 og 4 affattes således:
» Stk. 4. Oplysningerne i stk. 1 kan udelades, hvis de kan  

 volde betydelig skade for virksomheden selv eller de i stk. 1 omhandlede  

 virksomheder.
Udeladelse af oplysninger af denne grund skal  

 nævnes.« [Ændring af reglerne om undtagelse for at give  

 oplysninger om datter- og associerede virksomheder] Til § 88 22) Paragraffen affattes således:
» § 65, stk. 1, finder tilsvarende anvendelse.« [Oplysninger i årsregnskabet om hovedaktiviteter  

 fordelt på aktiviteter og geografiske markeder samt redaktionelle  

 konsekvenser af flytning af bestemmelser] Til § 89 23) Paragraffen affattes således:
 »§ 89. Oplysningskravene i § 57 finder tilsvarende anvendelse for  

 finansielle anlægsaktiver.
 Stk. 2. Virksomheden skal forklare de  

 periodeafgrænsningsposter, der indgår som aktiver i balancen, jf.  

 § 27, stk. 1.
Stk. 3. Afviger en varebeholdnings  

 genanskaffelsesværdi fra kostprisen opgjort i overensstemmelse med §§  

 44, 45 og 82, skal virksomheden for hver post oplyse  

 forskelsbeløbet.« [Oplysninger i årsregnskabet om hovedaktiviteter  

 fordelt på aktiviteter og geografiske markeder samt redaktionelle  

 konsekvenser af flytning af bestemmelser] Til § 96 24) Paragraffen affattes således:
» Stk. 2. En stor virksomhed skal angive det samlede  

 honorar for regnskabsåret til den revisionsvirksomhed, der  

 udfører den lovpligtige revision, og til revisionsvirksomhedens  

 dattervirksomheder.
Endvidere skal angives, hvor stor en del af honoraret,  

 der vedrører andre ydelser end revision.
For de i 1. pkt.  

 omhandlede beløb skal angives de tilsvarende beløb for det  

 foregående regnskabsår.« [Oplysninger i årsregnskabet om hovedaktiviteter  

 fordelt på aktiviteter og geografiske områder samt konsekvenser  

 af flytning af bestemmelser] Til § 126 25) I stk. 1 udgår nr. 7 og 8, og i  

 stedet indsættes:
» 8)	oplysning om gældsforpligtelser, jf. § 92, 9)	oplysning om fordelingen på aktiviteter og markeder af  

 hovedaktiviteterne med hensyn til disses ordinære resultat, jf. § 96,  

 stk. 1, og 10) oplysning om revisionshonorar, jf. § 96, stk. 2.« [Oplysninger i koncernregnskabet om hovedaktiviteter  

 fordelt på aktiviteter og geografiske områder] Bemærkninger Til nr. 21 Det er fundet mest hensigtsmæssigt i lovforslagets §  

 72, stk. 3, at bibeholde de som nr. 2 og 3 indføjede undtagelser fra  

 det hidtidige regelsæt for oplysningerne om egenkapital og resultater.  

 Undtagelserne forudsætter, at de omhandlede datter- og associerede  

 virksomheders regnskaber indgår i den regnskabsaflæggende  

 virksomheds koncernregnskab eller i en indregning til regnskabsmæssig  

 indre værdi (equity). Det sidste kan også være aktuelt for  

 enkeltvirksomheder uden en underliggende koncern.
Her er især  

 oplysninger om koncernens hovedaktiviteter fordelt på de  

 væsentlige aktiviteter og geografiske markeder ofte af større  

 betydning for regnskabsbrugerne.
Der henvises om disse begreber til  

 lovforslagets § 65.
Skadesklausuler kan være nødvendige for ikke  

 at stille danske virksomheder dårligere end deres udenlandske  

 konkurrenter.
Det er imidlertid vigtigt af hensyn til regnskabsbrugerne, at  

 brugen af skadesklausuler undgås mest muligt.
Det foreslås derfor  

 i lovforslagets stk. 4 at indskrænke adgangen til at  

 påberåbe sig skade til de i stk. 1 omhandlede oplysninger, der  

 identificerer datter- og associerede virksomheder samt virksomheder, i hvilke  

 virksomheden er en fuldt ansvarlig virksomhedsdeltager (interessent eller  

 komplementar). De i stk. 2 omhandlede oplysninger knytter sig i givet fald  

 til unavngivne virksomheder med henvisning til anvendelse af skadesklausul.
Til nr. 22 og 23 Det foreslås i lovforslagets § 88 at indføje  

 et nyt krav om oplysning af virksomhedens hovedaktiviteter fordelt på  

 aktiviteter og geografiske markeder.
Fordelingen forudsættes at skulle  

 ske ud fra de samme principper som for lovforslagets § 65, stk. 1,  

 vedrørende nettoomsætningen.
Principperne for fordeling på  

 aktiviteter og markeder forudsættes i øvrigt at være de  

 samme som omtalt i IAS 14, der netop handler om opdeling (segmentering) af  

 hovedaktiviteter m.v., dog væsentligt mere detaljeret.
I øvrigt  

 må det være op til standardudstedelse i medfør af  

 lovforslagets § 136, stk. 1, at fastsætte eventuelle nærmere  

 definitioner og krav til disse oplysninger.
 De hidtidige bestemmelser i lovforslagets § 88 er  

 overført uændret til lovforslagets § 89 som dennes 1. og 2.  

 stykke.
Til nr. 24 Det foreslås i lovforslagets § 96 som et nyt stk. 1  

 at indføre krav til store virksomheder om oplysning af det  

 ordinære resultat (før finansielle poster) af virksomhedens  

 hovedaktiviteter.
Oplysningerne skal gives opdelt på aktiviteter og  

 geografiske områder.
Med hensyn til principperne herfor henvises til  

 lovforslagets § 65, stk. 1, og til IAS 14, der nærmere definerer og  

 forklarer begreberne aktiviteter og geografiske markeder i denne  

 sammenhæng.
Til nr. 25 Det foreslås i lovforslagets § 126, stk. 1, at  

 indføje to nye numre, 7 og 9, der skal gøre oplysningskravet i  

 lovforslagets § 88 og § 96, stk. 1, tilsvarende anvendeligt på  

 koncerner.
 Der henvises til bemærkningerne til de nævnte  

 paragraffer.
