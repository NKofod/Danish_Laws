(MDIR 02.46-10) 1. FORMÅL Dette vejledende måletekniske direktiv beskriver de generelle  

 prøvningsbetingelser, gældende for serien af vejledende prøvningsmetoder  

 (MDIR 02.46-xx), der kan danne grundlag for en national dansk typegodkendelse  

 af volumen-væskemålere/anlæg til væsker bortset fra vand, i det følgende kort  

 benævnt  »væskemålere« 2. HENVISNING TIL MÅLETEKNISKE BESTEMMELSER OIML's First Draft International Recommendation:
 Measuring Systems For Liquids Other Than Water'.
3. PRØVNINGSMILJØ Prøvningerne udføres ved standard atmosfære betingelser, såfremt den  

 specifikke prøvningsforskrift ikke fastlægger noget andet og såfremt  

 væskemålerens normale arbejdsområde omfatter disse:
Under hver prøvning skal omgivelsesmiljøet holdes konstant.
Dette anses  

 for opfyldt, når forskellen mellem den højeste og den laveste temperatur, der  

 måles under prøvningens forløb, er mindre end 5 grader C og  

 temperaturændringshastigheden ikke overstiger 5 grader C/time.
 Desuden må den relative luftfugtighed ikke ændre sig mere end 10%RH i  

 løbet af prøvningen.
 Hvis der til væskemåleren eller til prøvningsudstyret kræves elektrisk  

 spændingsforsyning, skal denne være tilstrækkeligt stabiliseret og/eller  

 permanent overvåget, således at det kan sikres, at spændingen under  

 prøvningen hele tiden er den nominelle spænding, og at der ikke optræder  

 pludselige spændingsændringer (transienter). Størst tilladte afvigelser fra  

 nominel (net)spænding er +10% og - 15% af den nominelle værdi.
4. FORKONDITIONERING Væskemåleren skal inden prøvningen påbegyndes og inden der tændes for en  

 evt. elektrisk spændingsforsyning til væskemåleren, have været placeret i det  

 aktuelle prøvningsmiljø så længe, at dens dele alle har opnået  

 temperaturligevægt med prøvningsmiljøet.
Hvis der derpå skal tilsluttes en elektrisk spændingsforsyning til  

 væskemåleren, da skal væskemåleren igen have opnået temperaturligevægt med  

 prøvningsmiljøet, førend en prøvning må påbegyndes.
Medmindre den specifikke  

 prøvningsforskrift siger noget andet, skal spændingsforsyningen holdes  

 tilsluttet til væskemåleren under hele prøvningsforløbet.
5. PRØVEVÆSKE Der prøves med samme væske som væskemåleren skal godkendes til.
Dog kan en  

 anden væske med tilsvarende egenskaber tillades, såfremt denne væskes navn og  

 egenskaber oplyses i godkendelsen.
Principielt skal der prøves ved grænserne for væskemålerens brugsområde,  

 altså ved grænserne for temperatur, tryk og viskositet.
Dog er trykprøvning  

 ikke nødvendig, hvis det kan eftervises, at trykkets indflydelse er  

 uvæsentlig.
Prøvning ved forskellige væsketemperaturer kan normalt udelades, såfremt  

 væskemåleren kun skal anvendes til væsker med temperaturer i området -10  

 grader C til +50 grader C.
I så fald gennemføres prøvningen med  

 væsketemperatur lig omgivelsestemperatur +/- 5 grader C.
6. MÅLENØJAGTIGHED Den nøjagtighed, som en prøvning af en væskemåler skal udføres med, må ved  

 typeprøvning højst kunne give en fejl, som er 1/5 af væskemålerens maksimalt  

 tilladelige fejl (tolerance) og ved andre prøvninger og verifikationer må den  

 højst kunne give en fejl, som er 1/3 af væskemålerens maksimalt tilladelige  

 fejl (tolerance).
 Nøjagtigheder og fejl udregnes efter CIPM's metode, med k=2.
 Ved vurdering af, om væskemåleren opfylder kravene til godkendelse, anses  

 prøvningerne da at være fejlfri, uden usikkerhed.
7. GENERELLE BETINGELSER UNDER PRØVNING De overflader, som ved prøvningen kommer i berøring med prøvevæsken, skal  

 inden prøvningen påbegyndes være rengjorde og vædede med prøvevæsken.
Der udføres nøjagtighedsprøvning med et volumen mindst svarende til det på  

 1 minut gennemstrømmende volumen ved maksimal hastighed.
Volumenet må ikke  

 være mindre end volumenmålerens minimalt tilladelige volumen (mindste  

 verificerede volumen).
 Prøvninger, der herved kommer til at vare væsentlig længere end 1 minut,  

 opdeles såvidt muligt i flere prøvninger, hver på 1 minut.
Temperaturprøvning er prøvning ved forskellige omgivelsestemperaturer,  

 ikke ved forskellige væsketemperaturer.
For at undgå, at  

 prøvningsresultaterne påvirkes af varierende væsketemperaturer, udføres  

 temperaturprøvning fortrinsvis ved simuleret udmåling.
