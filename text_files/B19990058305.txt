Bekendtgørelse om bunkring af skibe  

 på dansk søterritorium1) I medfør af § 1, stk. 2, § 3, § 17, stk. 6, og § 32, stk. 4, i lov  

 nr. 900 af 16. december 1998 om sikkerhed til søs, af § 33, § 48, stk.  

 1, og § 61 i lov nr. 476 af 30. juni 1993 om beskyttelse af  

 havmiljøet, som ændret senest ved lov nr. 902 af 16. december  

 1998, og efter bemyndigelse fra erhvervsministeren, samt miljø- og  

 energiministeren, fastsættes:
Anvendelsesområde § 1. Bekendtgørelsen gælder for  

 danske og udenlandske bunkringsskibe, som leverer brændselsolie,  

 smøreolie eller lignende produkter til skibe på dansk  

 søterritorium, uden for havneområderne.
Formål § 2. Formålet med denne  

 bekendtgørelse er at forebygge udslip af olie i danske farvande i  

 forbindelse med en bunkring.
Definition § 3. I denne bekendtgørelse forstås  

 ved:
 1)	"Bunkringsskib": Et olietankskib, som i havområder  

 forsyner andre skibe med brændselsolie.
 2)	"Modtagerskib": Et skib som forsynes med  

 brændselsolie fra et bunkringsskib.
Indberetning § 4. Føreren af  

 bunkringsskibet/modtagerskibet skal straks indberette til  

 Søværnets Operative Kommando (SOK) i henhold til Miljø-  

 og Energiministeriets bekendtgørelse nr. 771 af 24. oktober 1998 om  

 indberetning i henhold til lov om beskyttelse af havmiljøet,  

 såfremt der spildes olie eller der sker en udtømning i havet af  

 olie.
 Stk. 2. Søværnets Operative Kommando  

 underretter straks Søfartsstyrelsens Opklaringsenhed.
Tekniske krav til bunkringsskibet samt udstyr § 5. Bunkringsskibets forsyningspumper/ventiler  

 skal kunne stoppes/lukkes fra bunkringsfartøjets manifold  

 (nødstop).
Stk. 2. Bunkerslanger med flanger og anvendte bolte skal  

 trykprøves mindst hver 4. måned, efter en reparation eller efter  

 at have været udsat for en overbelastning.
Trykprøvningen skal  

 kunne dokumenteres.
 Stk. 3. Trykprøvningen kan foretages af skibets  

 besætning, eller af et prøveinstitut.
Operationelle krav § 6. Bunkringsskibets fører skal sikre sig,  

 at modtagerskibet er ankret op i overensstemmelse med gældende  

 bestemmelser, og at skibet er stilleliggende, inden der lægges til  

 på siden af modtagerskibet.
 Stk. 2. Bunkringsskibet skal være affendret  

 på betryggende måde, inden der lægges til på siden af  

 modtagerskibet.
Stk. 3. Der skal etableres direkte radiokontakt mellem  

 den ansvarlige på bunkringsskibet og modtagerskibet ved anvendelse af  

 bærbare VHF stationer.
Bunkringsskibets fører er ansvarlig for  

 etablering af den direkte radiokontakt.
 Stk. 4. Bunkringsskibets fører skal sikre sig, at  

 spygatter på bunkringsskibet og modtagerskibet er tilproppede, samt at  

 bunkerslangen er i god stand og forsvarligt tilkoblet på såvel  

 bunkringsskibet som på modtagerskibet, inden der bunkres.
 Stk. 5.  Bunkringsskibets fører skal sikre sig, at  

 der er tilstrækkeligt udstyr klart til bekæmpelse af mindre  

 olieudslip, inden der bunkres.
 Stk. 6. Før bunkringen påbegyndes, skal  

 bunkringsskibets rederi godkende bunkringsoperationen.
 Stk. 7. Under hele bunkringsoperationen er  

 bunkringsskibets fører ansvarlig for tilstedeværelse af en  

 person/personer til overvågning af bunkerslangen samt  

 øjeblikkelig betjening af det nødstop, som er krævet i §  

 5, stk. 1.
Bunkringsprocedure § 7. Ethvert bunkringsskib skal være i  

 besiddelse af et sæt vejledninger, der beskriver bunkringsproceduren,  

 herunder:
1)	affendring og skibsmanøvrer i forbindelse med bunkringen, 2)	kommunikationsprocedure til modtagerskibet, 3)	forholdsordre til den person/de personer, som er nævnt i § 6,  

 stk. 7, 4) forholdsregler ved olieudslip, og 5)	rapporteringsprocedure til myndigheder.
Stk. 2. Vejledningen skal indgå i ISM-manualen for  

 ISM-certificerede bunkringsskibe.
For øvrige bunkringsskibe skal  

 vejledningen alene forefindes om bord og kunne forevises på  

 forlangende.
Administration § 8. Søfartsstyrelsen varetager  

 administrationen af denne bekendtgørelse, jf. dog § 4, stk. 1 og  

 2.
 Stk. 2. Søfartsstyrelsen accepterer  

 afprøvninger, der udføres af anerkendte  

 prøveinstitutter, herunder af prøveinstitutter i andre  

 EU-medlemsstater samt i lande, der er omfattet af EØS-aftalen, og som  

 giver passende og tilfredsstillende garantier af teknisk, fagmæssig og  

 uafhængig art.
Straffebestemmelse og ikrafttræden § 9. Overtrædelse af § 5, stk. 1 eller 2, §  

 6, stk. 1, 2, 4, 5 eller 7, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. Bekendtgørelsen træder i kraft den  

 1. september 1999.
Søfartsstyrelsen, den 9. juli 1999 Christian Breinholt /Villy Kristensen 1)   

  Bekendtgørelsen er notificeret i overensstemmelse med Rådets  

 direktiv 98/34/EF.
