 Med tilslutning fra finansministeriet og efter stedfunden forhandling med  

 Den danske Præsteforening fastsætter man i overensstemmelse med  

 bestemmelserne i økonomi- og budgetministeriets vejledning nr. 88 af 21.  

 april 1972 om ændring af stillingsbetegnelser for bestående  

 tjenestemandsstillinger følgende bestemmelser, der tillige har været forelagt  

 biskopperne og Landsforeningen af Menighedsrådsmedlemmer til udtalelse:
 § 1. For stillinger i folkekirken som residerende kapellan og  

 kaldskapellan ændres stillingsbetegnelsen til sognepræst.
Stk.2. Ændringen af stillingsbetegnelsen har først virkning fra  

 indtrædende ledighed i nu besatte stillinger som kapellan.
Dog får  

 stillingsbetegnelsens ændring øjeblikkelig virkning for stillingsindehavere,  

 der skriftligt samtykker heri.
 § 2. Indehaverne af de hidtidige stillinger som sognepræst er fortsat  

 ministerialbogsfører og begravelsesmyndighed, medmindre der af  

 kirkeministeriet i det konkrete tilfælde er eller bliver truffet anden  

 bestemmelse.
Stk.2. Er der i pastoratet flere stillinger som sognepræst, skal der i  

 forbindelse med angivelse af præsternes navne i fagregistre og andre  

 fortegnelser over kirker, præstestillinger m.v. ved vedkommende præsts navn  

 tilføjes betegnelsen: »Kirkebogsfører.
Begravelsesmyndighed«.  

 Tilsvarende anføres på opslagstavler ved kirken m.v.
Særskilt meddelelse  

 gives offentlige myndigheder, der har særlig interesse heri (skifteret,  

 politimester, kommune m.v.).
 Stk.3. Ved opslag af stillinger med forpligtelser som angivet i stk.1 vil  

 tilføjelse som angivet 1 stk. 2 blive medtaget i opslaget.
§ 3. Administration og bestyrelse af legater varetages uforandret af de  

 præster, til hvis stillinger hvervene har været knyttet.
Ved oprettelse af  

 nye legater, i hvis bestyrelse en præst skal tage del, søges præstestillingen  

 individualiseret således: »Sognepræst N.N. og senere efterfølgere i  

 stillingen«.
Stk.2. Det påhviler enhver præst snarest at udarbejde en fortegnelse over  

 legater, i hvis bestyrelse han tjenstlig har del.
En genpart af fortegnelsen  

 afgives til vedkommende provst og biskop.
 § 4. I fællesfondens konti over præsteembedernes aktiver og passiver,  

 jfr. lov om folkekirkens lønningsvæsen m.m. § 19, stk.2, angives hidtidige  

 kapellanier således: »Sognepræsteembede i x pastorat  

 (tidl.........kapellani)».
 § 5. Gennemførelsen af den i § 1 fastsatte ændring af  

 stillingsbetegnelsen medfører ingen ændringer i præsternes lønning og  

 godtgørelser, tjenesteboligforhold m.v.
 § 6. Cirkulæret træder i kraft den 1.maj 1981.
Kirkeministeriet, den 27.marts 1981 Tove Lindbo Larsen K.Bagger Følgeskrivelse til foranstående cirkulære.
Cirkulærskrivelse om ændring af stillingsbetegnelsen for  

 stillinger i folkekirken som residerende kapellan og  

 kaldskapellan.
(Til biskopperne) I vedhæftede cirkulære af dags dato har ministeriet fastsat, at  

 stillingsbetegnelsen for stillinger i folkekirken som residerende kapellan og  

 kaldskapellan ændres til sognepræst fra den 1.maj 1981 at regne. Ændringen  

 får for de pr.nævnte dato besatte stillinger først virkning fra indtrædende  

 ledighed.
Man skal anmode biskoppen om at bekendtgøre cirkulæret for præster og  

 menighedsråd i stiftet.
Samtidig bedes De fra samtlige kapellaner indhente  

 skriftlig udtalelse, om de kan samtykke i en ændring af stillingsbetegnelsen  

 for deres vedkommende i overensstemmelse med cirkulærets regler.
De afgivne  

 udtalelser bedes indsendt hertil.
 De i § 2, stk. 2, sidste pkt. omtalte meddelelser gives af den præst, der  

 er kirkebogsfører og begravelsesmyndighed.
 Som anført i cirkulæret har ændringen i stillingsbetegnelsen ingen  

 virkning i henseende til lønning og godtgørelser og ejheller i henseende til  

 gældende regler om arbejdsfordeling mellem præster.
 Om betydningen i forhold til særlige lovbestemmelser bemærkes følgende:
 Lov om kirkers brug, sognebåndsløsning m.m.
 § 2 stk. 1, 2 og 3: Beføjelserne indehaves af enhver sognepræst.
 § 3: I pastorater med flere tjenestemandsstillinger som sognepræst må  

 »sognepræsten« i denne bestemmelse forstås som den sognepræst, der  

 beklæder den hidtidige stilling som sognepræst.
 § 7: Tilladelse i henhold til sidste pkt. kan gives af enhver af  

 sognepræsterne i et pastorat.
 § 11 stk.3: Den heri omhandlede meddelelse skal gives igennem provsten  

 til den sognepræst, der beklæder den hidtidige stilling som sognepræst i  

 tilflytningssognet.
 § 12, stk.1: Beføjelsen indehaves af enhver sognepræst.
 § 12, stk.2: Den i sidste pkt. omhandlede forelæggelse af bevisligheder  

 skal ske for den sognepræst, der er begravelsesmyndighed.
 Lov om menighedsråd:
 § 2 stk.4: Med »fast kapellan« ligestilles  

 »sognepræst«.
 § 16: Beføjelsen udøves af den sognepræst, der beklæder den hidtidige  

 stilling som sognepræst.
§ 19, stk. 2: I det i bestemmelsen omhandlede udvalg tager kun een af  

 sognepræsterne i et pastorat sæde.
De sognepræster, der ved cirkulærets  

 ikrafttræden er medlem af udvalget, fortsætter medlemskabet.
Ved nybesættelse  

 af en stilling, der har været forbundet med medlemskab af et sådant udvalg,  

 indtræder den nyansatte sognepræst i udvalget.
 § 34: De særlige regler om besættelse af sognepræsteembederne ved Holmens  

 og Garnisons kirker samt Kastelskirken finder kun anvendelse på de  

 stillinger, der hidtil har været besat efter disse regler.
 Anordning om udtrædelse af og genoptagelse i folkekirken.
 I bestemmelserne i §§ 1-3 og § 6, stk. 1 og stk. 3, betegner  

 »sognepræsten« i et pastorat med flere præster den sognepræst, der  

 er ansvarlig for kirkebøgernes førelse.
 Kirkeministeriet, den 27.marts 1981.
 P.M.V.
Maria Topp K.Bagger Kirkemin. j.nr. 102.
