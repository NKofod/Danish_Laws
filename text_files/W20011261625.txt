Lægen oplyste, at det var nødvendigt, at han fik lov til at  

 indhente journalen fra tidligere læge for derved at undgå  

 gentagelse af tidligere stedfundne undersøgelser.
Patienten  

 nægtede, at journalen måtte indhentes.
Da lægen fandt, at  

 der ikke var tale om en akut behandlingskrævende situation, afviste han  

 at undersøge patienten, og henviste ham i stedet til at søge  

 hjælp et andet sted.
 Der blev klaget over, at lægen ikke iværksatte behandling  

 tiltrods for, at patienten tilkendegav, at han havde ondt i nyreregionen og  

 blod i afføringen.
Klage over afvisning af undersøgelse af  

 en af person, der var gruppe 2-sikret Nævnet fandt ikke anledning til kritik og lagde herved vægt  

 på, at patienten havde nægtet såvel aflæsning af  

 sygesikringskort som indhentelse af journal fra tidligere læge.  

 Endvidere lagde nævnet vægt på, at patienten oplyste, at  

 han havde haft nyresmerter i mange år, og at han var blevet  

 undersøgt herfor, samt at han havde mavesmerter, som han mente var  

 forårsaget af kviksølvforgiftning, og at han ønskede at  

 blive undersøgt herfor.
For så vidt angik oplysningen om, at patienten havde blod i  

 afføringen forelå der modstridende oplysninger, idet lægen  

 havde oplyst, at patienten på intet tidspunkt under konsultationen  

 havde oplyst, at han havde blod i afføringen.
På baggrund heraf  

 gjaldt det almindelige retsprincip om, at tvivlen skulle komme den indklagede  

 til gode, hvor nævnet fandt, at der ikke var grundlag for at  

 fastslå, at patienten havde klaget over blod i afføringen.  

 Endelig lagde nævnet vægt på, at patienten ikke  

 frembød tegn på akut sygdom.
 Nævnet oplyste, at lægens arbejdsvilkår forudsatte, at  

 lægen modtog de oplysninger, der var nødvendige for at  

 tilrettelægge arbejdet mest hensigtsmæssigt.
 Nævnet fandt, at patientens symptomer, valget af sygesikringsgruppe  

 samt hans vægring mod indhentelse af journalen fra tidligere  

 læge, udelukkede muligheden for, at lægen kunne fungere som den  

 koordinerende person i sundhedssystemet i forbindelse med udredning af  

 patientens symptomer.
 Endelig fandt nævnet, at da patienten ikke havde en akut  

 behandlingskrævende lidelse, havde lægen været berettiget  

 til at afvise patientens anmodning om undersøgelse.
