 Ved skrivelse af 24. marts 1975 udsendtes meddelelse nr. 005:
 »Retningslinier for tilladelse til anbringelse af faste genstande.  

 »Under brugen af denne meddelelse har der vist sig behov for ændring i  

 punkterne 2.1.2 og 2.1.3 samt for mindre redaktionelle ændringer.
 Meddelelsen i den reviderede udgave, der betegnes nr. 005.02, vedlægges.  

 Med udsendelse af denne meddelelse træder meddelelse nr. 005 ud af kraft.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
S.
K.
Andersen MEDDELELSE NR. 005.02 Retningslinier for tilladelse til anbringelse af faste genstande Nærværende »Retningslinier for tilladelse til anbringelse af faste  

 genstande« er gældende for behandlingen af alle ansøgninger om  

 anbringelse af faste genstande (reklameskilte, markiser, udhængsskabe,  

 kabelskabe m.v.) på eller over vejarealet på hovedlandeveje. 1. Generelt 1.1 Forinden tilladelse gives, skal vejbestyrelsen forhandle med politiet,  

 jfr. vejlovens § 105. Der henvises i øvrigt til færdselslovens og  

 afmærkningsbekendtgørelsens bestemmelser vedrørende vildledende afmærkning  

 m.v.
 1.2 Det påhviler ansøgeren at fremskaffe fornødne tilladelser i henhold  

 til anden lovgivning, herunder bygnings- og naturfredningslovgivningen.
 1.3 Tilladelse til at anbringe fremspringende skilt eller lignende bør kun  

 gives, hvis skiltet reklamerer for en virksomhed i ejendommen.
 1.4 De tilladte genstande skal være forsvarligt befæstet og sikret.
1.5 Tilladelse til at anbringe genstanden bør kun gives på vilkår, at den  

 kan forlanges fjernet uden udgift for vejbestyrelsen. 2. Hovedlandeveje  

 (excl. motorveje) 2.1 I bymæssig bebyggelse.
 2.1.1 Genstanden må ikke være til hinder for udsynet for trafikken og må  

 ikke anbringes over kørebane- og cykelstiareal.
 2.1.2 Tillads udhæng over fortovsareal, bør udhængets forkant normalt være  

 mindst 75 cm bag kørebane eller cykelstikant.
2.1.3 Udhængets underkant skal være mindst 2,80 m over eksisterende  

 fortov.
Markiser af lettere konstruktion over forretningsfacader kan dog  

 tillades opsat med underkant mindst 2,20 m over eksisterende fortov.
 Såfremt fortov ikke er anlagt, bør den fri højde fastsættes under hensyn  

 til forventet fremtidig fortovshøjde.
 2.1.4 Udhængsskabe, automater og lignende kan tillades anbragt med et  

 maksimalt fremspring i forhold til vejskel på 15 cm, hvor fortovsbredden er  

 mindre end 2,0 m, og 30 cm, hvor fortovsbredden er større end 2,0 m.
 2.1.5 Kabelskabe for el-, telefon og TV-antenneledninger og lignende kan  

 tillades anbragt med et maksimalt fremspring i forhold til vejskel på 50 cm.
 2.2 Uden for bymæssigt område.
 2.2.1 Genstanden må ikke opstilles på vejareal eller rage ind over dette.
2.2.2 Kabelskabe for el-, telefon- og TV-antenneledninger og lignende kan  

 dog undtagelsesvis tillades anbragt med et maksimalt fremspring i forhold til  

 vejskel på 50 cm. 3. Motorveje 3.1 Genstanden må ikke opstilles på vejareal eller rage ind over dette. 4.  

 Ansvar 4.1 Ejeren af den tilladte genstand kan ikke rejse krav mod  

 vejbestyrelsen, såfremt genstanden skulle lide skade eller benyttelsen bliver  

 besværliggjort ved forefaldende vejarbejde.
 Det påhviler ejeren i så tilfælde selv at sørge for, at genstanden ikke  

 beskadiges.
4.2 Ejeren af den tilladte genstand bærer det fulde ansvar for enhver  

 skade, der måtte forekomme på grund af genstandens anbringelse og  

 tilstedeværelse.
Opstår der herved erstatningsforpligtende forhold, er ejeren  

 pligtig at holde vejbestyrelsen skadesløs, dersom denne ved en retssag eller  

 på anden måde måtte blive indblandet i sagen.
4.3 Til sikkerhed for det i afsnit 4.2 omhandlede ansvar, skal der for  

 genstande tegnes en ansvarsforsikring for person- og tingskader af en  

 passende størrelse.
Det må i policen udtrykkeligt angives, at forsikringen  

 dækker hele det i afsnit 4.2 nævnte ansvar.
 Det skal ligeledes i policen anføres, at forsikringen er uopsigelig i den  

 tid, genstanden er anbragt.
