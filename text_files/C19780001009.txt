 § 1.  Politiet skal snarest underrette  

 tilsynsmyndigheden (eventuelt telefonisk), når en person, som efter de for  

 politiet foreliggende oplysninger er undergivet tilsyn af kriminalforsorgen:
a. sigtes for overtrædelse af straffeloven eller for andet strafbart  

 forhold, som forventes at ville medføre frihedsstraf, b. anholdes eller varetægtsfængsles, c. løslades under en verserende straffesag, d. meddeles tiltalefrafald eller frifindes, e. idømmes frihedsstraf, betinget dom, foranstaltninger i henhold til  

 straffelovens kapitel 9 eller ikendes større bøder, f. indsættes til udståelse af frihedsstraf, bødeforvandlingsstraf eller  

 underholdsbidrag.
 § 2.  Politiet skal snarest underrette  

 tilsynsmyndigheden (eventuelt telefonisk), hvis den pågældende må formodes at  

 have begået andre vilkårsovertrædelser end strafbart forhold.
Stk. 2.  Når der efter begæring fra tilsynsmyndigheden  

 sker anholdelse for vilkårsovertrædelse, skal der straks gives telefonisk  

 indberetning, således at tilsynsmyndigheden har mulighed for at få kontakt  

 med den pågældende, mens han er anholdt, og være til stede i et eventuelt  

 retsmøde om fængsling eller opretholdelse af anholdelsen.
Politirapport og  

 udskrift af retsbogen sendes snarest til tilsynsmyndigheden.
 § 3.  Politiet skal i øvrigt i videst muligt omfang  

 give tilsynsmyndigheden underretning om andre forhold, som kan være af  

 betydning for tilsynsarbejdet, f.eks. værtshusuorden, grovere husspektakler,  

 spiritus- eller narkotikamisbrug, detentionsanbringelse og tvangsindlæggelse.
 § 4.  Oplysning om, hvilken myndighed der varetager  

 tilsynet, fås ved henvendelse til centralregistret for kriminalforsorgens  

 tilsynsvirksomhed.
 § 5.  Følgende bestemmelser ophæves:
 § 5  i justitsministeriets cirkulære nr. 180 af 25.  

 august 1966 om forskellige spørgsmål vedrørende personundersøgelse, betingede  

 domme og betinget benådning.
 Justitsministeriets cirkulære nr. 220 af 1. oktober 1969 om indberetning  

 af vilkårsovertrædelser, begået af prøveløsladte m.v.
 Justitsministeriets cirkulæreskrivelse af 20. juli 1973 om indberetning af  

 vilkårsovertrædelser, begået af prøveløsladte m.v.
Justitsministeriet, den 18. januar 1978 P.M.V.
