 I tilslutning til udenrigsministeriets bekendtgørelse nr. 62 af 6.  

 september 1976 meddeles det, at Israel med virkning fra den 10. januar 1978  

 har tiltrådt den på den 9. internationale privatretlige konference i Haag  

 vedtagne konvention af 5. oktober 1961 om lovkonflikter vedrørende formen for  

 testamentariske dispositioner.
 Tonga, til hvis territorium konventionens bestemmelser var udstrakt, inden  

 selvstændighed opnåedes, har i en note af 10. august 1978 meddelt det  

 hollandske udenrigsministerium, at det anser sig for bundet af konventionen.  

 Tonga opretholder det i sin tid af Storbritannien ved konventionens udvidelse  

 til Tonga tagne forbehold i henhold til artikel 9. Herudover har Tonga nu  

 meddelt forbehold for så vidt angår konventionens art. 10.
 Blandt de i ovennævnte bekendtgørelse nr. 62 af 6. september 1976 anførte  

 lande, der har ratificeret eller tiltrådt konventionen, bedes Irland rettet  

 til Island.
Udenrigsministeriet, den 20. december  

 1978 F.M.
