§ 1 I bekendtgørelse nr. 158 af 19. februar 1997 om indberetning af  

 oplysninger til lægemiddelstatistik foretages følgende ændringer:
 1. Bilag 1 punkt 2.7 affattes således:
 2.7 Felterne F1, F2 og F3 i første linie udfyldes efter følgende  

 retningslinier:
 Når der ekspederes lægemidler på recept, udfyldes feltet med varenummeret  

 på det ordinerede lægemiddel.
Hvis det ordinerede lægemiddel er markedsført direkte forhandlet og  

 parallelimporteret med samme navn, indberettes et af disse varenumre.
Hvis  

 lægen på recepten har tilkendegivet, at ordinationen kun gælder et af disse  

 lægemidler med samme navn, indberettes varenummeret på dette.
§ 2 Denne bekendtgørelse træder i kraft 1. oktober 1997.
