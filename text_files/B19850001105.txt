 I henhold til § 2 i lov nr. 196 af 26. maj 1965 om undervisningen på de  

 godkendte handelsskoler fastsættes følgende:
Almindelige forhold § 1.  Statsunderstøttede handelsskoler kan efter  

 forudgående godkendelse fra undervisningsministeriet, direktoratet for  

 erhvervsuddannelserne afholde kursus til handelsmedhjælpereksamen med  

 dagundervisning, hvor butikslærlinge, kontorlærlinge og engroshandelslærlinge  

 kan modtage undervisning, der er tilpasset til oplæringen i faget, jfr. § 17  

 i lov nr. 261 af 2. oktober 1956 om lærlingeforhold.
§ 2.  Lærlinge, der oplæres inden for butiksfaget,  

 optages på butiksskolen.
Lærlinge, der oplæres inden for kontorfaget og inden  

 for engroshandelsfaget, optages på kontorskolen.
 § 3.  Personer, der har opfyldt deres  

 undervisningspligt i henhold til folkeskoleloven, og som ikke er i lære, vil  

 kunne optages på indledningskursus og semesterkursus.
 § 4.  Skolerne fastsætter tidspunktet for elevernes  

 optagelse på kurserne.
 Stk. 2.  Indledningskursus placeres så tidligt som  

 muligt i læretiden.
 Stk. 3.  Undervisningen tilrettelægges således, at  

 lærlingen kan gennemføre kursus til handelsmedhjælpereksamen inden for  

 læretiden.
 Stk. 4.  Den daglige undervisningstid slutter senest kl.  

 18.
§ 5.  Skolerne skal føre kontrol med, at lærlingene  

 møder til undervisningen.
Hvis lærlingen forsømmer undervisningen, skal  

 skolen give læremesteren skriftlig besked.
 § 6.  Skolernes undervisningsplaner skal affattes og  

 indsendes til direktoratet for erhvervsuddannelserne efter nærmere  

 retningslinjer, som direktoratet fastsætter.
 § 7.  Kursus omfatter et indledningskursus, der varer  

 10 uger (incl. prøver), et semesterkursus, der varer 20 uger (incl. prøver)  

 samt branche-/retningskurser, som er identiske med den 2. dels  

 skoleundervisning, der for den pågældende branche/retning er fastsat for  

 efg-elever.
 Stk. 2.  Hvor geografiske forhold eller antallet af  

 tilmeldte lærlinge taler herfor, kan undervisningen tilrettelægges efter  

 undervisningsplaner, der afviger fra de timeplaner, der er angivet i §§ 8 og  

 9. Det er en forudsætning, at undervisningens faglige mål og indhold  

 fastholdes.
Stk. 3.  Direktoratet for erhvervsuddannelserne kan som  

 led i forsøgsarbejde efter indstilling fra erhvervsuddannelsesudvalget for  

 handels- og kontorområdet godkende afvigelser fra bestemmelserne om  

 undervisningens tilrettelæggelse og omfang.
Det er en forudsætning, at  

 undervisningens faglige mål og indhold fastholdes, og at lærlingenes  

 muligheder for fortsat uddannelse eller rettigheder i andre henseender ikke  

 forringes.
Stk. 4.  Til handicappede elever gives der  

 specialundervisning eller anden specialpædagogisk bistand.
Direktoratet for  

 erhvervsuddannelserne fastsætter nærmere bestemmelser herom.
Undervisningen samt eksamen i de enkelte  

 fag § 8.  På indledningskursus og semesterkursus læses der  

 på butiksskolen normalt efter følgende ugentlige timeplan:
 Stk. 2.  Herudover skal lærlingen deltage i  

 undervisningen i branche-/retningsfag, jfr. § 7, stk. 1.
Stk. 3.  For lærlinge, hvis forkundskaber gør det  

 overvejende sandsynligt, at undervisningen i to fremmede sprog ikke kan  

 gennemføres med tilfredsstillende resultat, kan skolen tilrettelægge  

 undervisningen uden 2. fremmedsprog.
De herved indvundne timer anvendes til  

 yderligere undervisning i undervisningsfaget »butiksfag«.
§ 9.  På indledningskursus og semesterkursus læses der  

 på kontorskolen normalt efter følgende ugentlige timeplan:
 Stk. 2.  Herudover skal lærlingen deltage i  

 undervisningen i branche-/retningsfag, jfr. § 7, stk. 1.
 § 10.  Undervisningen og eksamenskravene i  

 fremmedsprog tilrettelægges både på butiksskolen og på kontorskolen efter de  

 forkundskaber, eleverne møder med.
Stk. 2.  I undervisningsfagene 1. fremmedsprog, 2.  

 fremmedsprog og regning/regnskab skal samlæsning mellem butiksskolen og  

 kontorskolen så vidt muligt finde sted.
Samlæsning mellem butiksskolen og  

 kontorskolen i undervisningsfaget »datalære« kan finde sted på  

 indledningskursus.
 Stk. 3.  På butiksskolen og kontorskolen omfatter  

 fremmedsprogsundervisningen normalt engelsk, tysk, fransk eller spansk.
 Stk. 4.  For lærlinge på skoler, hvor det ikke er muligt  

 at gennemføre undervisningen i visse branche-/retningsfag, kan undervisningen  

 efter direktoratets godkendelse i stedet gives på en anden skole eller på  

 kostskolekursus.
 Stk. 5.  Direktoratet for erhvervsuddannelserne kan  

 efter samråd med erhvervsuddannelsesudvalget for handels- og kontorområdet og  

 efter forhandling med de faglige udvalg godkende, at undervisningen på kursus  

 til handelsmedhjælpereksamen tilrettelægges efter undervisningsplaner, der  

 afviger fra dem, der er fastsat i §§ 8 og 9.
 § 11.  Undervisningen i de enkelte undervisningsfag på  

 indledningskursus og semesterkursus og eksamen skal være i overensstemmelse  

 med de formål, der er anført i § 12.
 Stk. 2.  Efter indhentet udtalelse fra vedkommende  

 faglige udvalg og efter samråd med erhvervsuddannelsesudvalget for handels-  

 og kontorområdet fastsætter direktoratet nærmere bestemmelser om  

 undervisningen i de enkelte undervisningsfag.
 Stk. 3.  På branche-/retningskurserne skal  

 undervisningen og eventuelle prøver være i overensstemmelse med de formål,  

 der er fastsat i læreplanerne.
§ 12.  Formålet med undervisningen i de enkelte  

 undervisningsfag er anført i det følgende.
For hvert undervisningsfag er det  

 tillige angivet, om der afholdes skriftlig og/eller mundtlig eller praktisk  

 prøve.
Mundtlig og praktisk prøve kan erstattes med en standpunktskarakter,  

 jfr. § 18.
Fælles for butiks- og kontorskolen 1. fremmedsprog Formålet med undervisningen er, at eleverne øger deres evne til at  

 udtrykke sig om dagliglivet, samfundet og erhvervslivet.
 Herunder, at eleverne udvikler deres bevidsthed om de menneskelige,  

 sproglige og kulturelle faktorer, der har betydning for samspillet mellem  

 personer, virksomheder, institutioner og myndigheder i nationale og  

 internationale sammenhæng.
Der afholdes mundtlig prøve på det laveste niveau.
Der afholdes skriftlig  

 og mundtlig prøve på de øvrige niveauer.
2. fremmedsprog Formålet med undervisningen er, at eleverne øger deres evne til at  

 udtrykke sig om dagliglivet, samfundet og erhvervslivet.
 Herunder, at eleverne udvikler deres bevidsthed om de menneskelige,  

 sproglige og kulturelle faktorer, der har betydning for samspillet mellem  

 personer, virksomheder, institutioner og myndigheder i nationale og  

 internationale sammenhæng.
 Der afholdes mundtlig prøve på alle niveauer.
Regning/regnskab Formålet med undervisningen er at give eleverne en grundlæggende viden om  

 økonomi- og regnskabsfunktionens opgaver og organisatoriske placering i  

 virksomheden, at bibringe eleverne viden om de regnskabsmæssige  

 grundprincipper og at bibringe eleverne viden om de virksomhedsøkonomiske  

 grundbegreber.
 Der afholdes skriftlig prøve.
Specielt for butiksskolen Datalære Formålet med undervisningen i datalære er at gøre eleverne fortrolige med  

 de centrale begrebsdannelser i tilknytning til moderne edb-teknik og  

 samfundets og erhvervslivets edb-anvendelse med særlig vægt på anvendelserne  

 inden for butiksområdet og de arbejds- og samfundsmæssige konsekvenser heraf.
 Der afholdes praktisk prøve.
Butiksfag Formålet med undervisningen i butiksfag er:
- at gøre eleverne fortrolige med en række funktioner og opgaver, så de  

 kan deltage aktivt i butikkens daglige arbejde, - at introducere eleverne til deres påbegyndte uddannelsesforløb, - at gøre eleverne bekendt med gældende lovgivning om deres  

 ansættelsesforhold og med eksisterende uddannelsesbestemmelser, - at give eleverne forståelse af den personlige adfærds betydning i  

 forbindelse med salg/service/information, - at styrke elevernes personlige sikkerhed i forbindelse med gennemførelse  

 af personlige kontakter, - at give eleverne indsigt i principperne for visuel varepræsentation,  

 herunder salgsfremmende vareplacering og arealdisponering.
Endvidere  

 bibringes eleverne kendskab til inventarformer og deres anvendelse og  

 butikslokalets arealdisponering, - at gøre eleverne bekendt med lovgivningen vedrørende forbrugerkøb, - at give eleverne kendskab til butiksreklame og anvendelsen heraf, samt  

 moderne dekorationsprincipper og skilteskrivning.
Der afholdes en praktisk prøve i dekoration og skilteskrivning.
I det  

 øvrige pensum afholdes der mundtlig prøve.
Specielt for kontorskolen Maskinskrivning, etb og kommunikation Formålet med undervisningen i maskinskrivning, etb og kommunikation er at  

 sætte eleverne i stand til selvstændigt at gennemføre lettere sagsbehandling  

 og i forbindelse hermed at betjene sig af teknologi og udnytte teknologiens  

 muligheder samt at opnå forståelse af den personlige adfærds betydning for  

 gennemførelse af mundtlig kommunikation.
 Der afholdes skriftlig prøve.
Datalære Formålet med undervisningen i datalære er at gøre eleverne fortrolige med  

 de centrale begrebsdannelser i tilknytning til moderne edb-teknik og  

 samfundets og erhvervslivets edb-anvendelse med særlig vægt på anvendelserne  

 inden for handels- og kontorområdet og de arbejds- og samfundsmæssige  

 konsekvenser heraf.
 Der afholdes praktisk prøve.
Eksamen § 13.  Handelsmedhjælpereksamen afholdes normalt to  

 gange årligt.
 Stk. 2.  Tilmelding til handelsmedhjælpereksamen sker  

 efter bestemmelser, der fastsættes af direktoratet for erhvervsuddannelserne.
 § 14.  Tidspunkterne for afholdelse af de skriftlige  

 prøver fastsættes af direktoratet for erhvervsuddannelserne.
 Stk. 2.  Direktoratet for erhvervsuddannelserne  

 fastsætter ligeledes datoerne for de mundtlige og/eller praktiske prøver,  

 medens skolen fastsætter klokkeslettene.
 § 15.  Med hensyn til eksamensordningen, karakterskala  

 og kravene for at bestå henvises til bestemmelserne herom, jfr.  

 bekendtgørelse om eksamensordningen ved handelsskolernes eksaminer og  

 bekendtgørelse om karaktergivning ved handelsskolerne.
 § 16.  Opgaverne til de skriftlige og praktiske prøver  

 udarbejdes af handelsskolernes eksamenskommission, jfr. § 13 i bekendtgørelse  

 om højere handelseksamen.
 § 17.  Censorer ved de mundtlige, skriftlige og  

 praktiske prøver beskikkes af direktoratet for erhvervsuddannelserne eller  

 tilkaldes af skolen.
 Stk. 2.  Censorer, som skolen har tilkaldt, skal  

 godkendes af direktoratet.
§ 18.  5 uger før de skriftlige prøver begynder, giver  

 faglæreren i hvert af de undervisningsfag, hvor der kan holdes mundtlig  

 og/eller praktisk prøve, en standpunktskarakter.
Standpunktskarakteren skal  

 være et udtryk for elevens slutadfærd i forhold til undervisningens mål.
For  

 1. fremmedsprogs vedkommende skal standpunktskarakteren kun omfatte den  

 mundtlige del af undervisningsfaget.
 Stk. 2.  4 uger før de skriftlige prøver begynder,  

 meddeler direktoratet for erhvervsuddannelserne den enkelte skole, i hvilket  

 eller hvilke undervisningsfag den enkelte klasse skal have mundtlig og/eller  

 praktisk prøve.
 Stk. 3.  Det skal tilstræbes, at der afholdes mundtlig  

 og/eller praktisk prøve i samme omfang i alle undervisningsfag.
 Stk. 4.  I undervisningsfag, hvor der herefter ikke  

 holdes mundtlig og/eller praktisk prøve, gælder standpunktskarakteren i  

 enhver henseende som eksamenskarakter.
§ 19.  Eksamenskaraktererne fremkommer på følgende  

 måde: Censor og faglæreren giver hver en karakter.
Gennemsnittet af disse to  

 særkarakterer angiver eksamenskarakteren.
Hvis gennemsnittet ikke svarer til  

 et af tallene i den fastsatte karakterskala, forhøjes til det nærmeste højere  

 tal i skalaen, hvis censor har givet den højeste karakter.
Har censor givet  

 den laveste karakter, bliver eksamenskarakteren det nærmeste lavere tal i  

 skalaen.
§ 20.  Ved afgørelsen af, om en eksaminand har bestået  

 handelsmedhjælpereksamen, medregnes eksamensresultaterne fra alle de  

 undervisningsfag, der indgår i indledningskursus og semesterkursus.
I de  

 undervisningsfag, hvor der afholdes skriftlig, mundtlig og/eller praktisk  

 prøve, udregnes eksamenskarakteren som et gennemsnit af karaktererne for  

 disse prøver.
Kun den således beregnede gennemsnitskarakter medregnes.
 § 21.  Efter hvert gennemgået branche-/ retningskursus  

 afgiver faglæreren en standpunktskarakter, der skal være et udtryk for  

 lærlingens slutadfærd i forhold til undervisningens mål.
 Stk. 2.  Skolen holder løbende lærlingen og læremesteren  

 orienteret om de standpunktskarakterer, der er nævnt i stk. 1.
 Stk. 3.  Standpunktskarakteren for hvert enkelt  

 branche-/retningskursus opføres på eksamensbeviset, men tæller ikke med ved  

 afgørelsen af, om handelsmedhjælpereksamen er bestået.
 Stk. 4.  I forbindelse med det specifikt retningsfaglige  

 kursus, der ligger sidst i lærlingens uddannelsesforløb, kan der - efter  

 udtrækning, foretaget af direktoratet for erhvervsuddannelserne - gennemføres  

 en særlig bedømmelse, hvori skole- og handelssagkyndige personer medvirker  

 ved fastsættelse af standpunktskarakteren.
 Stk. 5.  De nærmere retningslinjer for den særlige  

 bedømmelse fastsættes af direktoratet efter indstilling fra  

 erhvervsuddannelsesudvalget for handels- og kontorområdet.
 § 22.  Eksamensbeviser affattes i en form, der er  

 godkendt af direktoratet for erhvervsuddannelserne og udstedes og  

 underskrives af skolens leder.
Sygeksamen § 23.  Elever, der er indstillet til eksamen i de  

 ordinære eksamensterminer, og som godtgør, at de ved sygdom eller af anden  

 gyldig grund er blevet forhindret i at møde til eller i at fuldføre eksamen,  

 kan af skolen få tilladelse til at aflægge en særlig prøve i det eller de  

 undervisningsfag, som eleven ikke har gennemført ved den ordinære eksamen.
Særlige tilfælde § 24.  Privatister kan indstille sig til  

 handelsmedhjælpereksamen efter bestemmelser, som direktoratet for  

 erhvervsuddannelserne fastsætter.
§ 25.  Skolen kan fritage eleven for at deltage i  

 undervisningen og aflægge prøve i et eller flere af de undervisningsfag, der  

 er nævnt i §§ 8 og 9. Fritagelsen er betinget af, at eleven inden for de  

 sidste 5 år før begyndelsen på kursus til handelsmedhjælpereksamen har  

 bestået handelsskolernes statskontrollerede enkeltfagsprøve eller dermed  

 ligestillet prøve i undervisningsfag, der i omfang og indhold mindst svarer  

 til undervisningsfag på kursus til handelsmedhjælpereksamen.
Eksamensbeviset  

 påføres en bemærkning om fritagelsen.
Stk. 2.  Fritagelsen for at deltage i undervisningen  

 og/eller prøve i et eller flere undervisningsfag kan af direktoratet for  

 erhvervsuddannelserne gives til elever, der godtgør, at de på grund af  

 legemlige svagheder er ude af stand til at deltage i vedkommende undervisning  

 og/eller prøve, og til elever, der har modtaget den grundlæggende  

 skoleundervisning i udlandet.
Eksamensbeviset skal påføres en bemærkning om  

 fritagelsen.
§ 26.  Elever, der ikke skønnes at kunne følge  

 undervisningen i det efterfølgende semester, kan af skolen efter indstilling  

 fra lærerkollegiet tilbageholdes fra oprykning.
Skolen skal orientere eleven  

 om grundlaget for afgørelsen.
 Ikrafttræden m.v.
 § 27.  Bekendtgørelsen har virkning fra den 15. januar  

 1985.
 Stk. 2.  Bekendtgørelse nr. 548 af 16. oktober 1973 om  

 handelsmedhjælpereksamen ophæves.
