Nr LSF 94 Forslag til Lov om statstilskud til fremme af decentral kraftvarme og  

 udnyttelse af biobrændsler Fremsat af energiministeren (Anne Birgitte Lundholt) den 6. november 1991 Vedtaget ved tredjebehandling den 20. december 1991 Lov nr. 3 af 03/01/1992 § 1. Der kan gives statstilskud til at fremme omstillingen af kulfyrede fjernvarmeværker til naturgasfyrede decentrale kraftvarmeværker samt til at fremme anvendelsen af biobrændsler i områder, der ikke er udlagt til kul- eller naturgasbaseret kraftvarme eller affaldsforbrænding.
 § 2. Tilskud ydes til virksomheder, der ejer eller driver de i § 1  

 omhandlede anlæg.
 Stk. 2. Tilskud kan ikke ydes til et anlægsarbejde, hvortil der  

 ydes støtte efter anden lovgivning.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskud efter ansøgning bilagt  

 fornøden dokumentation for de med anlægsarbejdet forbundne udgifter.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angiven frist.
§ 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede anlægsarbejder  

 og om fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 4, stk. 2.
 Stk. 2. Energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 § 8. Loven træder i kraft den 1. marts 1992.
 § 9. Loven gælder ikke for Færøerne og Grønland.
Oprindeligt fremsat forslag § 1. Der kan gives statstilskud til at fremme omstillingen af kulfyrede fjernvarmeværker til naturgasfyrede decentrale kraftvarmeværker samt til at fremme anvendelsen af biobrændsler i områder, der ikke er udlagt til kul- eller naturgasbaseret kraftvarme eller affaldsforbrænding.
 § 2. Tilskud ydes til virksomheder, der ejer eller driver de i § 1  

 omhandlede anlæg.
 Stk. 2. Tilskud kan ikke ydes til et anlægsarbejde, hvortil der  

 ydes støtte efter anden lovgivning.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskud efter ansøgning, bilagt  

 fornøden dokumentation for de med anlægsarbejdet forbundne udgifter.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angiven frist.
§ 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede anlægsarbejder  

 og om fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 4, stk. 2.
 Stk. 2. Energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 § 8. Loven træder i kraft den 1. januar 1992.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger Et flertal i Folketinget har med vedtagelsen af beslutningsforslaget B 52  

 den 21. maj 1991 pålagt regeringen at fremsætte forslag om omlægning af  

 energiafgifterne, indførelse af en miljøafgift på udledning af kuldioxid  

 (CO2), samt gennemførelse af en række hermed sammenhørende foranstaltninger  

 til nedbringelse af energiforbruget.
 Nærværende lovforslag er udarbejdet efter de retningslinier, der kan  

 udledes af beslutningsforslaget, samt efterfølgende tilkendegivelser fra  

 forslagsstillerne.
 I folketingsbeslutningen B 52 er anført følgende:
»Der etableres med virkning fra den 1. januar 1992 en støtteordning i  

 størrelsesordenen 50 mio. kr. årligt i 5 år med henblik på at fremme  

 omstillingen af kulfyrede fjernvarmeværker til naturgasfyrede decentrale  

 krafvarmeværker og til at fremme anvendelsen af biobrændsler i de områder,  

 der ikke dækkes af kul- eller naturgasbaseret kraftvarme eller  

 affaldsforbrænding.
Restafskrivningsproblemet for eksisterende kulanlæg kan  

 afhjæpes ved hjælp af puljen, der samtidig skal kunne anvendes til støtte til  

 demonstrationsanlæg med ny teknologi på biobrændselsområdet«.
 I bemærkningerne til beslutningsforslaget anføres følgende om ordningens  

 hovedsigte:
»Hovedsigtet med foranstaltningerne er at fremskynde færdiggørelsen  

 og udnyttelsen af de fjernvarmenet, der er nøglen til energibesparelsen i  

 forbindelse med udnyttelsen af overskudsvarmen i elproduktionen m.v.
Der er  

 derfor tale om tidsbegrænsede støtteordninger, idet omstruktureringen af  

 opvarmningssektoren i al væsentlighed vil være gennemført med disse tiltag.  

 Dette vil indebære, at ressourcerne hen i sidste halvdel af 1990'erne i  

 stigende grad vil kunne anvendes på andre områder af betydning for  

 CO2-udledningen.« Endvidere anføres følgende i bemærkningerne til beslutningsforslaget  

 vedrørende ordningen:
»Sigtet med puljen er først og fremmest at give energiministeren  

 handlefrihed til at kunne sikre en tilstrækkelig dynamik i omstillingen.  

 Tidsplanen for den decentrale udbygning i aftalen af 20. marts 1990 mellem  

 regeringen og Socialdemokratiet ønskes fastholdt i praksis.« Den endelige tilrettelæggelse af ordningens administration vil først kunne  

 fastlægges efter en række nærmere analyser og vurderinger samt forhandlinger  

 med de implicerede parter.
 Økonomiske og administrative konsekvenser.
 Lovforslaget etablerer med virkning fra 1. januar 1992 en tilskudsordning  

 med en årlig ramme på 50 mill.kr. i en periode på i alt 5 år.
En ikke udnyttet del af tilsagns- og/eller udbetalingsrammen kan overføres  

 til følgende år.
Annullerede tilsagn og tilskud, der tilbagebetales i henhold  

 til gældende bestemmelser, giver i følgende finansår adgang til afgivelse af  

 nye tilsagn om tilskud samt udbetaling heraf.
 Det påregnes, at ordningens administration vil nødvendiggøre 3 årsværk i  

 Energiministeriet i perioden 1992-1997 svarende til 1,3 mill.kr. årligt.  

 Herudover vil der kunne være behov for at anvende tilskudsmidler til  

 udvikling og etablering af EDB-systemer til administration af ordningen.
 Særlige driftsudgifter til fremme af de enkelte programmer kan afholdes  

 inden for tilsagns- og udbetalingsrammen.
Bemærkninger til de enkelte bestemmelser Til § 1 Efter lovforslaget etableres en tilskudsordning til fremme af  

 omstillingen af kulfyrede fjernvarmeværker til naturgasbaseret decentral  

 kraftvarme og til fremme af anvendelsen af biobrændsler i områder, der ved  

 planlægningen efter varmeforsyningsloven ikke er udlagt til kul- eller  

 naturgasbaseret kraftvarme eller affaldsforbrænding.
 Formålet med ordningen er at sikre en tilstrækkelig dynamik i  

 omstillingen, således at den tidsplan for udbygningen med decentrale værker,  

 som indgår i aftalen af 20. marts 1990 mellem regeringen og  

 Socialdemokratiet, kan fastholdes.
Ordningen træder i kraft den 1. januar 1992 og gælder i 5 år, d.v.s. til  

 udgangen af 1996. Tilskuds- og tilsagnsrammen er 50 mio. kr. årligt, d.v.s. i  

 alt 250 mio. kr.
Beløbene vil blive optaget på de årlige bevillingslove.
Ikke  

 udnyttede tilsagn eller tilskud kan overføres til følgende finansår.
Tilskud kan ydes til projekter for omlægningen af kulfyrede  

 fjernvarmeproduktionsanlæg til decentral naturgasbaseret kraftvarme.
Tilskud  

 kan kun gives til omlægningen af produktionsanlægget, men ikke til udbygning  

 af net e.lign.
Der kan endvidere ydes tilskud til projekter til fremme af anvendelsen af  

 biobrændsler, herunder demonstrationsanlæg med ny teknologi.
Det vil sige, at  

 både eksisterende forsyningsvirksomheder, der i følge varmeplanlægningen skal  

 overgå til biobrændsler, og etablering af nye anlæg, som i følge  

 varmeplanlægningen skal baseres på biobrændsler, kan opnå tilskud til de  

 aktiviteter, der er forbundet hermed.
 Endvidere kan der opnås tilskud til omstilling af en eksisterende  

 forsyning med biobrændsler til kraftvarme.
Der kan søges om tilskud til alle anlægsaktiviteter forbundet med  

 udvidelsen af forsyningen af biobrændsler.
Dette omfatter såvel ændringer på  

 produktionsanlægget som anlæg af net eller andre aktiviteter, som er  

 nødvendige for at udvide forsyningen.
I forbindelse med varmeplanlægningen i henhold til lov om varmeforsyning  

 af l3. juni l990 er der fastlagt en omstilling af fjernvarmeværker til  

 decentral kraftvarme og biobrændsler.
Omstillingen er opdelt i faser.
Ialt er der ca. 125 eksisterende værker, som kan komme ind under  

 tilskudsordningen.
Der er 30 kulfyrede værker, som skal omlægges til  

 naturgasbaseret kraftvarme.
Ca. 42 værker kan omlægges til biobrændsler eller  

 naturgasfyret kraftvarme, og 53 værker, der nu udnytter biobrændsler, har  

 mulighed for at omlægge til kraftvarme baseret på biobrændsler.
Fase 1 omfatter bl.a. større kulfyrede fjernvarmeværker i naturgasområder,  

 som skal omlægges til decentral naturgasfyret kraftvarme.
Omstillingen skal  

 være tilendebragt i 1994.
Fase 2 og 3 omfatter bl.a. de resterende kulfyrede fjernvarmeværker, som  

 skal omlægge til naturgasbaseret kraftvarme, samt øvrige fjernvarmeværker  

 uden for de kollektive forsyningssystemer, som skal omlægges til  

 biobrændsler.
Omstillingerne skal være færdige henholdsvis i 1996 og 1998.
Tilskuddet ydes som et investeringstilskud til anlægsarbejderne incl.  

 projektering og rådgivning.
Der vil blive givet procentvis tilskud til delvis  

 dækning af disse udgifter efter en konkret vurdering.
Der vil som hovedregel  

 blive givet max. 50 pct. støtte, svarende til den eksisterende ordning for  

 støtte til vedvarende energianlæg, jf. nedenfor.
 Fordelingen af tilskudsmidler mellem de to kategorier af  

 tilskudsberettigede anlægsarbejder vil blive fastlagt ud fra en vurdering af  

 det konkrete behov.
 For at sikre, at ansøgningerne vurderes ud fra ensartede forudsætninger,  

 vil der blive udarbejdet nærmere retningslinier for dokumentation og  

 behandling af ansøgningerne.
Spørgsmålet om tilskud og dettes størrelse baseres på en vurdering af de  

 enkelte ansøgninger.
I denne vurdering indgår selskabsøkonomiske og  

 miljømæssige forhold.
Disse forhold forudsættes belyst som led i  

 projektbehandlingen efter reglerne i varmeforsyningsloven.
For begge kategorier af tilskudsberettigede aktiviteter vil man ved  

 vurderingen lægge vægt på, om en omstilling uden tilskud - under forudsætning  

 af rimelige afskrivninger, låntagning mv. - medfører væsentlige  

 prisstigninger for varmebrugerne i forhold til fortsat forsyning med den  

 eksisterende forsyningsform.
Der vil her bl.a. kunne tages hensyn til en  

 aflastning af byrden ved restafskrivning af de hidtidige kulfyringsanlæg.
 Projekter, hvor omstillingen medfører uændrede eller lavere priser i  

 forhold til fortsat forsyning med det hidtidige brændsel, vil som  

 udgangspunkt ikke kunne få tilskud.
 En række projekter, der vil kunne få tilskud efter forslaget, kan også  

 opnå tilskud fra Energistyrelsens Udviklingsprogram for Vedvarende Energi.  

 Projekterne vil kun kunne få støtte efter een af ordningerne, jfr. forslagets  

 § 2, stk. 2.
 Midlerne fra Udviklingsprogrammet for Vedvarende Energi vil fortrinsvis  

 blive anvendt til forsøgs- og udviklingsprogrammer, mens midlerne fra den  

 foreslåede ordning fortrinsvis vil blive anvendt til demonstrationsanlæg med  

 kendt teknik.
Til § 2 Tilskud kan gives til virksomheder, der ejer eller driver de pågældende  

 fjernvarmeforsyningsanlæg.
Tilskud kan ydes uanset ejerforhold, således at  

 kommunale selskaber og elværksejede anlæg også kan få tilskud.
Tilskud kan ikke ydes til anlægsarbejder, hvortil der ydes støtte efter  

 anden lovgivning.
Eventuelle EF-tilskud vil dog ikke blive betragtet som  

 støtte efter anden lovgivning.
Energiministeren kan fastsætte nærmere regler  

 herom efter bemyndigelsen i § 7.
Til § 3 Ordningen administreres af Energistyrelsen, som vurderer de enkelte  

 ansøgninger, giver tilsagn om tilskud og udbetaler tilskud.
 Administrationen af ordningen fastlægges med udgangspunkt i de procedurer,  

 der er etableret efter varmeforsyningsloven, således at der kun kan ansøges  

 om tilskud til projekter, der har været underkastet en behandling i  

 kommunalbestyrelsen efter varmeforsyningslovens bestemmelser.
 Dette indebærer, at ansøgningen fremsættes til Energistyrelsen på grundlag  

 af et projektforslag, som kommunalbestyrelsen har givet sin  

 principgodkendelse til, men som ikke er endeligt godkendt.
 Det forudsættes, at der ikke ved den endelige godkendelse af projektet i  

 kommunalbestyrelsen sker væsentlige ændringer af projektet.
 Såfremt der ønskes tilskud til et projekt, der i følge reglerne efter  

 varmeforsyningsloven ikke skal indsendes til Energistyrelsen, må  

 projektforslaget indsendes sammen med ansøgningen på samme måde som for  

 øvrige projekter.
Energistyrelsen vurderer ansøgningen, bl.a. på baggrund af  

 projektforslaget, og giver evt. tilsagn om tilskud.
Spørgsmålet om tilskuddet  

 vil således normalt være afklaret, før kommunalbestyrelsen giver sin endelige  

 godkendelse.
Til § 4 Energistyrelsen vil knytte en række vilkår til tilsagnet, som skal være  

 opfyldt, før tilskuddet udbetales til ansøgeren.
 Vilkårene skal sikre, at tilskuddet anvendes efter hensigten og i  

 overensstemmelse med de forudsætninger, der lå til grund for tilsagnet.
Der vil blive fastsat vilkår om, at anlægsarbejderne ikke må igangsættes,  

 før der er givet tilsagn om tilskud, samt en frist for gennemførelsen af  

 anlæggene.
Før tilskuddet udbetales, skal det dokumenteres, at de stillede  

 vilkår er overholdt.
Endvidere skal der aflægges et anlægsregnskab til  

 Energistyrelsen, der viser, at selskabet har betalt den del af  

 omkostningerne, som ligger til grund for tilsagnet.
Til § 5 Efter forslaget kan tilskud bortfalde, hvis en ansøger på uberettiget  

 grundlag søger tilskuddet udbetalt.
Hvis tilskuddet allerede er udbetalt, kan  

 det kræves tilbagebetalt.
Til § 6 Det følger af bestemmelsen, at Energistyrelsens afgørelser i sager om  

 tilskud ikke kan indbringes for energiministeren.
Til § 7 Der vil ved lovens ikrafttræden blive udarbejdet retningslinier for  

 bl.a., hvilke kategorier af arbejder, der kan modtage tilskud, samt for  

 fordelingen af midler mellem de to kategorier af tilskudsberettigede anlæg.  

 Endvidere vil der blive lavet retningslinier for, hvilke udgifter der er  

 tilskudsberettigede, og procedurer for udformningen af ansøgninger og for  

 udbetaling af tilskud.
Endelig vil der blive lavet retningslinier for  

 fastsættelsen af frister efter forslagets § 4, stk. 2, for påbegyndelse og  

 afslutning af anlægsarbejdet.
 Udarbejdelsen af retningslinierne ventes delvis uddelegeret til  

 Energistyrelsen.
Efter 2. behandling den 18. december 1991 § 1. Der kan gives statstilskud til at fremme omstillingen af kulfyrede fjernvarmeværker til naturgasfyrede decentrale kraftvarmeværker samt til at fremme anvendelsen af biobrændsler i områder, der ikke er udlagt til kul- eller naturgasbaseret kraftvarme eller affaldsforbrænding.
 § 2. Tilskud ydes til virksomheder, der ejer eller driver de i § 1  

 omhandlede anlæg.
 Stk. 2. Tilskud kan ikke ydes til et anlægsarbejde, hvortil der  

 ydes støtte efter anden lovgivning.
 § 3. Ansøgning om tilskud indsendes til Energistyrelsen, som på  

 grundlag af ansøgningen kan meddele tilsagn om tilskud.
 § 4. Energistyrelsen udbetaler tilskud efter ansøgning bilagt  

 fornøden dokumentation for de med anlægsarbejdet forbundne udgifter.
 Stk. 2. Det er en betingelse for udbetaling af tilskud, at  

 anlægsarbejdet ikke er påbegyndt, før der er givet tilsagn om tilskud, og at  

 arbejdet er påbegyndt og afsluttet inden for en nærmere angiven frist.
§ 5. Energistyrelsen kan træffe afgørelse om, at tilsagn om  

 tilskud bortfalder, hvis ansøgeren har afgivet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis betingelserne for at yde tilsagn ikke længere er til stede.
Hvis  

 tilskuddet er udbetalt, kan det kræves tilbagebetalt.
 § 6. Energistyrelsens afgørelser efter denne lov kan ikke  

 indbringes for anden administrativ myndighed.
 § 7. Energiministeren kan fastsætte regler om lovens  

 gennemførelse, herunder om afgrænsning af tilskudsberettigede anlægsarbejder  

 og om fordelingen af det samlede tilskudsbeløb mellem forskellige  

 modtagerkategorier, regler for tilskuddets beregning og udbetaling samt  

 tidsfrister efter § 4, stk. 2.
 Stk. 2. Energiministeren kan bemyndige Energistyrelsen til at  

 udøve de beføjelser, der i denne lov er tillagt ministeren.
 § 8. Loven træder i kraft den 1. marts 1992.
 § 9. Loven gælder ikke for Færøerne og Grønland.
