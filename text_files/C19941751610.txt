Cirkulæreskrivelse om meddelelse om  

 fradrag i dagpengene for arbejde som kirkesanger Kommentar m.v.:
 Fradrag i dagpengene for arbejde som kirkesanger sker ved  

 hjælp af den gældende omregningssats.
 Meddelelse om afgørelsen:
Den 1. januar 1989 blev medlemmet ansat som kirkesanger  

 ved en kirke, hvor hun var pligtig til at deltage i 100 tjenester pr.  

 år inklusiv 24 prøver.
Medlemmet var ansat som  

 søndagssanger, hvilket indebar, at hun havde mødepligt på  

 søn- og helligdage, ved konfirmationer og juleaftensgudstjenester og  

 en årlig koncert.
Af kontrakten fremgik bl.a., at prøverne skulle  

 have en varighed af mindst 30 minutter, og at der i forbindelse med koncerter  

 var 3 prøver af en times varighed.
Kirkesangeren skulle ved "stadig  

 øvelse og vedligeholdelse søge at opretholde og udbygge sine  

 forudsætninger for at opfylde sin tjenestepligt".
 Arbejdsløshedskassen traf afgørelse  

 om, at medlemmets indtægt som kirkesanger skulle omregnes til timer ved  

 beregning af fradraget i dagpengene.
Medlemmet klagede over denne afgørelse.
Hun  

 henviste til, at der var to slags kirkesangere, og at der på grund af  

 den store forskel i arbejdsbyrden også var forskel i  

 aflønningen.
Medlemmet fandt, at det tydeligt fremgik af hendes  

 kontrakt, at arbejdet som søndagssanger var 1½ times arbejde  

 udelukkende på søn- og helligdage.
 Endvidere fandt hun, at det var urimeligt at omregne med  

 en timeløn, der var beregnet ud fra arbejde inden for normale  

 arbejdstimer.
 DfA var enig med arbejdsløshedskassen i, at  

 medlemmets arbejde som kirkesanger skulle medføre fradrag i dagpengene  

 ved brug af den gældende omregningssats.
 DfA henviste til, at når et medlems faktiske  

 arbejdstid i en uge ikke eller kun vanskeligt kan kontrolleres ved  

 arbejdsgiverens registreringer, beregnes medlemmets arbejdstid ved omregning  

 af indtægten med den gældende omregningssats.
 DfA bemærkede, at det ikke gjorde nogen forskel, at  

 medlemmet som søndagssanger kun havde mødepligt på  

 søn- og helligdage mv.
 Ankenævnet tiltrådte afgørelsen  

 med den givne begrundelse.
