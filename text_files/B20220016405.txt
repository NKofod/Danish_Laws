Bekendtgørelse om delegation af social- og ældreministerens beføjelser i tekstanmærkning nr. 113 til § 15 i finansloven I medfør af tekstanmærkning nr. 113 til § 15 på finansloven for finansåret 2022 fastsættes:
 § 1. Følgende beføjelser i tekstanmærkning nr. 113 til § 15 på finansloven for finansåret 2022 delegeres fra social- og ældreministeren til Socialstyrelsen:
 1) Socialstyrelsen bemyndiges til at fastsætte regler om anvendelse af bevilling, herunder ansøgningsform, tidsfrister, vilkår for tilskud, udbetaling af tilskud, tilbagebetaling af tilskud og renter, regnskab, revision og rapportering om tilskud samt tilsyn og kontrol, jf. tekstanmærkningens stk. 1, 1. pkt.
 2) Socialstyrelsen bemyndiges til at træffe beslutning om ydelse af tilskud, meddelelse om tilskud, afslag på ansøgning om tilskud og genanvendelse af tilbagebetalte tilskud, jf. tekstanmærkningens stk. 1, 2. pkt.
 3) Administrationen af tilskud henlægges til Socialstyrelsen, jf. tekstanmærkningens stk. 2.
 § 2. Social- og ældreministeren kan overtage en beføjelse, der efter denne bekendtgørelse skal udøves af Socialstyrelsen.
 Stk. 2. Social- og ældreministeren kan fastsætte retningslinjer for Socialstyrelsens udøvelse af beføjelser efter denne bekendtgørelse.
 § 3. Bekendtgørelsen træder i kraft den 2. februar 2022.
