Landsskatteretskendelse vedr. tinglysningsafgift for en  

 ejerforening Klagen skyldes, at en ejerforening er anset for pligtig at  

 betale tinglysningsafgift ud fra det ifølge vedtægterne lyste samlede  

 pantsikrede beløb.
Landsskatterettens  

 afgørelse Afgiftsmyndighedens afgørelse stadfæstes.
Sagens  

 oplysninger Vedtægterne for "Ejerforeningen B", ejendommen matr.  

 nr.
XXX, beliggende Y, blev oprettet den 29. november 2002. Det fremgår af  

 vedtægternes § 19, at de skal lyses "pantstiftende på hver enkelt  

 ejerlejlighed for et beløb stort 38.000,00 kr.". Det følger af  

 vedtægternes § 27, at vedtægterne skal tinglyses "pantstiftende for  

 38.000,00 kr. på hver enkelt ejerlejlighed under matr. nr.
XXX, beliggende Y,  

 ejerlejlighed nr. 1-61 som byrde og pantstiftende med 38.000,00 kr. pr.  

 ejerlejlighed.
Den 20. december 2002 blev vedtægterne tinglyst på ejendommen  

 matr. nr.
XXX, beliggende Y, som byrde.
Det fremgår af tingbogen, at  

 vedtægterne også blev tinglyst pantstiftende med 38.000 kr. for hver af  

 ejerlejlighederne nr. 1-61. Ifølge tingbogen blev ejendommen den 8. januar  

 2003  

 registreret opdelt i ejerlejligheder.
Afgiftsmyndighedens  

 afgørelse Ejerforeningen er ved den påklagede afgørelse anset for pligtig  

 at betale tinglysningsafgift ud fra det ifølge vedtægterne lyste samlede  

 pantsikrede beløb.
Beløbet er af afgiftsmyndigheden opgjort således:
 Afgiftsgrundlag, pantstiftende del:
 2.318.000 kr.
 Variabel afgift, jf. tinglysningsafgiftslovens § 5, stk. 1,  

 oprundet:
 34.800 kr.
 Fast afgift, jf. tinglysningsafgiftslovens § 5, stk. 1:
 1.400 kr.
 Fast afgift, jf. tinglysningsafgiftslovens § 7, stk. 1:
 1.400 kr.
 I alt:
 37.600 kr.
 Samlet yderligere tinglysningsafgift incl. forhøjet afgift i  

 forhold til det ved anmeldelsen betalte er herefter beregnet således:
 Tinglysningsafgift:
 37.600 kr.
 Betalt ved anmeldelsen:
 -3.400 kr.
 Skyldig afgift ved anmeldelsen:
 34.200 kr.
 Forhøjet afgift, jf. tinglysningsafgiftslovens § 20:
 1.710 kr.
 I alt:
 35.910 kr.
Afgiftsmyndigheden har bl.a. henvist til, at det samlede  

 pantsikrede beløb er på 61 x 38.000 kr., i alt 2.318.000 kr.
Der skal derfor  

 betales i alt 37.600 kr. i tinglysningsafgift.
Da der ikke er betalt den  

 korrekte afgift ved anmeldelsen til tinglysning, skal der betales en forhøjet  

 afgift på 1.710 kr.
Herefter bliver den samlede skyldige afgift på i alt  

 35.910  

 kr.
Vedtægterne for "Ejerforeningen B" er blevet lyst  

 såvel servitutstiftende som pantstiftende.
Vedtægterne indeholder således  

 både  

 en panteret og en servitutret.
For så vidt angår den servitutstiftende del,  

 skal der alene betales afgift efter tinglysningsafgiftslovens § 7, mens der  

 for så vidt angår den pantstiftende del, tillige skal betales afgift efter  

 lovens § 5.
 Efter tinglysningsafgiftslovens § 7, stk. 1 skal der betales en  

 tinglysningsafgift på 1.400 kr. for den servitutstiftende del af vedtægterne.
Efter tinglysningsafgiftslovens § 5, stk. 1 skal der ved  

 anmeldelse til tinglysning af pant betales en tinglysningsafgift på 1.5 % af  

 det pantsikrede beløb samt 1.400 kr.
Det fremgår af vedtægternes § 19, at  

 vedtægterne skal lyses pantstiftende på hver enkelt lejlighed for 38.000 kr.  

 Det fremgår af tingbogen, at vedtægterne blev tinglyst pantstiftende med  

 38.000  

 kr. for hver af ejerlejlighederne nr. 1-61.
I anledning af klagen til Landsskatteretten har  

 afgiftsmyndigheden bl.a. udtalt ikke at have kompetence til at tage stilling  

 til de tinglysningsmæssige dispositioner, da disse henhører under  

 tinglysningsmyndighederne.
Afgiftsmyndigheden har derimod kompetence til at  

 prøve afgiften og dennes størrelse på baggrund af den foretagne  

 tinglysningsmæssige ekspedition.
Såfremt anmelder er uenig i en  

 tinglysningsekspedition  

 og kærer denne til Landsretten, tager afgiftsmyndigheden kæremålets udfald  

 til  

 efterretning.
Det fremgår af klagerens indlæg til Landsskatteretten, at  

 klager  

 er uenig i den måde, tinglysningsmyndigheden har behandlet vedtægterne.  

 Klageren har ikke anfægtet afgiftsmyndighedens udregning af afgiften.
I den  

 foreliggende sag er det således klagerens opfattelse, at det pågældende  

 tinglysningskontor ikke oprindeligt kunne og burde have tinglyst vedtægterne  

 pantstiftende på hver enkelt ejerlejlighed.
Klageren burde imidlertid have  

 kæret tinglysningen, såfremt tinglysningsekspedition ansås for ukorrekt.
Afgiftsmyndigheden har forelagt spørgsmålet vedrørende  

 tinglysning af pantstiftende vedtægter i ejerlejligheder under opdeling for  

 en  

 række tinglysningskontorer.
Besvarelsen har været, at når en servitut som  

 indeholdende en panthæftelse på x kr. oprindeligt er tinglyst på  

 hovedejendommen, og bliver indført på de nye ejerlejligheder, vil det som  

 udgangspunkt ske med en bemærkning om, at der tillige er pant i anden  

 ejendom.  

 Dette vil ske, uanset om det i servitutten er anført, at den alene skal lyses  

 på "nærværende ejendom", altså hovedejendommen, eller om det er  

 anført, at den skal lyses på samtlige udstykkede parceller/ejerlejligheder.  

 Tinglysningsmyndighederne har forklaret, at rent tinglysningsmæssigt betyder  

 bemærkningen "tillige pant i anden ejendom", at der vil være lyst  

 pant i alle ejerlejlighederne for et samlet krav på x kr.  

 Tinglysningsmyndighederne har tillige forklaret, at såfremt der ønskes  

 tinglyst  

 et krav på x kr. på hver enkelt ejerlejlighed, altså et samlet krav på x kr.  

 ganget med antallet af ejerlejligheder, kan det først ske, efter opdelingen i  

 ejerlejligheder er tilendebragt.
Afgiftsmyndigheden har anført, at det afgiftsmæssigt indebærer,  

 at såfremt servitutten bliver lyst pantstiftende med et samlet krav på x kr.  

 og  

 en bemærkning om, at der tillige er pant i anden ejendom, skal der alene  

 betales afgift af x kr.
Såfremt servitutten derimod bliver lyst pantstiftende  

 for et samlet krav på x kr. på hver enkelt ejerlejlighed, altså et samlet  

 krav  

 på x kr. ganget med antallet af ejerlejligheder, er det dette beløb, der skal  

 beregnes afgift af.
Klagerens  

 påstand og argumenter Klageren har overfor Landsskatteretten nedlagt påstand om, at  

 der alene betales én variabel afgift svarende til 1,5 % af 38.000 kr.,  

 hvorefter der skal ske godtgørelse af resten af det erlagte beløb vedrørende  

 den variable afgift tillagt renter.
Til støtte for den nedlagte påstand er det bl.a. gjort gældende,  

 at tinglysning af vedtægterne for Ejerforeningen B  i  

 overensstemmelse med  

 begæringen herom ved anmeldelsen til tinglysning  oprindeligt alene  

 kunne og  

 burde have været foretaget på de respektive hovedejendomme, da der på dette  

 tidspunkt kun forelå èn fast ejendom.
Der skulle herefter være sket  

 overflytning på de nye matrikelnumre efter opdelingen i ejerlejligheder.
Ved  

 anmeldelsen skulle der i overensstemmelse hermed alene være sket  

 afgiftsberigtigelse med én gang 1,5 % af 38.000 kr.
Der er ikke flere  

 tinglysningsekspeditioner i forbindelse med vedtægterne uanset om der faktisk  

 måtte blive solgt 61 lejligheder i den pågældende ejendom eller færre.
På  

 anmeldelsestidspunktet  

 fandtes  

 ejerlejlighederne således ikke endnu, og det kunne principielt ikke vides,  

 hvor  

 mange lejligheder, der ville komme til eksistens.
Tinglysningsmyndighedernes  

 automatiske forhøjelse af det pantsikrede beløb til det antal  

 ejerlejligheder,  

 man på tidspunktet umiddelbart efter tinglysningen forventede, at ejendommen  

 opdeltes  

 i, er ikke korrekt.
Der er endvidere henvist til Kommenteret Tinglysningsafgiftslov  

 v.
L.
Hindborg og K.
Nørgaard, 2. udg., s. 126-127 sammenholdt med 1.  

 udgavens  

 s. 73. Begge steder er anført, at en anmeldelse om opdeling af en ejendom i  

 ejerlejligheder er en notering i ejendommens oplysningsrubrik, hvorfor  

 anmeldelsen er afgiftsfri, da der ikke er tale om en afgiftspligtig  

 rettighedstype.
I 2. udgaven er det endvidere bl.a. anført, at  

 pantehæftelserne  

 hverken bringes til ophør eller fordels ved en udstykning.
Der er intet krav  

 om  

 panthaveropgør.
Pantehæftelserne overføres på hver ejendoms blad med dets  

 fulde  

 pålydende og med henvisning til, at der tillige er pant i anden  

 ejendom.
 Den yderligere pålagte tinglysningsafgift er betalt under  

 protest.
Landsskatterettens  

 bemærkninger og begrundelse Ved fastsættelse af tinglysningsafgift må der afgørende henses  

 til den af retten foretagne tinglysningsekspedition.
De omhandlede vedtægter  

 blev den  

 20. december 2002 lyst  

 pantstiftende for 38.000 kr. på hver af ejerlejlighederne nr. 1-61. Der blev  

 ikke  

 iværksat kære herimod.
Det samlede pantsikrede beløb udgør således 61 x  

 38.000  

 kr. eller i alt 3.318.000 kr.
På denne baggrund er der ved anmeldelsen udløst  

 tinglysningsafgift som opgjort af afgiftsmyndigheden, jf.  

 tinglysningsafgiftslovens §§ 5, stk. 1, 7, stk. 1, og 20. Herefter, og i  

 øvrigt  

 med henvisning til det af afgiftsmyndigheden anførte, stadfæstes den  

 påklagede  

 afgørelse.
