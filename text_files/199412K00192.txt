Nr LSF 192 Forslag til Lov om ændring af retsplejeloven og forskellige andre love  

 (Ændringer som følge af værgemålsloven) Fremsat af jistitsministeren (Bjørn Westh) den 8. marts 1995 Vedtaget ved tredjebehandling den 2. juni 1995 Lov nr. 389 af 14/06/1995 § 1 I lov om rettens pleje, jf. lovbekendtgørelse nr. 905 af 10. november  

 1992, som senest ændret ved § 1 i lov nr. 209 af 29. marts 1995, foretages  

 følgende ændringer:
 1. I § 42, stk. 3, udgår »og som er myndig, uberygtet  

 og vederhæftig,».
 2. I § 52 udgår »er myndig, uberygtet og vederhæftig,  

 samt«.
 3. I § 93, stk. 4, ændres »umyndiggjort eller under  

 lavværgemål« til: »umyndige, under værgemål efter værgemålslovens §  

 5 eller under samværgemål efter værgemålslovens § 7«.
 4. § 119, stk. 2, nr. 1, affattes således:
 »1) er myndig og ikke er under værgemål efter værgemålslovens § 5  

 eller under samværgemål efter værgemålslovens § 7,».
 5. § 257 affattes således:
 » § 257. I retssager kan en umyndig ikke optræde på egen hånd.  

 Udøves værgemål af forældre i forening, og udebliver den ene af forældrene i  

 et retsmøde, mens den anden møder, optræder den mødte på den umyndiges vegne  

 under retsmødet.
Stk. 2. Værgen kan ikke uden samtykke fra den, der er umyndig,  

 anlægge retssag, der angår formuerettigheder, hvorover den pågældende har  

 rådigheden, eller som vedrører en aftale, som den pågældende gyldigt har  

 indgået på egen hånd.
Værgen kan heller ikke uden samtykke fra den, der er  

 under værgemål med fratagelse af den retlige handleevne, jf. værgemålslovens  

 § 6, anlægge retssag, der vedrører en legemskrænkelse eller en freds- eller  

 æreskrænkelse, der er tilføjet den pågældende, medmindre den, der er under  

 værgemål, som følge af manglende forståelse for sagens betydning ikke kan  

 tage stilling hertil.« 6. I § 260, stk. 2, ændres »umyndige og umyndiggjorte,  

 af lavværger for personer, der er sat under lavværgemål« til:  

 »personer, der er umyndige, under værgemål efter værgemålslovens § 5  

 eller under samværgemål efter værgemålslovens § 7«.
 7. § 448 b ophæves.
 8. § 456 f, stk. 2, affattes således:
»Stk. 2. Er en part umyndig som følge af mindreårighed,  

 optræder værgen på partens vegne i sagen.
I øvrigt kan parterne optræde på  

 egen hånd uden hensyn til umyndighed.
Finder retten det påkrævet, at der for  

 en part beskikkes en særlig værge, jf. reglerne i værgemålslovens §§ 47-49,  

 kan beskikkelsen foretages af retten.« 9. Kapitel 43 affattes således:
»Kapitel 43 Værgemålssager § 457. Reglerne i dette kapitel anvendes på sager om 1) værgemål, 2) prøvelse af statsamtets værgemålsafgørelser og 3) rettens værgebeskikkelse.
§ 458. Sagerne indbringes for byretten på det sted, hvor den, som  

 begæres sat under værgemål eller er under værgemål, har hjemting.
Har denne  

 ikke hjemting her i riget, indbringes sagen for Københavns Byret.
§ 459. Som parter anses 1) den, som begæres sat under værgemål eller er under værgemål, 2) den, der har anmodet om værgemålet, og 3) den, der har anmodet om, at statsamtets afgørelse indbringes for  

 retten.
 Stk. 2. Endvidere kan de i værgemålslovens § 16, stk. 1, nr. 2 og  

 3, nævnte personer indtræde som part under sagen.
 § 460. Giver den, der begæres sat under værgemål eller er under  

 værgemål, ikke møde ved advokat, beskikker retten en advokat for denne.  

 Retten kan beskikke advokat for andre parter, hvis de har behov herfor.
§ 461. Retten sørger for sagens oplysning og træffer bestemmelse  

 om afhøring af parter og vidner og om tilvejebringelse af lægeerklæringer,  

 erklæringer fra institutioner, udtalelser fra andre sagkyndige samt andre  

 oplysninger.
Retten indkalder selv parter og vidner.
Stk. 2. Når særlige omstændigheder taler for det, kan retten  

 bestemme, at den, der begæres sat under værgemål eller er under værgemål,  

 ikke må overvære bevisførelsen eller en del af denne.
Den pågældende skal,  

 inden sagen afgøres, gøres bekendt med de fremkomne oplysninger, medmindre  

 dette vil stride mod de hensyn, der har ført til udelukkelsen.
 § 462. Retten kan bestemme, at retsmøderne skal foregå for lukkede  

 døre.
Stk. 2. Retten kan forbyde offentlig gengivelse af forhandlingerne  

 i retten.
Overtrædelse af forbudet straffes med bøde.
 § 463. Anmodning om prøvelse af statsamtets afgørelse om værgemål  

 har ikke opsættende virkning, medmindre retten bestemmer andet.
§ 464. Rettens værgemålsafgørelse træffes ved dom.
En foreløbig  

 afgørelse om værgemål træffes dog ved kendelse.
Beskikkelse af værge sker ved  

 beslutning eller kendelse.
 § 465. Om salær og godtgørelse af udlæg til den beskikkede advokat  

 gælder samme regler som i tilfælde, hvor der er meddelt fri proces, jf.  

 kapitel 31. Retten kan bestemme, at også andre udgifter skal afholdes på  

 samme måde.
 Stk. 2. Retten kan pålægge den, som begæres sat under værgemål  

 eller er under værgemål, at betale sagsomkostningerne, medmindre denne  

 opfylder betingelserne i § 330, stk. 1, nr. 2. Retten kan pålægge andre  

 parter at betale sagsomkostninger, hvis der findes rimelig grund hertil.
 § 466. Anke kan iværksættes af dem, der efter bestemmelsen i § 459  

 kan optræde som parter under byrettens behandling af sagen.
Stk. 2. Anke sker ved meddelelse til byretten.
Meddelelsen kan ske  

 mundtligt til retsbogen.
Retten sender meddelelsen og sagens akter til  

 landsretten.
 Stk. 3. Under anke behandles sagen i landsretten efter samme  

 regler, som er fastsat i dette kapitel for byretsbehandlingen.
Stk. 4. Anke har kun opsættende virkning, når det bestemmes af den  

 ret, hvis afgørelse ankes, eller af den ret, til hvilken anke sker.« 10. § 475 c, stk. 1, 2. pkt., affattes således:
»Klageren optræder på egen hånd, selv om den pågældende er  

 umyndig.« 11. I § 501, stk. 3, nr. 3, ændres »var umyndig, under  

 lavværgemål eller på grund af sindssygdom, åndssvaghed, forbigående  

 sindsforvirring eller lignende tilstand manglede evnen til at handle  

 fornuftsmæssigt« til: »var umyndig eller på grund af sindssygdom,  

 herunder svær demens, eller hæmmet psykisk udvikling, forbigående  

 sindsforvirring eller en lignende tilstand manglede evnen til at handle  

 fornuftmæssigt«.
 12. § 730, stk. 1, 2. pkt., affattes således:
»Er sigtede under 18 år, og har den pågældende ikke indgået ægteskab,  

 tilkommer valget forældremyndighedens indehaver, som er berettiget til at  

 optræde på sigtedes vegne.« 13. § 802, stk. 1, 2. pkt., affattes således:
»Afgørelser om beslaglæggelse af sigtedes formue skal tinglyses efter  

 reglerne om tinglysning af værgemål med fratagelse af den retlige handleevne,  

 jf. værgemålslovens § 6.« 14. I § 925, stk. 1, 1. pkt., udgår », hvis han er  

 under 18 år, hans værge samtykker heri, og«.
 15. I § 925 a, stk. 1, 1. pkt., udgår »og, hvis han er  

 under 18 år, hans værge«.
§ 2 I tinglysningsloven, jf. lovbekendtgørelse nr. 622 af 15. september 1986,  

 som senest ændret ved lov nr. 153 af 8. marts 1994, foretages følgende  

 ændringer:
 1. § 13, stk. 2 og 3, affattes således:
 »Stk. 2. Samme meddelelsespligt påhviler værgen ved værgemål  

 med fratagelse af den retlige handleevne, jf. værgemålslovens § 6.
Stk. 3. Hvis en ejendom ved arv udlægges til en umyndig, eller  

 hvis den pågældende på anden måde erhverver fast ejendom, skal værgen lade  

 umyndigheden tinglyse.
For mindreårige skal fødselsdagen oplyses.« 2. § 48 affattes således:
» § 48. Afgørelser om fratagelse af den retlige handleevne  

 efter værgemålslovens § 6 skal tinglyses for at få gyldighed over for  

 aftaler, der i god tro indgås med den umyndige.
Over for aftaler om fast  

 ejendom skal der tillige ske tinglysning efter denne lovs § 1.« § 3 I lov om retsafgifter, jf. lovbekendtgørelse nr. 460 af 27. juni 1989, som  

 senest ændret ved § 4 i lov nr. 281 af 29. april 1992, foretages følgende  

 ændringer:
 1. § 12, stk. 1, nr. 5, affattes således:
 »5) værgemål,».
 2. § 41 d, stk. 1, nr. 2, affattes således:
 »2) afgørelser om værgemål med fratagelse af den retlige handleevne  

 efter værgemålslovens § 6, jf. tinglysningslovens § 48,».
§ 4 I lov om aftaler og andre retshandler på formuerettens område, jf.  

 lovbekendtgørelse nr. 600 af 8. september 1986, som ændret ved § 1 i lov nr.  

 1098 af 21. december 1994, foretages følgende ændringer:
 1. § 22 affattes således:
» § 22. Kommer fuldmagtsgiveren under værgemål med fratagelse  

 af den retlige handleevne, jf. værgemålslovens § 6, erhverver tredjemand ikke  

 ved en retshandel med fuldmægtigen anden retsstilling over for den, der er  

 under værgemål, end tredjemand ville have erhvervet, hvis retshandelen var  

 foretaget med denne selv.
I de tilfælde, hvor tredjemand ville være afskåret  

 fra at påberåbe sig retshandelen over for den, der er under værgemål, hvis  

 tredjemand havde kendt eller burde have kendt værgemålet, kan tredjemand, når  

 retshandelen er foretaget i henhold til en sådan fuldmagt, som er omtalt i §  

 18, heller ikke påberåbe sig den, såfremt fuldmægtigen, da retshandelen blev  

 foretaget, havde eller burde have sådan kundskab.« 2. § 24 affattes således:
» § 24. Er fuldmagtsgiveren død, kommet under værgemål med  

 fratagelse af den retlige handleevne, jf. værgemålslovens § 6, eller kommet  

 under konkurs, kan fuldmægtigen, indtil de fornødne foranstaltninger kan  

 træffes af boet eller værgen, i kraft af fuldmagten foretage de retshandler,  

 som er nødvendige for at beskytte boet eller den, der er kommet under  

 værgemål, mod tab.« § 5 I lov om gældsbreve, jf. lovbekendtgørelse nr. 669 af 23. september 1986,  

 foretages følgende ændring:
 I § 17 ændres »mindreårighed, tinglyst umyndiggørelse og  

 lavværgemål eller manglende fornuft (lov nr. 277 af 30. juni 1922 om  

 umyndighed og værgemål § 65),» til: »umyndighed som følge af  

 mindreårighed og tinglyst værgemål med fratagelse af den retlige handleevne,  

 jf. værgemålslovens § 6, eller manglende evne til at handle fornuftsmæssigt,  

 jf. værgemålslovens § 46,».
§ 6 I lov om erstatningsansvar, jf. lovbekendtgørelse nr. 599 af 8. september  

 1986, som senest ændret ved § 2 i lov nr. 73 af 1. februar 1995, foretages  

 følgende ændring:
 Efter § 24 indsættes:
 »Børns erstatningsansvar m.v.
§ 24 a.
Barn under 15 år er erstatningspligtigt for skadegørende  

 handlinger efter samme regler som personer over denne alder.
Dog kan  

 erstatningen nedsættes eller endog helt bortfalde, for så vidt det findes  

 billigt på grund af manglende udvikling hos barnet, handlingens beskaffenhed  

 og omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
§ 24 b.
En person, som på grund af sindssygdom, hæmmet psykisk  

 udvikling, forbigående sindsforvirring eller lignende tilstand har manglet  

 evnen til at handle fornuftmæssigt, er erstatningspligtig for skadegørende  

 handlinger efter samme regler som sjælssunde personer.
Dog kan erstatningen  

 nedsættes eller endog helt bortfalde, for så vidt det findes billigt under  

 hensyn til personens sindstilstand, handlingens beskaffenhed eller  

 omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
Stk. 2. Har den skadegørende ved misbrug af beruselsesmidler eller  

 på lignende måde forbigående hensat sig i en sindstilstand som ovenfor nævnt,  

 er en lempelse i erstatningsansvaret udelukket.« § 7 I lov om fonde og visse foreninger, jf. lovbekendtgørelse nr. 698 af 11.  

 august 1992, som ændret ved § 6 i lov nr. 442 af 1. juni 1994, foretages  

 følgende ændringer:
 1. § 12, 1. pkt., affattes således:
»Bestyrelsesmedlemmer og direktører skal være myndige og må ikke være  

 under værgemål efter værgemålslovens § 5 eller under samværgemål efter  

 værgemålslovens § 7.« 2. § 24, stk. 1, 1. pkt., affattes således:
»Revisor skal være myndig og må ikke være under værgemål efter  

 værgemålslovens § 5 eller under samværgemål efter værgemålslovens § 7.« § 8 I lov om ægteskabs indgåelse og opløsning, jf. lovbekendtgørelse nr. 148  

 af 8. marts 1991, som ændret ved § 4 i lov nr. 386 af 20. maj 1992, foretages  

 følgende ændringer:
 1. I § 1 indsættes som 2. pkt.:
»Statsamtet kan ved meddelelse af tilladelse til indgåelse af  

 ægteskab til en ung under 18 år fastsætte vilkår om, at den unge trods  

 ægteskabet fortsat er mindreårig og dermed umyndig indtil det fyldte 18.  

 år.« 2. § 3 affattes således:
» § 3. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke indgå ægteskab uden værgens samtykke.« § 9 I lov om ægteskabets retsvirkninger, jf. lovbekendtgørelse nr. 37 af 5.  

 januar 1995, foretages følgende ændringer:
 1. § 35, 2. pkt., affattes således:
»Samtykke fra værgen gives ved underskrift på ægtepagten.« 2. § 52 ophæves.
§ 10 I lov om anerkendelse og fuldbyrdelse af nordiske afgørelser om  

 privatretlige krav og om ændring af retsplejeloven, jf. lovbekendtgørelse nr.  

 635 af 15. september 1986, foretages følgende ændring:
 I § 7, stk. 1, nr. 1, ændres »umyndiggørelse, ophævelse af  

 umyndiggørelse« til: »værgemål, jf. værgemålslovens kapitel 2,  

 ophævelse af sådanne værgemål«.
§ 11 I lov om børns retsstilling, jf. lovbekendtgørelse nr. 634 af 15.  

 september 1986, som senest ændret ved § 6 i lov nr. 396 af 13. juni 1990,  

 foretages følgende ændringer:
 1. § 11, stk. 1, 2. pkt., affattes således:
»Underskriften skal være bekræftet af en advokat eller af to  

 vitterlighedsvidner, der udtrykkeligt skal bevidne underskriftens ægthed og  

 dateringens rigtighed, og at underskriveren ikke er umyndig eller under  

 værgemål efter værgemålslovens § 5.« 2. § 11, stk. 3, 1. pkt., affattes således:
»Er den opgivne fader umyndig som følge af mindreårighed, kræves  

 værgens samtykke til anerkendelsen.« 3. § 14, stk. 2, affattes således:
»Stk. 2. Bidragspligten ophører ved barnets fyldte 18. år.  

 Bidragspligten ophører endvidere, når barnet indgår ægteskab, medmindre  

 statsamtet bestemmer andet.« 4. § 18, stk. 1, 2. pkt., ophæves.
§ 12 I lov om adoption, jf. lovbekendtgørelse nr. 629 af 15. september 1986,  

 som senest ændret ved § 13 i lov nr. 389 af 7. juni 1989, foretages følgende  

 ændringer:
 1. § 7, stk. 1, affattes således:
»Adoption af en person, som er under 18 år og umyndig, kræver  

 samtykke fra forældrene.« 2. § 14 affattes således:
» § 14. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke adopteres, uden at erklæring er indhentet fra  

 værgen.« 3. § 18, stk. 1, 2. pkt., affattes således:
»Er nogen af parterne under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålslovens  

 § 6, skal erklæring fra værgen indhentes.« § 13 I arveloven, jf. lovbekendtgørelse nr. 584 af 1. september 1986, som  

 senest ændret ved § 10 i lov nr. 396 af 13. juni 1990, foretages følgende  

 ændring:
 I § 61 indsættes som stk. 3:
»Stk. 3. Justitsministeren fastsætter regler om anbringelse af  

 myndiges båndlagte midler.« § 14 I lov om skifte af dødsbo og fællesbo m.v., jf. lovbekendtgørelse nr. 725  

 af 23. oktober 1986, som ændret ved § 5 i lov nr. 396 af 13. juni 1990,  

 foretages følgende ændringer:
 1. § 5, litra a og b, affattes således:
»a) når nogen af arvingerne ved skiftets begyndelse er umyndige som  

 følge af mindreårighed, b) når nogen af arvingerne ved skiftets begyndelse er under værgemål med  

 fratagelse af den retlige handleevne, jf. værgemålslovens § 6, medmindre  

 værgen sammen med en ægtefælle, der samlever i sædvanligt formuefællesskab  

 med den, der er under værgemål, tiltræder boet på den umyndiges vegne,».
 2. Efter § 11 indsættes:
» § 11 a.
Finder skifteretten det påkrævet, at der i anledning  

 af skiftet for en arving eller legatar beskikkes en særlig værge, jf. reglen  

 i værgemålslovens § 47, kan beskikkelsen foretages af retten.« 3. I § 24, stk. 1, 1. pkt., ændres »myndlingens«  

 til: »den umyndiges«.
 4. I § 49 ændres »bestyres efter § 3 i lov om  

 anbringelse og bestyrelse af umyndiges midler m.v.« til: »bestyres  

 efter § 35 i værgemålsloven«.
 5. I § 51, stk. 1, ændres »myndlingens« til:  

 »den umyndiges«.
 6. I § 78, 2. pkt., ændres »§ 3 i lov om anbringelse  

 og bestyrelse af umyndiges midler m.v. skal bestyres i en  

 forvaltningsafdeling« til: »værgemålslovens § 35, stk. 1, skal  

 bestyres i en forvaltningsafdeling«.
 7. I § 83, stk. 2, 1. pkt., ændres »myndige,  

 pålidelige og vederhæftige personer« til: »personer, der er  

 pålidelige, vederhæftige, myndige og ikke under værgemål efter  

 værgemålslovens § 5 eller under samværgemål efter værgemålslovens § 7,».
 8. I § 90, 1. pkt., ændres »§ 3 i lov om anbringelse  

 og bestyrelse af umyndiges midler m.v.« til: »værgemålslovens § 35,  

 stk. 1,».
§ 15 I lov om borteblevne, jf. lovbekendtgørelse nr. 587 af 1. september 1986,  

 foretages følgende ændringer:
 1. I § 1, stk. 2, ændres  

 »myndighedslovgivningens« til: »værgemålslovgivningens«.
 2. § 2, stk. 1, affattes således:
»Den borteblevnes formue forvaltes og anbringes efter reglerne i  

 værgemålslovens kapitel 5.« 3. I § 2, stk. 2, ændres »jfr. § 3 i lov om  

 anbringelse og bestyrelse af umyndiges midler m.v.« til: »jf.  

 værgemålslovens § 35, stk. 1.« 4. I § 25, stk. 4, ændres »jfr. § 3 i lov om  

 anbringelse og bestyrelse af umyndiges midler m.v.,» til: »jf.  

 værgemålslovens § 35, stk. 1,».
§ 16 I lov om svangerskabsafbrydelse, jf. lovbekendtgørelse nr. 633 af 15.  

 september 1986, som senest ændret ved § 9 i lov nr. 1133 af 21. december  

 1994, foretages følgende ændringer:
 1. § 5, stk. 2, affattes således:
»Stk. 2. Er kvinden på grund af sindssygdom, hæmmet psykisk  

 udvikling, alvorligt svækket helbred eller af anden grund ude af stand til at  

 forstå betydningen af indgrebet, kan samrådet, når omstændighederne taler  

 derfor, tillade svangerskabsafbrydelse efter anmodning fra en særligt  

 beskikket værge.
For beskikkelsen af denne værge finder bestemmelsen i  

 værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af kvinden eller værgen.« 2. § 6, stk. 1, affattes således:
»Er kvinden under 18 år, og har hun ikke indgået ægteskab, skal  

 forældremyndighedens indehaver samtykke i anmodningen.« 3. I § 6, stk. 3, 2. pkt., ændres »,  

 forældremyndighedens indehaver eller værgen« til: »eller  

 forældremyndighedens indehaver«.
§ 17 I lov om sterilisation og kastration, jf. lovbekendtgørelse nr. 661 af 12.  

 juli 1994, foretages følgende ændringer:
 1. § 2, stk. 2, affattes således:
»Stk. 2. Dette gælder dog ikke personer, der er omfattet af  

 bestemmelserne i § 6, stk. 2, og § 7.« 2. § 6, stk. 2, affattes således:
»Stk. 2. Er denne på grund af sindssygdom, hæmmet psykisk  

 udvikling, alvorligt svækket helbred eller af anden grund varigt eller for  

 længere tid ude af stand til at forstå betydningen af indgrebet, kan samrådet  

 efter anmodning fra en særligt beskikket værge tillade sterilisation, når  

 omstændighederne taler derfor.
For beskikkelsen af denne værge finder  

 bestemmelsen i værgemålslovens § 50 tilsvarende anvendelse.
Samrådets  

 afgørelse kan indbringes for ankenævnet af den, på hvem indgrebet skal  

 foretages, og af værgen.« 3. § 7 affattes således:
» § 7. Er den, på hvem indgrebet skal foretages, en person  

 under 18 år, der ikke har indgået ægteskab, er den pågældende sindssyg eller  

 hæmmet psykisk udviklet, eller findes det i øvrigt på grund af ansøgerens  

 sjælelige tilstand, herunder svag begavelse, betænkeligt, at denne på egen  

 hånd anmoder om sterilisation, kan samrådet tillade sterilisation efter  

 anmodning fra den pågældende og forældremyndighedens indehaver eller en  

 særligt beskikket værge.
For beskikkelsen af denne værge finder bestemmelsen  

 i værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af ansøgeren, forældremyndighedens indehaver og  

 værgen.« § 18 I lov nr. 331 af 24. maj 1989 om frihedsberøvelse og anden tvang i  

 psykiatrien foretages følgende ændring:
 § 22, stk. 3, affattes således:
»Stk. 3. Er patienten ude af stand til at afgive gyldigt  

 samtykke, kan indgrebet kun gennemføres, såfremt der over for patienten  

 iværksættes værgemål efter værgemålslovens § 5, der omfatter personlige  

 forhold, herunder beføjelse til at meddele samtykke til psykokirurgiske  

 indgreb, og værgen giver skriftligt samtykke til indgrebet.« § 19 I lov nr. 266 af 22. maj 1986 om vagtvirksomhed, som senest ændret ved § 2  

 i lov nr. 386 af 20. maj 1992, foretages følgende ændringer:
 1. § 3, stk. 1, nr. 4, affattes således:
 »4) ikke er umyndig, under værgemål efter værgemålslovens § 5 eller  

 under samværgemål efter værgemålslovens § 7,».
 2. I § 17, stk. 2, 1. pkt., ændres »umyndiggjort«  

 til: »person, der er under værgemål efter værgemålslovens § 5, under  

 værgemål med fratagelse af den retlige handleevne, jf. værgemålslovens § 6,  

 eller under samværgemål efter værgemålslovens § 7,».
 3. I § 17, stk. 2, 2. pkt., ændres  

 »umyndiggørelsen« til: »værgemålets iværksættelse«.
§ 20 I lov nr. 223 af 8. juni 1966 om handel med brugte genstande samt  

 pantelånervirksomhed, som senest ændret ved § 3 i lov nr. 386 af 20. maj  

 1992, foretages følgende ændringer:
 1. I § 7, 1. pkt., ændres »umyndiggjort« til:  

 »person, der er under værgemål med fratagelse af den retlige handleevne,  

 jf. værgemålslovens § 6,» og »umyndiggjortes« til:  

 »umyndiges«.
 2. I § 7, 2. pkt., ændres »umyndiggørelsen« til:  

 »værgemålets iværksættelse«.
§ 21 I lov om voldgift i tvistigheder angående handel med husdyr, jf.  

 lovbekendtgørelse nr. 621 af 15. september 1986, som ændret ved § 12 i lov  

 nr. 396 af 13. juni 1990, foretages følgende ændring:
 I § 2, stk. 4, 1. pkt., ændres »bliver umyndiggjort« til:  

 »bliver umyndig, eller kommer under værgemål efter værgemålslovens § 5  

 eller under samværgemål efter værgemålslovens § 7«.
§ 22 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, som senest ændret ved lov nr. 222 af 10. april 1991,  

 foretages følgende ændring:
 I § 4 indsættes som stk. 4:
»Stk. 4. Justitsministeren kan fastsætte regler om midlernes  

 forvaltning og anbringelse.« § 23 Stk. 1. Loven træder i kraft den 1. januar 1997.
 Stk. 2. Sager om umyndiggørelse eller lavværgemål, der ved lovens  

 ikrafttræden er under behandling ved domstolene, behandles efter reglerne i  

 retsplejelovens kapitel 43 som affattet ved denne lovs § 1, nr. 9.
§ 24 Stk. 1. Loven gælder ikke for Færøerne og Grønland.
 Stk. 2. §§ 4-15, 18, 19 og 21 kan ved kongelig anordning sættes i  

 kraft for Færøerne med de afvigelser, som de særlige færøske forhold  

 tilsiger.
 Stk. 3. §§ 4-13 og 17-20 kan ved kongelig anordning sættes i kraft  

 for Grønland med de afvigelser, som de særlige grønlandske forhold tilsiger.
Oprindeligt fremsat forslag § 1 I lov om rettens pleje, jf. lovbekendtgørelse nr. 905 af 10. november  

 1992, som senest ændret ved § 2 i lov nr. 366 af 18. maj 1994 og § 2 i lov  

 nr. 369 af 18. maj 1994, foretages følgende ændringer:
 1. I § 42, stk. 3, udgår: »og som er myndig, uberygtet  

 og vederhæftig,».
 2. I § 52 udgår: »er myndig, uberygtet og vederhæftig,  

 samt«.
 3. I § 93, stk. 4, ændres »umyndiggjort eller under  

 lavværgemål« til: »umyndige, under værgemål efter værgemålslovens §  

 5 eller under samværgemål efter værgemålslovens § 7«.
 4. § 119, stk. 2, nr. 1, affattes således:
 »1) er myndig og ikke er under værgemål efter værgemålslovens § 5  

 eller under samværgemål efter værgemålslovens § 7,».
 5. § 257 affattes således:
 » § 257. I retssager kan en umyndig ikke optræde på egen hånd.  

 Udøves værgemål af forældre i forening, og udebliver den ene af forældrene i  

 et retsmøde, mens den anden møder, optræder den mødte på den umyndiges vegne  

 under retsmødet.
Stk. 2. Værgen kan ikke uden samtykke fra den, der er umyndig,  

 anlægge retssag, der angår formuerettigheder, hvorover den pågældende har  

 rådigheden, eller som vedrører en aftale, som den pågældende gyldigt har  

 indgået på egen hånd.
Værgen kan heller ikke uden samtykke fra den, der er  

 under værgemål med fratagelse af den retlige handleevne, jf. værgemålslovens  

 § 6, anlægge retssag, der vedrører en legemskrænkelse eller en freds- eller  

 æreskrænkelse, der er tilføjet den pågældende, medmindre den, der er under  

 værgemål, som følge af manglende forståelse for sagens betydning ikke kan  

 tage stilling hertil.«.
 6. I § 260, stk. 2, ændres »umyndige og umyndiggjorte,  

 af lavværger for personer, der er sat under lavværgemål« til:  

 »personer, der er umyndige, under værgemål efter værgemålslovens § 5  

 eller under samværgemål efter værgemålslovens § 7«.
 7. § 448 b ophæves.
 8. I § 450 a, 1. pkt., ændres »myndighedslovens §  

 26« til: »§ 26 i lov om forældremyndighed og samvær«.
 9. § 456 f, stk. 2, affattes således:
» Stk. 2. Er en part umyndig som følge af mindreårighed,  

 optræder værgen på partens vegne i sagen.
I øvrigt kan parterne optræde på  

 egen hånd uden hensyn til umyndighed.
Finder retten det påkrævet, at der for  

 en part beskikkes en særlig værge, jf. reglerne i værgemålslovens § 47 - §  

 49, kan beskikkelsen foretages af retten.«.
 10. Kapitel 43 affattes således:
»Kapitel 43 Værgemålssager § 457. Reglerne i dette kapitel anvendes på sager om 1) værgemål, 2) prøvelse af statsamtets værgemålsafgørelser, og 3) rettens værgebeskikkelse.
§ 458. Sagerne indbringes for byretten på det sted, hvor den, som  

 begæres sat under værgemål eller er under værgemål, har hjemting.
Har denne  

 ikke hjemting her i riget, indbringes sagen for Københavns Byret.
§ 459. Som parter anses 1) den, som begæres sat under værgemål eller er under værgemål, 2) den, der har anmodet om værgemålet, og 3) den, der har anmodet om, at statsamtets afgørelse indbringes for  

 retten.
 Stk. 2. Endvidere kan de i værgemålslovens § 16, stk. 1, nr. 2 og  

 3, nævnte personer indtræde som part under sagen.
 § 460. Giver den, der begæres sat under værgemål eller er under  

 værgemål, ikke møde ved advokat, beskikker retten en advokat for denne.  

 Retten kan beskikke advokat for andre parter, hvis de har behov herfor.
§ 461. Retten sørger for sagens oplysning og træffer bestemmelse  

 om afhøring af parter og vidner og om tilvejebringelse af lægeerklæringer,  

 erklæringer fra institutioner, udtalelser fra andre sagkyndige samt andre  

 oplysninger.
Retten indkalder selv parter og vidner.
Stk. 2. Når særlige omstændigheder taler for det, kan retten  

 bestemme, at den, der begæres sat under værgemål eller er under værgemål,  

 ikke må overvære bevisførelsen eller en del af denne.
Den pågældende skal,  

 inden sagen afgøres, gøres bekendt med de fremkomne oplysninger, medmindre  

 dette vil stride mod de hensyn, der har ført til udelukkelsen.
 § 462. Retten kan bestemme, at retsmøderne skal foregå for lukkede  

 døre.
Stk. 2. Retten kan forbyde offentlig gengivelse af forhandlingerne  

 i retten.
Overtrædelse af forbudet straffes med bøde.
 § 463. Anmodning om prøvelse af statsamtets afgørelse om værgemål  

 har ikke opsættende virkning, medmindre retten bestemmer andet.
§ 464. Rettens værgemålsafgørelse træffes ved dom.
En foreløbig  

 afgørelse om værgemål træffes dog ved kendelse.
Beskikkelse af værge sker ved  

 beslutning eller kendelse.
 § 465. Om salær og godtgørelse af udlæg til den beskikkede advokat  

 gælder samme regler som i tilfælde, hvor der er meddelt fri proces, jf.  

 kapitel 31. Retten kan bestemme, at også andre udgifter skal afholdes på  

 samme måde.
 Stk. 2. Retten kan pålægge den, som begæres sat under værgemål  

 eller er under værgemål, at betale sagsomkostningerne, medmindre denne  

 opfylder betingelserne i § 330, stk. 1, nr. 2. Retten kan pålægge andre  

 parter at betale sagsomkostninger, hvis der findes rimelig grund hertil.
 § 466. Anke kan iværksættes af dem, der efter bestemmelsen i § 459  

 kan optræde som parter under byrettens behandling af sagen.
Stk. 2. Anke sker ved meddelelse til byretten.
Meddelelsen kan ske  

 mundtligt til retsbogen.
Retten sender meddelelsen og sagens akter til  

 landsretten.
 Stk. 3. Under anke behandles sagen i landsretten efter samme  

 regler, som er fastsat i dette kapitel for byretsbehandlingen.
 Stk. 4. Anke har kun opsættende virkning, når det bestemmes af den  

 ret, hvis afgørelse ankes, eller af den ret, til hvilken anke sker.«.
 11. § 475 c, stk. 1, 2. pkt., affattes således:
 »Klageren optræder på egen hånd, selv om den pågældende er  

 umyndig.«.
 12. I § 501, stk. 3, nr. 3, ændres »var umyndig, under  

 lavværgemål eller på grund af sindssygdom, åndssvaghed, forbigående  

 sindsforvirring eller lignende tilstand manglede evnen til at handle  

 fornuftsmæssigt« til: »var umyndig eller på grund af sindssygdom,  

 herunder svær demens, eller hæmmet psykisk udvikling, forbigående  

 sindsforvirring eller en lignende tilstand manglede evnen til at handle  

 fornuftmæssigt«.
 13. § 730, stk. 1, 2. pkt., affattes således:
 »Er sigtede under 18 år, og har den pågældende ikke indgået ægteskab,  

 tilkommer valget forældremyndighedens indehaver, som er berettiget til at  

 optræde på sigtedes vegne.«.
 14. § 802, stk. 1, 2. pkt., affattes således:
 »Afgørelser om beslaglæggelse af sigtedes formue skal tinglyses efter  

 reglerne om tinglysning af værgemål med fratagelse af den retlige handleevne,  

 jf. værgemålslovens § 6.«.
 15. I § 925, stk. 1, 1. pkt., udgår: », hvis han er  

 under 18 år, hans værge samtykker heri, og«.
 16. I § 925 a, stk. 1, 1. pkt., udgår: »og, hvis han  

 er under 18 år, hans værge«.
§ 2 I tinglysningsloven, jf. lovbekendtgørelse nr. 622 af 15. september 1986,  

 som senest ændret ved lov nr. 153 af 8. marts 1994, foretages følgende  

 ændringer:
 1. § 13, stk. 2 og 3, affattes således:
 » Stk. 2. Samme meddelelsespligt påhviler værgen ved værgemål  

 med fratagelse af den retlige handleevne, jf. værgemålslovens § 6.
Stk. 3. Hvis en ejendom ved arv udlægges til en umyndig, eller  

 hvis den pågældende på anden måde erhverver fast ejendom, skal værgen lade  

 umyndigheden tinglyse.
For mindreårige skal fødselsdagen oplyses.«.
 2. § 48 affattes således:
» § 48. Afgørelser om fratagelse af den retlige handleevne  

 efter værgemålslovens § 6 skal tinglyses for at få gyldighed over for  

 aftaler, der i god tro indgås med den umyndige.
Over for aftaler om fast  

 ejendom skal der tillige ske tinglysning efter denne lovs § 1.«.
§ 3 I retsafgiftsloven, jf. lovbekendtgørelse nr. 460 af 27. juni 1989, som  

 senest ændret ved § 4 i lov nr. 281 af 29. april 1992, foretages følgende  

 ændringer:
 1. § 12, stk. 1, nr. 5, affattes således:
 »5) værgemål,».
 2. § 41 d, stk. 1, nr. 2, affattes således:
 »2) afgørelser om værgemål med fratagelse af den retlige handleevne  

 efter værgemålslovens § 6, jf. tinglysningslovens § 48,».
§ 4 I lov om aftaler og andre retshandler på formuerettens område, jf.  

 lovbekendtgørelse nr. 600 af 8. september 1986, som ændret ved § 1 i lov nr.  

 1098 af 21. december 1994, foretages følgende ændringer:
 1. § 22 affattes således:
» § 22. Kommer fuldmagtsgiveren under værgemål med fratagelse  

 af den retlige handleevne, jf. værgemålslovens § 6, erhverver tredjemand ikke  

 ved en retshandel med fuldmægtigen anden retsstilling over for den, der er  

 under værgemål, end tredjemand ville have erhvervet, hvis retshandelen var  

 foretaget med denne selv.
I de tilfælde, hvor tredjemand ville være afskåret  

 fra at påberåbe sig retshandelen over for den, der er under værgemål, hvis  

 tredjemand havde kendt eller burde have kendt værgemålet, kan tredjemand, når  

 retshandelen er foretaget i henhold til en sådan fuldmagt, som er omtalt i §  

 18, heller ikke påberåbe sig den, såfremt fuldmægtigen, da retshandelen blev  

 foretaget, havde eller burde have sådan kundskab.«.
 2. § 24 affattes således:
 » § 24. Er fuldmagtsgiveren død, kommet under værgemål med  

 fratagelse af den retlige handleevne, jf. værgemålslovens § 6, eller kommet  

 under konkurs, kan fuldmægtigen, indtil de fornødne foranstaltninger kan  

 træffes af boet eller værgen, i kraft af fuldmagten foretage de retshandler,  

 som er nødvendige for at beskytte boet eller den, der er kommet under  

 værgemål, mod tab.«.
§ 5 I lov om gældsbreve, jf. lovbekendtgørelse nr. 669 af 23. september 1986,  

 foretages følgende ændring:
 1. I § 17 ændres »mindreårighed, tinglyst  

 umyndiggørelse og lavværgemål eller manglende fornuft (lov nr. 277 af 30.  

 juni 1922 om umyndighed og værgemål § 65),» til: »umyndighed som  

 følge af mindreårighed og tinglyst værgemål med fratagelse af den retlige  

 handleevne, jf. værgemålslovens § 6, eller manglende evne til at handle  

 fornuftsmæssigt, jf. værgemålslovens § 46,».
§ 6 I erstatningsansvarsloven, jf. lovbekendtgørelse nr. 599 af 8. september  

 1986, som senest ændret ved § 2 i lov nr. 73 af 1. februar 1995, foretages  

 følgende ændring:
 1. Efter § 24 indsættes:
 »Børns erstatningsansvar m.v.
§ 24 a.
Barn under 15 år er erstatningspligtigt for skadegørende  

 handlinger efter samme regler som personer over denne alder.
Dog kan  

 erstatningen nedsættes eller endog helt bortfalde, for så vidt det findes  

 billigt på grund af manglende udvikling hos barnet, handlingens beskaffenhed  

 og omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
§ 24 b.
En person, som på grund af sindssygdom, hæmmet psykisk  

 udvikling, forbigående sindsforvirring eller lignende tilstand har manglet  

 evnen til at handle fornuftmæssigt, er erstatningspligtig for skadegørende  

 handlinger efter samme regler som sjælssunde personer.
Dog kan erstatningen  

 nedsættes eller endog helt bortfalde, for så vidt det findes billigt under  

 hensyn til personens sindstilstand, handlingens beskaffenhed eller  

 omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
 Stk. 2. Har den skadegørende ved misbrug af beruselsesmidler eller  

 på lignende måde forbigående hensat sig i en sindstilstand som ovenfor nævnt,  

 er en lempelse i erstatningsansvaret udelukket.«.
§ 7 I lov om fonde og visse foreninger, jf. lovbekendtgørelse nr. 698 af 11.  

 august 1992, som ændret ved § 6 i lov nr. 442 af 1. juni 1994, foretages  

 følgende ændringer:
 1. § 12, 1. pkt., affattes således:
 »Bestyrelsesmedlemmer og direktører skal være myndige og må ikke være  

 under værgemål efter værgemålslovens § 5 eller under samværgemål efter  

 værgemålslovens § 7.«.
 2. § 24, stk. 1, 1. pkt., affattes således:
 »Revisor skal være myndig og må ikke være under værgemål efter  

 værgemålslovens § 5 eller under samværgemål efter værgemålslovens § 7.«.
§ 8 I lov om ægteskabs indgåelse og opløsning, jf. lovbekendtgørelse nr. 148  

 af 8. marts 1991, som ændret ved § 4 i lov nr. 386 af 20. maj 1992, foretages  

 følgende ændringer:
 1. I § 1 indsættes som 2. pkt.:
 »Statsamtet kan ved meddelelse af tilladelse til indgåelse af  

 ægteskab til en ung under 18 år fastsætte vilkår om, at den unge trods  

 ægteskabet fortsat er mindreårig og dermed umyndig indtil det fyldte 18.  

 år.«.
 2. § 3 affattes således:
 » § 3. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke indgå ægteskab uden værgens samtykke.«.
 3. I § 46 ændres »myndighedslovens regler« til:  

 »reglerne i lov om forældremyndighed og samvær«.
§ 9 I lov om ægteskabets retsvirkninger, jf. lovbekendtgørelse nr. 37 af 5.  

 januar 1995, foretages følgende ændringer:
 1. § 35, 2. pkt., affattes således:
 »Samtykke fra værgen gives ved underskrift på ægtepagten.«.
 2. § 52 ophæves.
§ 10 I lov nr. 372 af 7. juni 1989 om registreret partnerskab, som ændret ved  

 lov nr. 821 af 19. december 1989, foretages følgende ændring:
 1. § 4, stk. 2, affattes således:
 » Stk. 2. § 13, 3. pkt., og § 15, stk. 3, i lov om  

 forældremyndighed og samvær finder ikke anvendelse på det registrerede  

 partnerskab.«.
§ 11 I lov om anerkendelse og fuldbyrdelse af nordiske afgørelser om  

 privatretlige krav og om ændring af retsplejeloven, jf. lovbekendtgørelse nr.  

 635 af 15. september 1986, foretages følgende ændring:
 1. I § 7, stk. 1, nr. 1, ændres »umyndiggørelse,  

 ophævelse af umyndiggørelse« til: »værgemål, jf. værgemålslovens  

 kapitel 2, ophævelse af sådanne værgemål«.
§ 12 I lov om børns retsstilling, jf. lovbekendtgørelse nr. 634 af 15.  

 september 1986, som senest ændret ved § 6 i lov nr. 396 af 13. juni 1990,  

 foretages følgende ændringer:
 1. § 11, stk. 1, 2. pkt., affattes således:
 »Underskriften skal være bekræftet af en advokat eller af to  

 vitterlighedsvidner, der udtrykkeligt skal bevidne underskriftens ægthed,  

 dateringens rigtighed, og at underskriveren ikke er umyndig eller under  

 værgemål efter værgemålslovens § 5.«.
 2. § 11, stk. 3, 1. pkt., affattes således:
 »Er den opgivne fader umyndig som følge af mindreårighed, kræves  

 værgens samtykke til anerkendelsen.«.
 3. § 14, stk. 2, affattes således:
 » Stk. 2. Bidragspligten ophører ved barnets fyldte 18. år.  

 Bidragspligten ophører endvidere, når barnet indgår ægteskab, medmindre  

 statsamtet bestemmer andet.«.
 4. § 18, stk. 1, 2. pkt., ophæves.
§ 13 I lov om adoption, jf. lovbekendtgørelse nr. 629 af 15. september 1986,  

 som senest ændret ved § 13 i lov nr. 389 af 7. juni 1989, foretages følgende  

 ændringer:
 1. § 7, stk. 1, affattes således:
 »Adoption af en person, som er under 18 år og umyndig, kræver  

 samtykke fra forældrene.«.
 2. § 14 affattes således:
 » § 14. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke adopteres, uden at erklæring er indhentet fra  

 værgen.«.
 3. § 18, stk. 1, 2. pkt., affattes således:
 »Er nogen af parterne under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålslovens  

 § 6, skal erklæring fra værgen indhentes.«.
§ 14 I arveloven, jf. lovbekendtgørelse nr. 584 af 1. september 1986, som  

 senest ændret ved § 10 i lov nr. 396 af 13. juni 1990, foretages følgende  

 ændring:
 1. I § 61 indsættes som stk. 3:
 » Stk. 3. Justitsministeren fastsætter regler om anbringelse  

 af myndiges båndlagte midler.«.
§ 15 I lov om skifte af dødsbo og fællesbo, jf. lovbekendtgørelse nr. 725 af  

 23. oktober 1986, som ændret ved § 5 i lov nr. 396 af 13. juni 1990,  

 foretages følgende ændringer:
 1. § 5, litra a og b, affattes således:
»a) når nogen af arvingerne ved skiftets begyndelse er umyndige som  

 følge af mindreårighed, b) når nogen af arvingerne ved skiftets begyndelse er under værgemål med  

 fratagelse af den retlige handleevne, jf. værgemålslovens § 6, medmindre  

 værgen sammen med en ægtefælle, der samlever i sædvanligt formuefællesskab  

 med den, der er under værgemål, tiltræder boet på den umyndiges vegne,».
 2. Efter § 11 indsættes:
» § 11 a.
Finder skifteretten det påkrævet, at der i anledning  

 af skiftet for en arving eller legatar beskikkes en særlig værge, jf. reglen  

 i værgemålslovens § 47, kan beskikkelsen foretages af retten.«.
 3. I § 24, stk. 1, 1. pkt., ændres »myndlingens«  

 til: »den umyndiges«.
 4. I § 49 ændres »bestyres efter § 3 i lov om  

 anbringelse og bestyrelse af umyndiges midler m.v.« til: »bestyres  

 efter § 35 i værgemålsloven«.
 5. I § 51, stk. 1, ændres »myndlingens« til:  

 »den umyndiges«.
 6. I § 78, 2. pkt., ændres »§ 3 i lov om anbringelse  

 og bestyrelse af umyndiges midler m.v. skal bestyres i en  

 forvaltningsafdeling« til: »værgemålslovens § 35, stk. 1, skal  

 bestyres i en forvaltningsafdeling«.
 7. I § 83, stk. 2, 1. pkt., ændres »myndige,  

 pålidelige og vederhæftige personer« til: »personer, der er  

 pålidelige, vederhæftige, myndige og ikke under værgemål efter  

 værgemålslovens § 5 eller under samværgemål efter værgemålslovens § 7,».
 8. I § 90, 1. pkt., ændres »§ 3 i lov om anbringelse  

 og bestyrelse af umyndiges midler m.v.« til: »værgemålslovens § 35,  

 stk. 1,».
§ 16 I lov om borteblevne, jf. lovbekendtgørelse nr. 587 af 1. september 1986,  

 foretages følgende ændringer:
 1. I § 1, stk. 2, ændres  

 »myndighedslovgivningens« til: »værgemålslovgivningens«.
 2. § 2, stk. 1, affattes således:
 »Den borteblevnes formue forvaltes og anbringes efter reglerne i  

 værgemålslovens kapitel 5.«.
 3. I § 2, stk. 2, ændres »jfr. § 3 i lov om  

 anbringelse og bestyrelse af umyndiges midler m.v.« til: »jf.  

 værgemålslovens § 35, stk. 1.«.
 4. I § 25, stk. 4, ændres »jfr. § 3 i lov om  

 anbringelse og bestyrelse af umyndiges midler m.v.,» til: »jf.  

 værgemålslovens § 35, stk. 1,».
§ 17 I lov om svangerskabsafbrydelse, jf. lovbekendtgørelse nr. 633 af 15.  

 september 1986, som senest ændret ved § 9 i lov nr. 1133 af 21. december  

 1994, foretages følgende ændringer:
 1. I § 5, stk. 2, affattes således:
» Stk. 2. Er kvinden på grund af sindssygdom, hæmmet psykisk  

 udvikling, alvorligt svækket helbred eller af anden grund ude af stand til at  

 forstå betydningen af indgrebet, kan samrådet, når omstændighederne taler  

 derfor, tillade svangerskabsafbrydelse efter anmodning fra en særligt  

 beskikket værge.
For beskikkelsen af denne værge finder bestemmelsen i  

 værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af kvinden eller værgen.«.
 2. § 6, stk. 1, affattes således:
 »Er kvinden under 18 år, og har hun ikke indgået ægteskab, skal  

 forældremyndighedens indehaver samtykke i anmodningen.«.
 3. I § 6, stk. 3, 2. pkt., ændres »,  

 forældremyndighedens indehaver eller værgen« til: »eller  

 forældremyndighedens indehaver«.
§ 18 I lov om sterilisation og kastration, jf. lovbekendtgørelse nr. 661 af 12.  

 juli 1994, foretages følgende ændringer:
 1. § 2, stk. 2, affattes således:
 » Stk. 2. Dette gælder dog ikke personer, der er omfattet af  

 bestemmelserne i § 6, stk. 2, og § 7.«.
 2. § 6, stk. 2, affattes således:
» Stk. 2. Er denne på grund af sindssygdom, hæmmet psykisk  

 udvikling, alvorligt svækket helbred eller af anden grund varigt eller for  

 længere tid ude af stand til at forstå betydningen af indgrebet, kan samrådet  

 efter anmodning fra en særligt beskikket værge tillade sterilisation, når  

 omstændighederne taler derfor.
For beskikkelsen af denne værge finder  

 bestemmelsen i værgemålslovens § 50 tilsvarende anvendelse.
Samrådets  

 afgørelse kan indbringes for ankenævnet af den, på hvem indgrebet skal  

 foretages, og af værgen.«.
 3. § 7 affattes således:
» § 7. Er den, på hvem indgrebet skal foretages, en person  

 under 18 år, der ikke har indgået ægteskab, er den pågældende sindssyg eller  

 hæmmet psykisk udviklet, eller findes det i øvrigt på grund af ansøgerens  

 sjælelige tilstand, herunder svag begavelse, betænkeligt, at denne på egen  

 hånd anmoder om sterilisation, kan samrådet tillade sterilisation efter  

 anmodning fra den pågældende og forældremyndighedens indehaver eller en  

 særligt beskikket værge.
For beskikkelsen af denne værge finder bestemmelsen  

 i værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af ansøgeren, forældremyndighedens indehaver og  

 værgen.«.
§ 19 I lov nr. 331 af 24. maj 1989 om frihedsberøvelse og anden tvang i  

 psykiatrien foretages følgende ændring:
 1. § 22, stk. 3, affattes således:
 » Stk. 3. Er patienten ude af stand til at afgive gyldigt  

 samtykke, kan indgrebet kun gennemføres, såfremt der over for patienten  

 iværksættes værgemål efter værgemålslovens § 5, der omfatter personlige  

 forhold, herunder beføjelse til at meddele samtykke til psykokirurgiske  

 indgreb, og værgen giver skriftligt samtykke til indgrebet.«.
§ 20 I lov nr. 266 af 22. maj 1986 om vagtvirksomhed, som senest ændret ved § 2  

 i lov nr. 386 af 20. maj 1992, foretages følgende ændringer:
 1. § 3, stk. 1, nr. 4, affattes således:
 »4) ikke er umyndig, under værgemål efter værgemålslovens § 5 eller  

 under samværgemål efter værgemålslovens § 7,».
 2. I § 17, stk. 2, 1. pkt, ændres »umyndiggjort«  

 til: »person, der er under værgemål efter værgemålslovens § 5, under  

 værgemål med fratagelse af den retlige handleevne, jf. værgemålslovens § 6,  

 eller under samværgemål efter værgemålslovens § 7,».
 3. I § 17, stk. 2, 2. pkt., ændres  

 »umyndiggørelsen« til: »værgemålets iværksættelse«.
§ 21 I lov nr. 223 af 8. juni 1966 om handel med brugte genstande samt  

 pantelånervirksomhed, som senest ændret ved § 3 i lov nr. 386 af 20. maj  

 1992, foretages følgende ændringer:
 1. I § 7, 1. pkt., ændres »umyndiggjort« til:  

 »person, der er under værgemål med fratagelse af den retlige handleevne,  

 jf. værgemålslovens § 6,» og »umyndiggjortes« til:  

 »umyndiges«.
 2. I § 7, 2. pkt., ændres »umyndiggørelsen« til:  

 »værgemålets iværksættelse«.
§ 22 I lov om voldgift i tvistigheder angående handel med husdyr, jf.  

 lovbekendtgørelse nr. 621 af 15. september 1986, som ændret ved § 12 i lov  

 nr. 396 af 13. juni 1990, foretages følgende ændring:
 1. I § 2, stk. 4, 1. pkt., ændres »bliver  

 umyndiggjort« til: »bliver umyndig, eller kommer under værgemål  

 efter værgemålslovens § 5 eller under samværgemål efter værgemålslovens §  

 7«.
§ 23 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, som senest ændret ved lov nr. 222 af 10. april 1991,  

 foretages følgende ændring:
 1. I § 4 indsættes som stk. 4:
 » Stk. 4. Justitsministeren kan fastsætte regler om midlernes  

 forvaltning og anbringelse.«.
§ 24 Stk. 1. Loven træder i kraft den 1. januar 1997.
 Stk. 2. Sager om umyndiggørelse eller lavværgemål, der ved lovens  

 ikrafttræden er under behandling ved domstolene, behandles efter reglerne i  

 retsplejelovens kapitel 43, som affattet ved denne lovs § 1, nr. 10.
§ 25 Stk. 1. Loven gælder ikke for Færøerne og Grønland.
 Stk. 2. §§ 4 - 16, §§ 19 - 20 og § 22 kan ved kongelig anordning  

 sættes i kraft for Færøerne med de afvigelser, som de særlige færøske forhold  

 tilsiger.
 Stk. 3. §§ 4 - 14 og §§ 18 - 21 kan ved kongelig anordning sættes  

 i kraft for Grønland med de afvigelser, som de særlige grønlandske forhold  

 tilsiger.
Bemærkninger til lovforslaget Almindelige bemærkninger 1. Indledning Lovforslaget er en følge af det samtidigt fremsatte forslag til  

 værgemålsloven, der skal gennemføre en ny lovgivning til afløsning af de  

 gældende regler i myndighedsloven om umyndiggørelse og værgebeskikkelse m.v.  

 Nærværende lovforslag skal således ses i sammenhæng med forslaget til  

 værgemålsloven.
Lovforslaget indeholder ændringer af love, der hører under  

 Justitsministeriets område.
De ændringer i lovgivningen i øvrigt, der er  

 nødvendige, såfremt forslaget til værgemålsloven bliver vedtaget, bør efter  

 Justitsministeriets opfattelse gennemføres samlet, når der er taget stilling  

 til værgemålslovforslaget.
Justitsministeriet vil derfor kontakte de øvrige  

 ministerier om den mest hensigtsmæssige fremgangsmåde ved gennemførelsen af  

 de nødvendige konsekvensændringer.
I det følgende redegøres kort for de gældende regler om umyndighed m.v. i  

 myndighedsloven samt for hovedpunkterne i forslaget til værgemålsloven i det  

 omfang, ændringerne er af betydning for nærværende lovforslag.
Der er  

 redegjort mere detaljeret for de gældende regler om umyndiggørelse,  

 lavværgemål m.v. samt for de ændringer, som vedtagelse af forslaget til  

 værgemålsloven indebærer, i bemærkningerne til værgemålslovforslaget.
 2. De gældende regler i myndighedsloven om umyndige m.v.
 Efter reglerne i myndighedsloven omfatter udtrykket umyndige dels  

 de mindreårige, dvs. børn og unge under 18 år, uanset om den pågældende har  

 indgået ægteskab, og dels personer, der er umyndiggjort i formueretlig  

 henseende efter myndighedslovens § 2 og eventuelt tillige i personlig  

 henseende, jf. myndighedslovens § 46. Personer under lavværgemål, jf.  

 myndighedslovens § 54, anses efter myndighedsloven ikke for umyndige.
 Om betingelserne for umyndiggørelse i formueretlig og personlig henseende  

 og for iværksættelse af lavværgemål henvises til de almindelige bemærkninger  

 til værgemålslovforslaget afsnit 4.1.
Umyndighed som følge af mindreårighed eller formueretlig  

 umyndiggørelse medfører, at den pågældende ikke selv kan råde over sin formue  

 eller forpligte sig ved retshandler.
Råderetten tilkommer i stedet værgen,  

 der retligt og faktisk bestyrer den umyndiges formue og repræsenterer den  

 umyndige i økonomiske forhold.
Værgens muligheder begrænses dog af, at  

 formuen som hovedregel skal anbringes og bestyres i en godkendt  

 forvaltningsafdeling.
Værgen er undergivet tilsyn af statsamtet.
Formueretlig  

 umyndiggørelse skal tinglyses i personbogen, og virkningen af tinglysningen  

 er, at aftaler, der indgås med den umyndiggjorte, er ugyldige.
Personlig umyndiggørelse, der kun kan besluttes, hvis der også  

 træffes afgørelse om formueretlig umyndiggørelse, medfører, at værgen  

 overtager omsorgen for den umyndiggjortes person.
Det centrale herved er, at  

 det er værgen, der træffer beslutning om den pågældendes opholdssted og om  

 den pågældendes beskæftigelse, men rækkevidden af den personlige værges  

 adgang til at træffe beslutninger er i øvrigt ikke fuldt ud fastlagt.
Lavværgemål medfører, at den, der er under værgemål, kun kan råde  

 over sin formue eller forpligte sig ved retshandler i forbindelse med sin  

 lavværge, således at disse to i fællesskab må træffe beslutninger om  

 formueadministrationen m.v.
Lavværgen er ikke undergivet tilsyn af  

 statsamtet, og reglerne om anbringelse af umyndiges midler gælder heller  

 ikke.
Lavværgemål skal dog ligesom formueretlig umyndiggørelse tinglyses i  

 personbogen og på fast ejendom, og tinglysningen har samme retsvirkninger som  

 for umyndiggjorte.
3. Forslaget til værgemålsloven Forslaget til værgemålsloven indebærer for mindreårige, jf. § 1,  

 stk. 1, den ændring, at unge under 18 år, der indgår ægteskab, bliver myndige  

 ved indgåelsen af ægteskab, medmindre statsamtet træffer beslutning om, at  

 den unge fortsat skal være under værgemål efter indgåelsen af ægteskabet  

 indtil sit fyldte 18. år.
Unge under 18 år, der har indgået ægteskab, vil  

 således som hovedregel ikke længere være under værgemål.
Bestemmelser, der  

 foreskriver værgens samtykke til dispositioner m.v., må som følge heraf  

 ændres.
 For voksne, dvs. personer over 18 år og personer under 18 år, der  

 har indgået ægteskab, indebærer forslaget til værgemålsloven, at de  

 nugældende regler om umyndiggørelse i formueretlig og personlig henseende  

 samt om lavværgemål m.v. erstattes af nye former for værgemål.
Det centrale i den foreslåede nye ordning er, at der udpeges en værge til  

 at handle og træffe beslutninger, jf. § 5 i forslaget til værgemålsloven, og  

 at værgemålet kan begrænses til at angå enten økonomiske eller personlige  

 forhold, herunder bestemte økonomiske anliggender eller aktiver eller  

 bestemte personlige anliggender.
Sådanne værgemål fratager ikke den, der  

 kommer under værgemål, muligheden for selv at disponere, og den pågældende er  

 således fortsat myndig.
Som følge heraf skal værgemål efter § 5 heller ikke  

 tinglyses.
Formuen skal - i det omfang den er omfattet af værgemålet -  

 bestyres og anbringes i en godkendt forvaltningsafdeling.
Værgen er under  

 tilsyn af statsamtet.
Hvis der er behov for det, kan der efter værgemålslovens § 6 i forbindelse  

 med værgemål efter § 5 træffes beslutning om fratagelse af den retlige  

 handleevne.
Den, der er frataget handleevnen, er umyndig og kan ikke selv  

 forpligte sig ved retshandler eller råde over sin formue, og værgen handler  

 således - under tilsyn af statsamtet - på den pågældendes vegne i økonomiske  

 anliggender.
Formuen skal bestyres og anbringes i en godkendt  

 forvaltningsafdeling, og værgemålet skal tinglyses i personbogen og på  

 eventuel fast ejendom, som den umyndige ejer.
Denne form for værgemål svarer  

 i høj grad til de eksisterende formueretlige umyndiggørelser.
Endvidere indebærer forslaget, at de gældende regler i myndighedsloven om  

 lavværgemål erstattes af regler om samværgemål, jf. forslaget til lov om  

 værgemål § 7. De nye regler svarer i et vist omfang til de gældende, og  

 samværgemål kan således ligesom lavværgemål kun angå formueadministration og  

 varetagelse af andre økonomiske anliggender, men ikke personlige forhold.
Det  

 foreslås dog som noget nyt, at samværgemål kan begrænses til at angå bestemte  

 aktiver eller anliggender, og at samværgemål ikke skal medføre fratagelse af  

 handleevnen.
Personer, der kommer under samværgemål, er myndige, og  

 samværgemål skal ikke tinglyses som lavværgemål.
Forslaget til værgemålsloven indebærer således, at udtrykket  

umyndige fremover kun omfatter børn og unge under 18 år, der ikke har  

 indgået ægteskab, samt voksne, der er under værgemål med fratagelse af den  

 retlige handleevne, jf. værgemålslovens § 6. Unge under 18 år, der har  

 indgået ægteskab, anses som hovedregel ikke for mindreårige, jf. § 1 i  

 værgemålsloven, og er dermed myndige.
Personer under værgemål efter lovens §  

 5 samt personer under samværgemål er ligeledes efter terminologien i  

 værgemålsloven myndige.
 Personer, der før værgemålslovens ikrafttræden er formueretligt  

 umyndiggjort, skal efter § 55 i værgemålslovforslaget fremover anses som  

 værende under værgemål med fratagelse af den retlige handleevne, jf.  

 værgemålslovens § 6. Personer, der er under lavværgemål, skal efter lovens  

 ikrafttræden behandles efter værgemålslovens regler om personer under  

 samværgemål.
Ved værgemålslovens § 52, stk. 2, foreslås loven om anbringelse og  

 bestyrelse af umyndiges midler m.v. ophævet og erstattet af reglerne i  

 kapitel 5 om formuen i værgemålsloven.
Enkelte bestemmelser i loven om  

 anbringelse og bestyrelse af umyndiges midler foreslås overført til andre  

 love, jf. bemærkningerne til de enkelte bestemmelser nedenfor.
Denne  

 systematik medfører endvidere, at det er nødvendigt at ændre de bestemmelser  

 i lovgivningen i øvrigt, der indeholder henvisninger til loven om anbringelse  

 og bestyrelse af umyndiges midler.
4. Forslagene om konsekvensændringer Det er i en lang række andre love af betydning, om en person er myndig,  

 umyndiggjort, mindreårig eller under lavværgemål.
Afgrænsningen af begrebet  

 umyndig og myndig i andre love er imidlertid ikke i alle tilfælde identisk  

 med myndighedslovens afgrænsning af disse begreber.
Det kan således f.eks.  

 forekomme, at personer under lavværgemål må sidestilles med umyndiggjorte.
 De nye former for værgemål og den ny betydning af begreberne umyndig,  

 myndig og mindreårig, som foreslås ved værgemålsloven, indebærer, at det er  

 nødvendigt at gennemgå samtlige de bestemmelser i lovgivningen, der anvender  

 disse begreber, og efter en konkret vurdering afgøre, hvilke ændringer der  

 bør foretages som følge af den nye lovgivning om værgemål.
De foreslåede ændringer for så vidt angår unge under 18 år, der har  

 indgået ægteskab, indebærer, at krav om værgens samtykke må udgå, idet  

 disse personer, der herefter som hovedregel er myndige, ikke har en værge,  

 der kan meddele samtykke.
Såfremt der opstår behov for bistand ved  

 varetagelsen af den pågældendes interesser, må dette således normalt ske på  

 den unges eget initiativ, således at denne kan vælge at lade sine forældre,  

 sin ægtefælle eller f.eks. en advokat eller revisor bistå sig, uden at disse  

 optræder som værge eller indehaver af forældremyndigheden.
Kommer den unge i  

 en tilstand, som midlertidigt eller varigt afholder ham eller hende fra at  

 varetage sine økonomiske eller personlige interesser, gælder de almindelige  

 regler om iværksættelse af værgemål og beskikkelse af værge m.v. i  

 værgemålsloven.
For voksne, der kommer under værgemål efter værgemålslovens § 6,  

 dvs. fratages den retlige handleevne, finder Justitsministeriet, at den  

 øvrige lovgivning må vurderes under hensyntagen til, at et sådant værgemål i  

 meget høj grad svarer til formueretlig umyndiggørelse efter de gældende  

 regler i myndighedsloven.
Udgangspunktet for de foreslåede ændringer af  

 særregler om umyndige, umyndiggjorte m.v. er derfor, at personer under  

 værgemål efter værgemålslovens § 6 i videst muligt omfang stilles på samme  

 måde som personer, der i dag er umyndiggjorte.
Er en voksen under værgemål alene efter værgemålslovens § 5,  

 indebærer værgemålet ikke begrænsninger i den pågældendes mulighed for at  

 indgå aftaler på egen hånd.
Værgemål efter værgemålslovens § 5 skal heller  

 ikke tinglyses, og omverdenen vil derfor ikke i almindelighed kunne anses for  

 at være bekendt med værgemålet.
Den, der er under værgemål efter  

 værgemålslovens § 5, er derfor for så vidt stillet som andre myndige, men  

 under hensyn til det anvendelsesområde, som denne form for værgemål må  

 antages at få, vil den, der er under værgemål, formentlig i det fleste  

 tilfælde være så passiv, at denne ikke på egen hånd indgår aftaler.
Hvis  

 personer under § 5-værgemål på egen hånd indgår aftaler, kan aftalen  

 eventuelt rammes af reglen i værgemålslovens § 46, hvorefter en aftale ikke  

 er bindende, hvis det må antages, at den er indgået af en person, der  

 manglede evnen til at handle fornuftmæssigt.
 Værgemål efter værgemålslovens § 5 kan endvidere være begrænset til alene  

 at omfatte enten økonomiske eller personlige forhold eller bestemte  

 økonomiske eller personlige anliggender.
Denne nye form for værgemål rejser spørgsmål om, i hvilket omfang  

 særregler om umyndiggjorte i den øvrige lovgivning skal udstrækkes til også  

 at gælde for personer under værgemål efter værgemålslovens § 5. Ved  

 afgørelsen heraf kan der på den ene side lægges vægt på, at personer, der  

 kommer under værgemål efter § 5, enten er i en tilstand, hvor den pågældende  

 er ude af stand til at varetage sine anliggender, eller - hvis værgemålet er  

 begæret af den pågældende selv, jf. værgemålslovens § 5, stk. 2 - er uegnet  

 til at varetage sine økonomiske anliggender, og at der som følge heraf er  

 behov for en beskyttelse af den pågældende mod at indgå aftaler, der kan  

 skade dennes forhold.
På den anden side har det væsentlig betydning, at  

 værgemål af denne art ikke medfører fratagelse af handleevnen og ikke skal  

 tinglyses, og at værgemålet derfor ikke i formueretlig henseende kan  

 tillægges samme betydning som umyndiggørelse efter de nugældende regler.  

 Endvidere må der lægges vægt på det formål, der ligger til grund for  

 forslaget til de nye regler om værgemål efter § 5 - at værgemålet skal  

 afpasses efter den pågældendes behov og ikke må være mere omfattende end  

 nødvendigt.
Det er Justitsministeriets opfattelse, at formålet med den nye smidigere  

 værgemålsordning efter værgemålslovens § 5 bør tilgodeses i videst muligt  

 omfang, således at personer under denne form for værgemål også i relation til  

 den øvrige lovgivning behandles som myndige.
Også fordi § 5-værgemål  

 formentlig ofte vil være begrænset til enten økonomiske eller personlige  

 forhold, eller begrænset til at angå bestemte aktiver eller økonomiske  

 forhold eller bestemte personlige forhold, vil det på en række områder ikke  

 være hensigtsmæssigt at tillægge sådanne værgemål samme retsvirkninger som  

 værgemål med fratagelse af den retlige handleevne efter værgemålslovens § 6.
Hertil kommer, at § 5-værgemål formentlig typisk vil blive iværksat for  

 personer, der befinder sig i en situation eller under omstændigheder, der  

 udelukker den pågældende fra at handle på egen hånd, og at det således vil  

 være en selvfølge, at værgen inddrages som den legale repræsentant for den  

 pågældende og træffer de beslutninger, som denne ellers skulle have taget.  

 Viser det sig alligevel, at en person under § 5-værgemål handler på egen  

 hånd, vil der være mulighed for, at f.eks. værgen eller nærtstående tager  

 initiativ til, at værgemålet udvides, således at den retlige handleevne  

 fratages.
Der vil i disse situationer også være mulighed for, at en aftale,  

 som den, der er under værgemål efter § 5, har indgået, ikke anses for  

 bindende, fordi den pågældende manglede evnen til at handle fornuftmæssigt,  

 jf. værgemålslovens § 46.
For så vidt angår samværgemål har Justitsministeriet ved  

 overvejelserne om ændringer af bestemmelser i den øvrige lovgivning om  

 lavværgemål lagt vægt på den store lighed, der er mellem disse to former for  

 værgemål.
Det er dog ved samværgemål af væsentlig betydning, at der som noget  

 nyt ikke længere sker fratagelse af handleevnen, og at samværgemål ikke som  

 hidtil skal tinglyses.
 Om vurderingen af, hvilke ændringer der bør foretages i de enkelte  

 tilfælde, henvises i øvrigt til bemærkningerne nedenfor vedrørende de enkelte  

 bestemmelser i lovforslaget.
Endelig bemærkes, at Myndighedslovsudvalgets betænkning nr. 1247/1993 om  

 værgemål indeholder udkast til en del af de ændringer, der foreslås ved dette  

 lovforslag.
Der henvises herom til betænkningen side 35-39 og 397-404.
5. Ændring af retsplejelovens regler om værgemålssager Også forslaget om ændring af retsplejelovens kapitel 43, der nu har titlen  

 »Sager om umyndiggørelse og lavværgemål«, er en følge af forslaget  

 til værgemålsloven og skal derfor ses i sammenhæng med dette lovforslag.
 Som det fremgår af forslaget til værgemålsloven, er det hensigten, at  

 kompetencen til at træffe afgørelse om værgemål fremover i væsentligt omfang  

 skal overføres til statsamterne, således at domstolene kun skal behandle de  

 sager, hvor der er spørgsmål om fratagelse af den retlige handleevne  

 vedrørende økonomiske forhold, jf. værgemålslovens § 6, eller hvor det findes  

 betænkeligt, at sagen afgøres administrativt, jf. værgemålslovens § 13.  

 Domstolene får dog tillige til opgave at prøve de afgørelser om værgemål, der  

 træffes af statsamterne, i det omfang statsamtets afgørelser indbringes for  

 retten, jf. værgemålslovens § 22.
Det er som følge bl.a. af ændringen af kompetencereglerne vedrørende sager  

 om værgemål nødvendigt at give retsplejelovens kapitel 43 en ny udformning.  

 Dette kapitel indeholder de regler, som er specielle for domstolenes  

 behandling af sager om værgemål.
Herudover findes regler for  

 domstolsbehandlingen af værgemålssager i værgemålslovens kapitel 3, i det  

 omfang reglerne er fælles for statsamterne og domstolene.
En del af reglerne i det nugældende kapitel 43 i retsplejeloven er  

 overført til værgemålsloven.
Det gælder f.eks. bestemmelsen i retsplejelovens  

 § 466, hvorefter umyndiggørelse og lavværgemål efter anmodning skal ophæves,  

 når der ikke længere er grund til at opretholde foranstaltningen.
Denne  

 bestemmelse afløses af bestemmelserne i værgemålslovens §§ 9 og 10. Endvidere  

 afløses bestemmelsen i retsplejelovens § 457 om, hvem der kan fremsætte  

 anmodning om værgemål, og bestemmelsen i retsplejelovens § 460, stk. 1, om  

 sagens oplysning af reglerne i værgemålslovens § 16 og § 18. Reglen i  

 retsplejelovens § 462 om foreløbige afgørelser om umyndiggørelse er overført  

 til værgemålslovens § 21.
Forslaget til ændring af retsplejelovens regler om domstolenes behandling  

 af sager om værgemål indebærer bl.a., at retten fremover i alle sager skal  

 beskikke en advokat for den, som sagen om værgemål drejer sig om.
For  

 domstolenes sagsbehandling bliver det endvidere af betydning, at den, som  

 sagen angår, under et retsmøde skal have adgang til at udtale sig, medmindre  

 det i det konkrete tilfælde ikke skønnes påkrævet.
Reglen herom er dog af  

 systematiske grunde placeret i værgemålsloven, men indebærer en væsentlig  

 ændring, idet de fleste sager om værgemål i dag bliver behandlet skriftligt.
Bestemmelsen i retsplejelovens § 461 om virkningen af, at den, der har  

 anmodet om umyndiggørelse eller lavværgemål, udebliver, er ikke medtaget i  

 forslaget til et nyt kapitel 43 i retsplejeloven.
Myndighedslovsudvalget har  

 overvejet, om der skulle indføres en adgang for retten til at pålægge den,  

 som sagen angår, at komme til stede i retten og afgive forklaring, men har -  

 bl.a. fordi vidnetvangsreglerne næppe vil føre til et rimeligt resultat af et  

 fremmøde - undladt at foreslå en sådan ændring.
Hertil kommer også, at det  

 fremover skal være obligatorisk, at der beskikkes advokat for den, som  

 værgemålssagen drejer sig om, og at der derfor altid vil være en repræsentant  

 for denne til stede under retsmøder.
 Retten må således efter en konkret vurdering og på grundlag af de  

 almindelige civilprocessuelle regler afgøre, om udeblivelsen skal tillægges  

 den, som sagen angår, bevismæssig skadevirkning, men dette vil næppe ofte  

 blive aktuelt i værgemålssager, hvor oplysningen af sagen påhviler retten.
 Om de enkelte bestemmelser i forslaget til ændring af retsplejelovens  

 kapitel 43 henvises i øvrigt til bemærkningerne nedenfor til de enkelte  

 bestemmelser.
6. Forslagets økonomiske og administrative konsekvenser Da dette lovforslag består af en række konsekvensændringer som følge af  

 det samtidigt fremsatte forslag til værgemålsloven, kan der om lovforslagets  

 økonomiske og administrative konsekvenser henvises til afsnit 14 i de  

 almindelige bemærkninger til forslaget til værgemålsloven.
 7. Hørte myndigheder m.v.
Myndighedslovsudvalgets betænkning om værgemål har været sendt til høring  

 hos de myndigheder og organisationer, der er nævnt i de almindelige  

 bemærkninger under afsnit 15 i forslaget til værgemålsloven.
Endvidere har et  

 udkast til nærværende lovforslag været sendt til høring hos de samme  

 myndigheder og organisationer.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser  

 sammenholdt med de gældende regler.
Til § 1 Retsplejeloven Til nr. 1 og 2 Ifølge bestemmelsen i retsplejelovens § 42, stk. 3, kan kun den, der har  

 bestået juridisk kandidateksamen, og som er myndig, uberygtet og vederhæftig,  

 beskikkes som dommer ved de almindelige domstole.
Et tilsvarende krav er  

 fastsat ved retsplejelovens § 52 for justitssekretærer, protokolsekretærer  

 ved Højesteret og fuldmægtige ved domstolene.
Forslaget til værgemålsloven indebærer, at kun personer, der er under  

 værgemål med fratagelse af handleevnen, jf. værgemålslovforslagets § 6, og  

 ugifte personer under 18 år anses for umyndige.
Personer, der er under  

 værgemål alene efter værgemålslovens § 5 eller under samværgemål, anses  

 derimod for myndige.
For de nævnte stillinger må det anses for at følge af forholdets natur, at  

 den, der beklæder stillingen, ikke er umyndig eller under værgemål efter  

 værgemålslovens § 5 eller under samværgemål efter værgemålslovens § 7. Også  

 kravet om, at de pågældende skal være uberygtede og vederhæftige, må anses  

 for selvfølgeligt.
Bestemmelserne foreslås derfor ændret, således at kravet  

 om, at de pågældende skal være myndige, uberygtede og vederhæftige ikke  

 længere fremgår af lovteksten.
Dette svarer i øvrigt til den løsning, som ved  

 lov nr. 385 af 20. maj 1992 om ændring af retsplejeloven (Anklagemyndighedens  

 struktur) ved affattelsen af retsplejelovens § 105 blev valgt med hensyn til  

 betingelserne for at beklæde en stilling som offentlig anklager.
Til nr. 3 og 4 Ved retsplejelovens § 93, stk. 4, 2. pkt., er det fastsat, at sagkyndige,  

 der af præsidenten for Sø- og Handelsretten beskikkes til at deltage ved  

 behandlingen af sager vedrørende arbejdsformidling og  

 arbejdsløshedsforsikring og sager vedrørende markedsføring, ikke må være  

 umyndiggjort eller under lavværgemål.
Af retsplejelovens § 119, stk. 2, nr.  

 1, følger det, at personer, der beskikkes som advokat, skal være myndige og  

 ikke under lavværgemål.
Da det for de nævnte sagkyndige dommere og for advokater ligesom for  

 dommere, justitssekretærer, offentlige anklagere m.v., jf. bemærkningerne  

 ovenfor til nr. 1 og 2, må anses for naturligt, at der stilles krav om, at de  

 pågældende er myndige og ikke under værgemål efter § 5 i  

 værgemålslovforslaget eller under samværgemål, foreslås bestemmelserne ændret  

 i overensstemmelse hermed.
Kravet herom findes at burde fremgå af lovteksten.
Til nr. 5 Den gældende bestemmelse i retsplejelovens § 257 fastsætter regler om  

 umyndige og lavværgede personers mulighed for at træffe processuelle  

 beslutninger i forbindelse med borgerlige retssager.
Til stk. 1 For de, der er umyndige efter gældende ret, dvs. personer, der er  

 umyndiggjort i medfør af myndighedslovens § 2, og personer under 18 år,  

 gælder ifølge § 257, stk. 1, 1. pkt., at værgen i retssager optræder på den  

 umyndiges vegne.
For personer under 18 år kan den ene af forældrene dog i  

 visse tilfælde repræsentere den umyndige uden den anden af forældrenes  

 medvirken, jf. stk. 1, 2. pkt.
 For en person, der er under lavværgemål, gælder ifølge bestemmelsens stk.  

 2, at den pågældende i retssager kun kan optræde i forbindelse med sin  

 lavværge.
Bestemmelsen i § 257, stk. 1, 1. pkt., foreslås ændret, således at det  

 tydeligere fremgår, at personer under værgemål med fratagelse af den retlige  

 handleevne, jf. værgemålslovens § 6, og unge under 18 år, der er umyndige, er  

 afskåret fra at optræde på egen hånd i forbindelse med behandlingen af  

 retssager.
Det følger herefter af reglerne i værgemålsloven, at det er  

 værgen, der optræder på den umyndiges vegne.
Værgen skal dog som følge af  

 bestemmelsen i værgemålslovens § 26 spørge den, der er under værgemål, før  

 der træffes beslutning i vigtigere anliggender, og det vil ligeledes i nogle  

 tilfælde være nødvendigt at indhente statsamtets samtykke til dispositioner  

 under retssagen, jf. værgemålslovens § 30 og de administrative regler om  

 værgens beføjelser og pligter, som skal fastsættes i medfør af denne  

 bestemmelse.
Justitsministeriet har overvejet, om det tillige burde fastsættes, at  

 personer, der er under værgemål efter værgemålslovens § 5 eller samværgemål,  

 ikke kan optræde på egen hånd i retssager.
Disse personer mister imidlertid  

 ikke deres retlige handleevne ved værgemålets etablering.
Endvidere kan de  

 nævnte former for værgemål begrænses til at angå bestemte aktiver eller  

 økonomiske anliggender, og § 5-værgemålet kan også begrænses til kun at angå  

 personlige forhold, herunder bestemte personlige anliggender.
En udvidelse af  

 området for bestemmelsen i § 257, stk. 1, 1. pkt., ville således efter  

 Justitsministeriets opfattelse ikke være i overensstemmelse med disse  

 værgemålsformers karakter, og det foreslås derfor ikke, at personer under §  

 5-værgemål og samværgemål generelt anses for at have mistet  

 proceshabiliteten.
For personer under værgemål efter værgemålslovens § 5 kan værgen som følge  

 af pligten til at varetage interesserne for den, der er under værgemål, og  

 retten til at optræde på dennes vegne, imidlertid virke som repræsentant  

 under retssager, i det omfang værgemålet omfatter det forhold, som retssagen  

 angår.
Justitsministeriet går ud fra, at dette vil blive den fremtidige  

 fremgangsmåde i de - formentlig meget få - retssager, hvor en af parterne er  

 under § 5-værgemål.
Værgen for en person, der er under samværgemål, kan  

 optræde sammen med den, der er under værgemål, eller efter dennes  

 bemyndigelse.
Personer under værgemål efter værgemålslovens § 5 eller under samværgemål  

 vil dog i princippet også kunne optræde på egen hånd under retssagen og  

 således også selv tage stilling til, om retssag skal anlægges.
Dette vil  

 formentlig kun forekomme yderst sjældent i praksis og kan næppe antages at  

 give anledning til problemer.
Dels er der efter bestemmelsen i retsplejeloven  

 § 258 mulighed for, at retten kan afvise en sag, hvis der er grund til at  

 antage, at nogen af parterne mangler myndighed til at råde over sagen.
Denne  

 bestemmelse anvendes i praksis også i tilfælde, hvor en person - uden at der  

 er iværksat værgemål - befinder sig i en sådan sindstilstand, at den  

 pågældende anses for uegnet til på egen hånd at optræde som part under en  

 retssag.
Dels er der mulighed for, at værgen for en person, der er under  

 værgemål efter § 5 eller under samværgemål, hvis det er nødvendigt for at  

 gennemføre - eller opgive - retssagen, kan tage initiativ til værgemål med  

 fratagelse af den retlige handleevne, således at den, der er under værgemål,  

 fratages sin mulighed for at fremsætte påstande m.v. under sagen.
Bestemmelsen i § 257, stk. 1, 2. pkt., foreslås videreført i den  

 nugældende affattelse.
Det vil således fortsat være muligt i tilfælde, hvor  

 den ene værge for en umyndig under 18 år udebliver fra et retsmøde, at lade  

 den anden værge alene repræsentere den umyndige.
Til stk. 2 Af den gældende regel i § 257, stk. 1, 3. pkt., følger det, at værgen skal  

 have den umyndiges samtykke til at anlægge retssag, der angår  

 formuerettigheder, hvorover den umyndige har rådigheden, eller som rejser sig  

 af en aftale, som den umyndige gyldigt har indgået på egen hånd.
Endvidere  

 kræves efter § 257, stk. 1, 4. pkt., samtykke fra en umyndiggjort til værgens  

 anlæg af retssag, der vedrører en legemsfornærmelse eller ærekrænkelse, der  

 er tilføjet den umyndige, medmindre umyndiggørelsen skyldes sindssygdom eller  

 åndssvaghed.
Bestemmelserne er undtagelser til de generelle regler i § 257,  

 stk. 1, 1. og 2. pkt., hvorefter værgen uden den umyndiges tilslutning kan  

 optræde som dennes processuelle repræsentant i retssager.
Bestemmelsen i § 257, stk. 1, 3. pkt., foreslås videreført med den  

 virkning, at værgen skal have et udtrykkeligt samtykke - og altså ikke blot  

 høre den umyndiges mening, jf. værgemålslovens § 26 - til at anlægge en  

 retssag, der vedrører forhold, som den umyndige selv har rådigheden over.  

 Bestemmelsen, der foreslås placeret i § 257, stk. 2, 1. pkt., omfatter ikke  

 personer under værgemål efter værgemålslovens § 5 eller personer under  

 samværgemål.
For personer under samværgemål følger det allerede af, at værgen  

 kun kan optræde sammen med den, der er under samværgemål, at dennes samtykke  

 til sagsanlæg er nødvendigt.
For personer under § 5-værgemål afhænger det af  

 værgemålets omfang, om værgen vil kunne anlægge retssag om den pågældende  

 formuerettighed eller aftale.
Er det pågældende forhold omfattet af  

 værgemålet, kan værgen således uden samtykke fra den, der er under værgemål,  

 men dog efter at have hørt dennes mening, jf. myndighedslovens § 26, træffe  

 beslutning om anlæg af retssag.
Er forholdet ikke omfattet af værgemålet, kan  

 værgen ikke disponere på dette område og således heller ikke i kraft af  

 værgemålet anlægge retssag.
Også bestemmelsen i § 257, stk. 1, 4. pkt., foreslås bevaret.
Bestemmelsen  

 omfatter i den foreslåede affattelse - ligesom den gældende bestemmelse kun  

 omfatter umyndiggjorte - alene personer, der er under værgemål med fratagelse  

 af den retlige handleevne, jf. værgemålslovens § 6, som således skal give  

 samtykke til anlæg af retssag, der rejser sig af en legemskrænkelse eller  

 freds- og æreskrænkelse.
For børn og unge under 18 år skal værgen således  

 ikke indhente samtykke til anlæg af sager af denne art.
 Efter den gældende bestemmelse kræves den umyndiggjortes samtykke dog  

 ikke, hvis umyndiggørelsen skyldes sindssygdom eller åndssvaghed, men derimod  

 ved umyndiggørelse som følge af anden sjælelig forstyrrelse, legemlig mangel,  

 sygdom eller skrøbelighed eller de øvrige umyndiggørelsesgrunde, som nævnes i  

 myndighedslovens § 2. Det foreslås, at samtykke fremover bliver unødvendigt,  

 hvis den, der er under værgemål, som følge af manglende forståelse for sagens  

 betydning ikke kan tage stilling hertil, idet det er i disse tilfælde, værgen  

 - uanset den umyndiges eventuelle tilkendegivelser - bør have mulighed for at  

 kunne varetage den umyndiges interesse i at få gennemført f.eks. et krav om  

 erstatning.
Til nr. 6 Ifølge bestemmelsen i retsplejelovens § 260, stk. 2, er advokater  

 eneberettigede til at møde i retten som fuldmægtige for parterne.  

 Advokaternes eneret brydes dog bl.a. af, at ægtefæller, visse beslægtede samt  

 værger for umyndige og umyndiggjorte og lavværger for personer, der er sat  

 under lavværgemål, kan møde og optræde som rettergangsfuldmægtig under  

 retssager.
 Som følge af forslaget til værgemålsloven er det nødvendigt at ændre  

 bestemmelsen, således at både værgen for en mindreårig og en voksen umyndig  

 og værgen for en person, der er under værgemål efter værgemålslovens § 5  

 eller under samværgemål efter værgemålslovens § 7, kan repræsentere den, der  

 er under værgemål, som rettergangsfuldmægtig under en borgerlig retssag.
Til nr. 7 Bestemmelsen i § 448 b vedrører proceshabiliteten i sager om ægteskab  

 eller forældremyndighed og medfører, at umyndige og personer under  

 lavværgemål som udgangspunkt kan optræde på egen hånd i denne type sager.  

 Reglen er således en undtagelse fra den almindelige regel i retsplejelovens §  

 257, hvorefter værgen optræder på den umyndiges vegne i borgerlige retssager.  

 Ifølge § 448 b, 2. pkt., optræder værgen dog på vegne af en part, der er  

 umyndiggjort på grund af sindssygdom eller åndssvaghed, og ifølge  

 bestemmelsens 3. pkt. kan værgen kun anlægge sag med statsamtets samtykke.
Bestemmelsen har i praksis formentlig kun meget ringe betydning, bl.a.  

 fordi adgangen for umyndiggjorte til at optræde på egen hånd kun gælder, hvis  

 umyndiggørelsen ikke skyldes sindssygdom eller åndssvaghed.
Bestemmelsen har  

 endvidere været kritiseret under henvisning til, at det forekommer ubegrundet  

 at antage, at en umyndiggjort - selv om umyndiggørelsen ikke skyldes  

 sindssygdom eller åndssvaghed - kan overskue problemerne under sin egen  

 skilsmissessag, hvorunder der ofte skal tages stilling til økonomiske  

 spørgsmål, der kan være af vidtrækkende betydning for den umyndige.
Bestemmelsen foreslås på denne baggrund ophævet, således at den  

 almindelige regel i retsplejelovens § 257 om proceshabiliteten også gælder  

 for sager om ægteskab eller forældremyndighed.
Der henvises herom til  

 bemærkningerne ovenfor til forslaget til § 1, nr. 5.
Ophævelsen af § 448 b medfører også, at bestemmelsen i 3. pkt., hvorefter  

 værgen kun kan anlægge sag med statsamtets samtykke, udgår.
Det er imidlertid  

 hensigten at regulere spørgsmålet om værgesamtykke i de administrative  

 regler, der skal udstedes i medfør af værgemålslovens § 30, idet det findes  

 mest hensigtsmæssigt, at reglerne om statsamtets samtykke til værgens  

 dispositioner samles i de administrative regelsæt.
Til nr. 8 Bestemmelsen i retsplejelovens § 450 a vedrører den samtale, som efter  

 myndighedslovens § 26 skal føres med et barn i en sag om forældremyndighed  

 eller samværsret, før retten træffer afgørelse i sagen.
Ændringen er en følge af, at myndighedsloven, der i dag ud over regler om  

 værgemål også indeholder regler om forældremyndighed og samværsret, fremover  

 foreslås benævnt lov om forældremyndighed og samvær, jf. § 53 i forslaget til  

 værgemålsloven.
Det tilføjes, at §-henvisningen må ændres, såfremt forslaget  

 til en ny lov om forældremyndighed og samvær bliver vedtaget.
Til nr. 9 Ifølge bestemmelsen i retsplejelovens § 456 f, stk. 2, der vedrører  

 proceshabiliteten i faderskabssager, optræder værgen for en part, der er  

 under 18 år.
I øvrigt optræder parterne på egen hånd uden hensyn til  

 umyndiggørelse og lavværgemål.
 Bestemmelsens 1. pkt. foreslås ændret, således at reglen bliver  

 overensstemmende med forslaget i værgemålsloven om, at unge under 18 år som  

 hovedregel bliver myndige ved indgåelsen af ægteskab.
Forslaget til ændring af 2. pkt. skyldes, at samværgemål efter  

 værgemålslovens § 7 ikke medfører fratagelse af den retlige handleevne.
Der  

 henvises herom til bemærkningerne til nr. 7 om den tilsvarende regel i § 448  

 b, 1. pkt., vedrørende sager om ægteskab eller forældremyndighed.  

 Bestemmelsen foreslås endvidere ændret, således at det præciseres, at  

 personer, der er under værgemål med fratagelse af den retlige handleevne,  

kan optræde på egen hånd, men også kan repræsenteres ved værgen.
Er beskikkelse af værge for en part i en faderskabssag påkrævet, kan  

 beskikkelsen ifølge den gældende bestemmelse i § 456 f, stk. 2, 3. pkt.,  

 foretages af retten.
Reglen er en fravigelse af reglerne i myndighedsloven,  

 hvorefter kompetencen til at beskikke ad hoc værger tilkommer statsamtet.  

 Beskikkelse af værge under rettens behandling af faderskabssager kan således  

 ske ved rettens afgørelse, hvis der er en interessekonflikt mellem parten og  

 dennes værge, eller værgen er midlertidigt forhindret i at varetage den  

 umyndiges interesser, jf. myndighedslovens § 58, eller hvis parten  

 midlertidigt på grund af sygdom eller fravær er forhindret i at varetage sine  

 anliggender, jf. myndighedslovens § 59.
 Bestemmelsen foreslås videreført, således at retten får kompetence til at  

 beskikke en særlig værge til at varetage en parts interesser under en  

 faderskabssag i de situationer, der er omfattet af værgemålslovens § 47, § 48  

 og § 49, dvs. tilfælde, hvor partens og værgens interesser er modstridende,  

 hvor værgen midlertidigt er forhindret i at varetage sit hverv, eller hvor  

 parten på grund af fravær er midlertidigt forhindret i at varetage sine  

 anliggender.
 Følger behovet for at beskikke en værge under faderskabssagen af, at en  

 part midlertidigt på grund af sygdom er ude af stand til at varetage sine  

 interesser, er det dog statsamtet, der skal træffe afgørelse om  

 værgebeskikkelse efter værgemålslovens § 5. Er der behov for værgemål efter  

 værgemålslovens § 6, tilkommer kompetencen retten, jf. værgemålslovens § 13,  

 stk. 3.
Til nr. 10 Om baggrunden for forslaget om ændring af retsplejelovens kapitel 43 om  

 sager om umyndiggørelse og lavværgemål henvises til de almindelige  

 bemærkninger til lovforslaget ovenfor under afsnit 5.
Til § 457 Bestemmelsen angiver anvendelsesområdet for reglerne i kapitlet om  

 værgemålssager.
Sager om værgemål, jf. nr. 1, er de sager, som domstolene i medfør  

 af bestemmelsen i værgemålslovens § 13 skal behandle, enten fordi det findes  

 betænkeligt, at sagen behandles administrativt, eller fordi der er fremsat  

 anmodning om værgemål med fratagelse af den retlige handleevne, jf.  

 værgemålslovens § 6. Sager om værgemål omfatter også de sager, hvor retten  

 bliver kompetent til at færdigbehandle en sag om værgemål, jf.  

 værgemålslovens § 21, stk. 4, som følge af, at en af statsamtet truffet  

 afgørelse om foreløbigt værgemål indbringes for retten til prøvelse.
Der  

 henvises herom til betænkningen side 211-212.
Under sager om værgemål hører også sager, hvor der opstår spørgsmål om  

 ændring, herunder indskrænkning eller udvidelse af området for et værgemål,  

 jf. værgemålslovens § 9, eller ophævelse af værgemål, jf. værgemålslovens §  

 10, i det omfang det følger af kompetencereglen i værgemålslovens § 13, at  

 sagen skal afgøres af retten.
Det bemærkes i den forbindelse, at det efter de  

 foreslåede regler i værgemålslovens §§ 9 - 10, jf. § 13, er hensigten, at  

 statsamtet skal kunne behandle sager om ændring og ophør af værgemål, selv om  

 værgemålet er iværksat ved dom, hvis blot der ikke er spørgsmål om udvidelse  

 af værgemålet til at omfatte fratagelse af den retlige handleevne, og  

 statsamtet i øvrigt ikke finder det betænkeligt, at sagen afgøres  

 administrativt.
 Som det fremgår af værgemålslovens § 22, er der adgang til at indbringe  

 statsamtets afgørelser om værgemål efter værgemålslovens § 5 eller §§ 7 - 10  

 for retten inden 4 uger efter, at der er givet meddelelse om afgørelsen.  

 Disse sager er omfattet af bestemmelsen i § 457, nr. 2. Omfattet af  

 bestemmelsen er også statsamtets afgørelser om ikke at iværksætte værgemål.  

 Der henvises i øvrigt til betænkningen side 217-218.
 Endelig nævnes i § 457, nr. 3, sager om rettens værgebeskikkelse,  

 dvs. sager, hvor retten i forbindelse med en afgørelse om værgemål skal  

 beskikke en værge for en person, der er kommet under værgemål, jf.  

 værgemålslovens § 14, 2. pkt.
 Der henvises i øvrigt til betænkningen side 163-172.
Til § 458 Bestemmelsen i 1. pkt. svarer til den gældende regel i  

 retsplejelovens § 458, stk. 1, 1. pkt., om den stedlige kompetence.
Det er  

 således fortsat hjemtinget for den, der begæres sat under værgemål, der er  

 afgørende for, i hvilken retskreds sagen skal behandles.
Sagen skal derfor  

 behandles i den retskreds, hvor den pågældende har bopæl, og er der ingen  

 bopæl, på det sted, hvor den pågældende opholder sig, jf. retsplejelovens §  

 235. Også statsamternes afgørelser om værgemål træffes af statsamtet på det  

 sted, hvor den, som sagen angår, har bopæl, jf. værgemålslovforslaget § 15.  

 Anmodninger om ophævelse, udvidelse eller indskrænkning af værgemål henhører  

 ligeledes under retten på det sted, hvor den pågældende har hjemting.
Ifølge den gældende regel i retsplejelovens § 458, stk. 1, 2. pkt., skal  

 anmodninger om værgemål i tilfælde, hvor den pågældende ikke har bopæl her i  

 landet, indgives til den ret, som justitsministeren bestemmer.
En tilsvarende  

 regel gælder med hensyn til anmodning om ophævelse af værgemål, jf.  

 retsplejelovens § 466, stk. 2, 3. pkt., idet anmodningen i disse tilfælde dog  

 tillige kan indgives til den ret, der i første instans har truffet afgørelse  

 om værgemål.
 Det foreslås i 2. pkt., at det fremover i alle tilfælde bliver  

 Københavns Byret, der skal behandle sager om værgemål, hvis den pågældende  

 ikke har hjemting her i landet, idet det er mere hensigtsmæssigt, at sådanne  

 sager henhører under en bestemt ret, fremfor at der i de enkelte tilfælde af  

 Justitsministeriet skal træffes beslutning om, hvilken domstol der skal  

 behandle sagen.
Behandling af sager om værgemål her i landet vedrørende personer, der ikke  

 har hjemting her, kan være aktuel, hvis det følger af f.eks. en overenskomst  

 med en anden stat, at der kan træffes afgørelser vedrørende værgemål her i  

 landet, uanset at den person, som sagen drejer sig om, er domicileret i den  

 anden stat.
Det er tilfældet ifølge den nordiske ægteskabskonvention,  

 hvorefter det i situationer, hvor en nordisk domstol har truffet afgørelse om  

 umyndiggørelse af en i landet bosat nordisk statsborger, fortsat kan være det  

 pågældende lands domstole, der er kompetent til at træffe beslutning om  

 ændring af afgørelsen, selv om den, der er under værgemål, er flyttet til et  

 andet nordisk land.
 Endvidere vil det kunne blive aktuelt, at man her i landet kan ophæve en  

 afgørelse om værgemål, der er truffet her, selv om den, som værgemålet  

 vedrører, nu ikke længere har bopæl eller ophold i Danmark.
 Om den stedlige kompetence henvises i øvrigt til bemærkningerne i  

 betænkningen side 172.
Begæringer om værgemål skal ikke udformes som en stævning.
Det er  

 tilstrækkeligt at indgive begæringen om værgemål ved en skrivelse, der dog  

 skal indeholde en begrundelse for anmodningen og forslag til værgemålets  

 karakter og omfang, jf. værgemålslovforslagets § 17, stk. 2.
Til § 459 Bestemmelsen i stk. 1, der fastlægger, hvem der skal anses som  

 parter i værgemålssagen, svarer til den gældende regel i retsplejelovens §  

 459, stk. 1. Dog foreslås det, at tillige den, der har anmodet om  

 domstolsprøvelse af en afgørelse, der er truffet af statsamtet, skal anses  

 som part i sagen.
Dette er imidlertid blot en følge af, at der ikke  

 nødvendigvis er identitet mellem den person, der har anmodet statsamtet om at  

 træffe afgørelse om værgemål, og den, der ønsker statsamtets afgørelse  

 indbragt for retten.
 I de tilfælde, hvor der er tale om domstolsprøvelse af statsamtets  

 afgørelser, er også den, der har fremsat den oprindelige anmodning om  

 værgemål, part, selv om det er en anden, der har begæret sagen indbragt for  

 retten.
Som det fremgår af bestemmelsen, anses statsamtet ikke som part i  

 retssagen, heller ikke i de tilfælde, hvor det er statsamtets afgørelse, der  

 skal behandles.
Justitsministeriet har overvejet, om reglen burde udformes  

 således, at statsamtet anses som part i sager, hvor der er tale om  

 domstolsprøvelse af statsamtets afgørelse om værgemål.
Baggrunden herfor er, at der formentlig vil kunne forekomme sager, hvor  

 kun den, der er under værgemål, sammen med sin advokat eller advokaten alene  

 deltager aktivt i processen, mens den eller de øvrige parter under  

 domstolsbehandlingen vælger en mere passiv holdning.
I sådanne situationer  

 ville det kunne være hensigtsmæssigt, at statsamtet optræder som part,  

 således at dommeren som følge af rettens pligt til at oplyse sagen ikke  

 kommer til at fremtræde som den, der skal varetage interessen i, at den af  

 statsamtet trufne afgørelse om værgemål opretholdes, og således at sagen i  

 højere grad får karakter af en kontradiktorisk proces.
Også statsamtet vil i  

 nogle tilfælde kunne have interesse i at have status som part og derved kunne  

 fremdrage de momenter i sagen, som statsamtet har tillagt særlig betydning  

 ved afgørelsen af sagen.
Justitsministeriet har imidlertid valgt ikke at inddrage statsamtet som  

 part i disse situationer.
Det skyldes bl.a., at retten skal foretage en  

 fuldstændig ny prøvelse af alle sider i sagen og herunder også skal inddrage  

 eventuelle nye oplysninger.
Rettens afgørelse må således anses som en helt ny  

 afgørelse af, hvorvidt betingelserne for værgemål er opfyldt på det  

 tidspunkt, hvor retten træffer afgørelse, og statsamtets interesse i sagen  

 vil derfor formentlig kun i meget få tilfælde være af en sådan karakter, at  

 det ville være naturligt at inddrage statsamtet som part.
Hertil kommer, at  

 de myndigheder og organisationer, der har været hørt over  

 Myndighedslovsudvalgets betænkning, ikke har fremsat bemærkninger vedrørende  

 denne bestemmelse.
Justitsministeriet har imidlertid fundet det hensigtsmæssigt at indføje en  

 bestemmelse i stk. 2, hvorefter de nærmeste og en eventuel allerede  

 beskikket værge kan indtræde som part under rettens behandling af en sag om  

 værgemål.
Baggrunden herfor er, at det i praksis har vist sig, at der kan  

 være behov for, at en person, som ikke hidtil har været inddraget i sagen -  

 f.eks. en pårørende, som er uenig i de hidtil trufne afgørelser - efter at  

 have fremsat anmodning herom kan optræde som part under sagen.
De pågældende  

 får dog kun partsstilling, såfremt de over for retten anmoder om det, og skal  

 ikke af retten orienteres om sagen i videre omfang end efter reglen i  

 værgemålslovens § 20.
 Det tilføjes, at det dog også vil være muligt for personer, der efter  

 reglen i værgemålslovens § 16 har adgang til at fremsætte anmodning om  

 værgemål eller om ændring eller ophævelse af værgemål, efter afslutningen af  

 sagen ved domstolene at forlange afgørelsen taget op til fornyet vurdering,  

 f.eks. med en anmodning om, at værgemålet ophæves.
Partsstillingen medfører bl.a., at de pågældende skal underrettes om  

 retsmøder i sagen og om den afgørelse, der træffes.
Endvidere har parterne  

 adgang til at føre beviser og procedere under domstolsbehandlingen, ligesom  

 parterne kan anke eller kære rettens afgørelser, jf. herom også § 466, stk.  

 1.
 Også andre end parter har imidlertid krav på underretning om afgørelsen,  

 jf. forslaget i værgemålsloven § 20 om underretning af en eventuel ægtefælle  

 og en allerede beskikket værge, idet denne bestemmelse også gælder for  

 rettens behandling.
 Der henvises i øvrigt til betænkningen side 214-217 om partsstillingen.
Til § 460 Bestemmelsen afløser den gældende regel i retsplejelovens § 459, stk. 2,  

 hvorefter der skal beskikkes en advokat for den, der søges umyndiggjort,  

 medmindre denne giver sit samtykke til umyndiggørelsen eller befinder sig i  

 en sådan tilstand, at han ikke forstår betydningen af umyndiggørelsen.
Efter  

 den gældende regel kan retten i øvrigt beskikke en advokat for en part, hvis  

 der er behov for advokatbistand.
Forslaget indebærer, at retten i alle sager, hvor den, som sagen angår,  

 ikke allerede har antaget en advokat, skal beskikke en advokat for den  

 pågældende.
Baggrunden for forslaget er, at personer, der begæres sat under  

 værgemål, oftest vil have meget vanskeligt ved selv at varetage deres  

 interesser under værgemålssagen.
Selv om der påhviler retten en pligt til at  

 fremskaffe de oplysninger, der er nødvendige for at tage stilling i sagen, og  

 retten også i øvrigt skal påse, at den pågældendes interesser bliver  

 varetaget, er det naturligt, at der under domstolsbehandling af sager  

 vedrørende værgemål beskikkes advokat, også selv om den pågældende ikke  

 opfylder betingelserne for fri proces.
Advokatens opgaver er at repræsentere og bistå den, som værgemålssagen  

 drejer sig om, og advokaten skal herunder sørge for, at den pågældende kan  

 komme til orde under retssagen.
Det må derfor forudsættes, at advokaten altid  

 kommer i personlig kontakt med den pågældende, så advokaten - bl.a. med  

 henblik på tilrettelæggelse af bevisførelsen - kan danne sig et indtryk af  

 klienten og dennes forhold.
Advokaten må i den forbindelse også under hensyn  

 til klientens tilstand overveje, om det er muligt og hensigtsmæssigt, at  

 klienten giver møde i retten, eller om dette ikke kan anses for påkrævet, jf.  

 § 19, stk. 2, i forslaget til værgemålsloven, hvorefter det er  

 udgangspunktet, at den pågældende skal udtale sig under retssagen.
I overensstemmelse med den gældende regel i retsplejelovens § 459, stk. 2,  

 2. pkt., foreslås det, at retten også kan beslutte at beskikke en advokat for  

 andre parter i sagen, hvis der er behov for det.
Parter er de, der er nævnt i  

 forslagets § 459, herunder f.eks. den, der har fremsat begæringen om værgemål  

 eller har forlangt statsamtets afgørelse indbragt for retten.
 Om advokatbistand henvises i øvrigt til betænkningen side 203-207. Salær  

 og godtgørelse for udlæg til advokaten afholdes efter bestemmelsen i  

 forslagets § 465.
Til § 461 Bestemmelsen, der drejer sig om oplysning af sagen, svarer til de gældende  

 regler i retsplejelovens § 460, stk. 1 og 2.
Sager om værgemål er civile sager, men adskiller sig bl.a. fra de  

 almindelige civile søgsmål ved at være indispositive.
Dette indebærer, at  

 parterne ikke på samme måde som ved andre civile sager selv kan tilrettelægge  

 sagen og beslutte, hvilke oplysninger der skal forelægges for retten.
Det  

 påhviler derimod retten at sørge for, at de relevante oplysninger  

 tilvejebringes, således at retten har et tilstrækkeligt grundlag for  

 afgørelse af sagen.
Her gælder altså det såkaldte officialprincip.
Af bestemmelsen følger det således, at retten træffer bestemmelse om  

 afhøring af parter og vidner og om tilvejebringelse af erklæringer fra læger,  

 institutioner eller andre.
Det følger i øvrigt af reglen i  

 værgemålslovforslagets § 18, at der i alle sager om værgemål efter  

 værgemålsloven § 5 og § 6 skal indhentes lægeerklæring og erklæring fra  

 institutionen, hvis den, som sagen drejer sig om, har bopæl på institution.
Reglen i stk. 2 om, at retten kan bestemme, at den, der begæres sat under  

 værgemål, ikke må overvære bevisførelsen eller en del af denne, skyldes, at  

 der herunder kan forekomme oplysninger, som det kan skade den pågældende at  

 få kendskab til, f.eks. om en livstruende sygdom eller den pågældendes  

 psykiske tilstand.
Som hovedregel skal den pågældende inden sagens afgørelse  

 dog gøres bekendt med oplysninger, der er fremkommet i et retsmøde, som denne  

 ikke har overværet.
Dette gælder dog ikke, hvis de oplysninger, som er kommet  

 frem, fortsat må antages at være skadelige for den pågældende.
 Om sagens oplysning henvises i øvrigt til betænkningen side 180-198.
Til § 462 Bestemmelsen svarer til den gældende regel i retsplejelovens § 463 og  

 giver en udvidet adgang for retten til at træffe beslutning om dørlukning og  

 til at forbyde offentlig gengivelse af forhandlingerne i retten i forhold til  

 de regler, der gælder for almindelige civile sager.
Baggrunden for disse  

 særregler er værgemålssagernes karakter, herunder at der ofte under  

 retsmøderne vil fremkomme oplysninger, som det for den, som sagen drejer sig  

 om, eller for andre parter i sagen vil være krænkende, at offentligheden kan  

 få kendskab til.
Til § 463 Bestemmelsen er ny og indebærer, at en afgørelse om værgemål, der er  

 truffet af statsamtet, fortsat står ved magt, selv om afgørelsen indbringes  

 for retten.
Retten kan dog beslutte, at anmodningen om domstolsprøvelse  

 tillægges opsættende virkning, således at værgemålet først iværksættes, når  

 retten har taget stilling til statsamtets afgørelse.
Bestemmelsen gælder også  

 i de tilfælde, hvor statsamtets afgørelse går ud på ophævelse eller  

 begrænsning af et eksisterende værgemål.
En afgørelse om ophævelse eller  

 begrænsning af værgemål får således også virkning med det samme efter  

 statsamtets afgørelse, men anmodning om domstolsprøvelse kan af retten  

 tillægges opsættende virkning.
 En tilsvarende regel gælder ved anke, jf. § 466, stk. 4.
 Der henvises i øvrigt til betænkningen side 217-218.
Til § 464 Bestemmelsen svarer til den gældende regel i retsplejelovens § 464, stk.  

 1, idet der dog er indføjet en bestemmelse i 2. pkt. - der svarer til den  

 gældende regel i § 462, stk. 1, 1. pkt. - om, at rettens foreløbige  

 afgørelser om værgemål træffes ved kendelse.
 Som det fremgår, skal rettens afgørelser om værgemål træffes ved dom, og  

 det gælder også i de tilfælde, hvor der bliver tale om at udvide, indskrænke  

 eller ophæve en afgørelse om værgemål, jf. værgemålslovens § 9 og § 10,  

 uanset om den tidligere afgørelse er truffet af retten eller statsamtet.
2. pkt. er i forhold til udkastet til bestemmelsen i betænkningen ændret,  

 således at der ved foreløbige afgørelser om værgemål bliver tale om to  

 afgørelser, nemlig en kendelse om, at betingelserne for at træffe en  

 foreløbig afgørelse om iværksættelse af værgemål er opfyldt, jf. 2. pkt., og  

 en beslutning eller kendelse som følge heraf om foreløbig beskikkelse af en  

 værge, jf. 3. pkt.
Der henvises herom til bemærkningerne i forslaget til  

 værgemålsloven om værgemålslovens § 21.
Retten skal i øvrigt kun træffe afgørelse om værgebeskikkelse i  

 tilknytning til, at retten træffer afgørelse om værgemål, jf.  

 værgemålslovforslagets § 14, 2. pkt.
Opstår der senere under værgemålet  

 spørgsmål om beskikkelse af en ny værge, skal sagen behandles af statsamtet,  

 jf. værgemålslovens § 14, 1. pkt.
Til § 465 Reglen i stk. 1, 1. pkt., om salær og godtgørelse for udlæg til den  

 beskikkede advokat, svarer til den gældende regel i retsplejelovens § 464,  

 stk. 2, der indebærer, at udgifterne afholdes af statskassen som  

 sagsomkostninger.
Bestemmelsen gælder tilsvarende for andre udgifter efter  

 rettens bestemmelse, jf. stk. 1, 2. pkt.
Efter den gældende regel i § 464, stk. 3, bør retten kun, når der er  

 særlig anledning til det, pålægge en part helt eller delvis at betale  

 sagsomkostninger.
Det foreslås, at denne bestemmelse ændres, således at  

 personer, der opfylder betingelserne i retsplejelovens § 330, stk. 1, nr. 2,  

 ikke skal afholde sagsomkostninger, mens personer, hvis indtægt er så høj, at  

 de ikke kan få fri proces, efter rettens bestemmelse vil kunne pålægges at  

 afholde de udgifter, der er forbundet med sagen.
Ændringen må antages i praksis at medføre, at de fleste, der begæres sat  

 under værgemål, ikke kommer til at betale sagsomkostninger, fordi deres  

 indtægt ikke overstiger grænsen for fri proces.
For personer, hvis indtægt  

 overstiger denne grænse, skal retten afgøre, om den pågældende bør pålægges  

 sagsomkostningerne, således at velhavende, der ved sagen får en værge til  

 bistand, også skal betale de udgifter, der er forbundet med sagens  

 gennemførelse.
Retten skal dog ved denne afgørelse naturligvis også tage  

 hensyn til sagens resultat, idet det vil være mest naturligt, at udgifterne  

 afholdes endeligt af staten, hvis sagen ender med, at der ikke iværksættes  

 værgemål, eller at et værgemål ophæves.
Retten kan pålægge andre parter at betale sagsomkostninger, hvis der  

 findes rimelig grund hertil.
Bestemmelsen vil kunne blive aktuel, f.eks. hvis  

 en værgemålssag er rejst uden rimelig grund, eller hvis en part har givet  

 anledning til forhaling af sagen eller lignende, og dette har medført  

 udgifter, som det er rimeligt at pålægge parten.
 Der henvises i øvrigt til betænkningen side 206-207.
Til § 466 Bestemmelsen om anke til landsretten svarer til den gældende § 465 i  

 retsplejeloven og indeholder de særlige regler om anke, der gælder for  

 værgemålssager i forhold til de almindelige regler om anke af domme i civile  

 sager i retsplejelovens kapitel 36. Byrettens værgemålsafgørelse kan således  

 ifølge det almindelige to-instansprincip, jf. retsplejelovens § 368,  

 indbringes for landsretten.
Ankefristen er 4 uger, jf. retsplejelovens § 372,  

 stk. 1.
I forhold til lovudkastet i betænkningen er der i forslaget til § 466,  

 stk. 1, indsat en regel, der giver mulighed for, at også andre end de, der  

 rent faktisk har optrådt som parter under byrettens behandling af sagen, får  

 mulighed for at iværksætte anke af en dom vedrørende værgemål.
Baggrunden for  

 dette forslag er, at der i nogle tilfælde kan være behov for, at f.eks. en  

 pårørende, som ikke tidligere har haft kendskab til sagen, og som er uenig i  

 byrettens afgørelse om værgemål, kan forlange sagen forelagt for landsretten.  

 Reglen styrker således de pårørendes stilling under værgemålssagen.
Der  

 henvises herom også til forslaget til § 459, stk. 2, og bemærkningerne til  

 denne bestemmelse.
 Denne mulighed for anke medfører ikke, at de personer, der er omfattet af  

 § 459, stk. 2, men som ikke er indtrådt under byrettens behandling af sagen,  

 skal have underretning om sagens afgørelse i videre omfang, end det følger af  

 reglen i værgemålslovens § 20. Iværksættes anke af en person fra denne kreds,  

 får den pågældende imidlertid partsstilling under ankesagen.
 Det er ikke fundet nødvendigt at lade reglen i stk. 1 gælde for kære, der  

 kun er aktuel ved foreløbige afgørelser om værgemål, idet der i disse  

 tilfælde er mulighed for at få sagen indbragt for landsretten ved anke, når  

 sagen om værgemål er afsluttet af byretten ved dom.
 For værgemålssager gælder, jf. stk. 2, den særlige regel, at anke sker ved  

 meddelelse til byretten - eventuelt mundtligt til retsbogen - og ikke som ved  

 anke i andre civile sager ved indlevering af ankestævning til landsretten.
 Landsrettens behandling af en ankesag skal også ske efter de særlige  

 regler om behandlingen af værgemålssager, hvilket bl.a. indebærer, at  

 landsretten ligesom byretten skal udøve officialvirksomhed med henblik på  

 sagens oplysning, jf. § 461.
Det følger af stk. 4, at anke kun har opsættende virkning, hvis der  

 træffes beslutning herom af byretten eller landsretten.
Værgemålet må derfor  

 normalt iværksættes, og en værge beskikkes, selv om ankefristen ikke er  

 udløbet, eller afgørelsen om værgemål er anket.
 Domme om ophævelse eller begrænsning af et tidligere iværksat værgemål har  

 ligeledes efter gældende ret virkning straks ved afsigelsen, jf. reglerne i  

 retsplejelovens § 466, stk. 3, jf. § 465, stk. 3. Denne retstilstand foreslås  

 ikke ændret, og for domme om ophævelse eller ændring af værgemål indtræder  

 retsvirkningen således straks efter afsigelsen af dom herom, medmindre andet  

 bestemmes i dommen eller senere besluttes af landsretten.
Reglen i § 466 gælder kun for anke.
Hvis rettens afgørelser træffes ved  

 kendelse, som det er tilfældet for foreløbige afgørelser om værgemål og for  

 afgørelser om værgebeskikkelse, gælder de almindelige regler i  

 retsplejelovens kapitel 37. Det følger dog heraf, at retstilstanden er næsten  

 den samme som efter § 466, idet kæren kan iværksættes ved indlevering af et  

 kæreskrift til den ret, hvis afgørelse påkæres, eller ved meddelelse  

 mundtligt til retsbogen, jf. retsplejelovens § 393, og idet kære ikke har  

 opsættende virkning, medmindre det bestemmes af byretten eller landsretten,  

 jf. retsplejelovens § 395.
 Om anke henvises i øvrigt til betænkningen side 218-219.
Til nr. 11 Retsplejelovens § 475 c indeholder bestemmelser om parterne og parternes  

 repræsentation under en retssag om prøvelse af adoption uden samtykke.
Ifølge  

 bestemmelsen i retsplejelovens § 475 c, stk. 1, 2. pkt., optræder klageren -  

 som kan være de biologiske forældre, barnets værge eller den, der søger om  

 adoption eller har et barn i pleje med henblik på adoption - under retssagen  

 på egen hånd, selv om klageren er umyndig eller under lavværgemål.
Bestemmelsen foreslås ændret i overensstemmelse med de nye  

 værgemålsformer, der indføres ved værgemålsloven, således at klageren kan  

 optræde på egen hånd på trods af umyndighed.
Derimod nævnes samværgemål og  

 værgemål efter værgemålslovens § 5 ikke i den ny affattelse af bestemmelsen,  

 idet sådanne personer ikke fratages deres retlige handleevne ved værgemålet  

 og derfor allerede som følge heraf kan optræde på egen hånd.
Der er  

 imidlertid ikke noget i vejen for, at værgen optræder for den umyndige eller  

 personer, der er under en anden form for værgemål.
I øvrigt skal klageren i  

 sager af denne art altid være repræsenteret ved en advokat, jf. reglen i §  

 475 c, stk. 2.
Ifølge den gældende bestemmelse i § 475 c, stk. 3, kan retten beskikke en  

 værge for det barn, som sagen drejer sig om.
Værgen indtræder i så fald som  

 part i sagen.
Baggrunden for reglen er, at der i sager vedrørende adoption  

 kan være behov for en selvstændig repræsentant for barnet, selv om barnets  

 interesser normalt må anses for tilstrækkeligt varetaget af statsamtet, der  

 optræder som part som følge af at have truffet administrativ afgørelse i  

 sagen.
Bestemmelsen foreslås ikke ændret, og reglen er således en særregel om  

 værgebeskikkelse i forhold til de almindelige regler om særlige værger i  

 værgemålsloven.
Reglerne i værgemålsloven om særlige værger finder derfor  

 ikke anvendelse i disse tilfælde.
Til nr. 12 Retsplejelovens § 501, stk. 3, der vedrører adgangen til at gøre  

 indsigelser gældende under en fogedforretning med henblik på  

 tvangsfuldbyrdelse på grundlag af en veksel eller check, indeholder i nr. 3  

 en bestemmelse om, at indsigelser, der går ud på, at skyldneren ved  

 underskrivelsen var umyndig, under lavværgemål eller på grund af sindssygdom,  

 åndssvaghed, forbigående sindsforvirring eller lignende tilstand manglede  

 evnen til at handle fornuftsmæssigt, kan gøres gældende under  

 fogedforretningen.
Ved værgemålsloven foreslås det, at værgemål efter lovens § 5 og  

 samværgemål efter lovens § 7 ikke skal medføre, at den, der kommer under  

 værgemål, fratages den retlige handleevne.
Den pågældende vil således kunne  

 indgå retshandler uden værgens medvirken, herunder udstede checks og veksler.  

 I det omfang en person, der er under værgemål efter værgemålslovens § 5 eller  

 § 7, ved indgåelsen af en aftale har manglet evnen til at handle  

 fornuftsmæssigt, vil aftalen kunne anses for ikke bindende, jf. bestemmelsen  

 i § 46 i værgemålslovforslaget.
Personer, der er under værgemål med  

 fratagelse af handleevnen efter værgemålslovens § 6, samt mindreårige kan  

 derimod ikke selv forpligte sig ved retshandler eller råde over deres formue,  

 medmindre andet er bestemt, jf. værgemålslovforslagets § 1, stk. 2, og § 6,  

 stk. 2.
På den baggrund foreslås bestemmelsen i retsplejelovens § 501, stk. 3, nr.  

 3, affattet således, at kun indsigelser, der går ud på, at skyldneren ved  

 underskrivelsen var umyndig, dvs. under værgemål efter værgemålslovens § 6  

 eller under 18 år og ugift, men ikke indsigelser om værgemål efter  

 værgemålslovens § 5 eller samværgemål efter værgemålslovens § 7, kan gøres  

 gældende under fogedforretningen.
Endvidere foreslås bestemmelsen ændret,  

 således at kriteriet for at fremsætte indsigelser vedrørende skyldnerens evne  

 til at handle fornuftsmæssigt affattes i overensstemmelse med ordlyden i  

 værgemålslovens § 46.
Til nr. 13 Efter bestemmelsen i retsplejelovens § 730, stk. 1, tilkommer valget af  

 forsvarer værgen, hvis den sigtede i en straffesag er under 18 år.
Det  

 antages, at værgen i disse tilfælde skal være identisk med indehaveren af  

 forældremyndigheden, idet spørgsmålet om valg af forsvarer under en  

 straffesag henhører under forældremyndighedsopgaverne.
Forslaget i værgemålslovens § 1, stk. 1, hvorefter en person under 18 år,  

 der indgår ægteskab, som hovedregel bliver myndig, medfører, at den  

 pågældende ikke længere er under værgemål.
Den pågældende er heller ikke  

 under forældremyndighed, jf. bestemmelsen i myndighedslovens § 6, hvorefter  

 børn og unge under 18 år er under forældremyndighed, medmindre de har indgået  

 ægteskab.
Bestemmelsen i § 730, stk. 1, 2. pkt., foreslås ændret i  

 overensstemmelse hermed, således at unge under 18 år, der har indgået  

 ægteskab, selv træffer afgørelse om valg af forsvarer, mens  

 forældremyndighedens indehaver for andre børn og unge under 18 år kan træffe  

 denne afgørelse.
Til nr. 14 I tilfælde, hvor den sigtede i en straffesag har unddraget sig  

 forfølgning, kan retten træffe afgørelse om, at der skal lægges beslag på den  

 formue, som sigtede måtte besidde eller erhverve i riget.
Ifølge  

 retsplejelovens § 802, stk. 1, skal der beskikkes en værge til at bestyre  

 formuen, og afgørelsen om beslaglæggelse skal tinglyses efter de om  

 umyndiggørelse gældende regler.
 Bestemmelsen foreslås ændret som følge af den ændrede terminologi, der ved  

 værgemålsloven foreslås med hensyn til begrebet »umyndiggørelse«,  

 og forslaget om, at kun afgørelser om værgemål med fratagelse af den retlige  

 handleevne skal tinglyses.
Til nr. 15 og 16 Bestemmelserne i § 925 og § 925 a vedrører straffesager, der fremmes ved  

 byretterne uden udfærdigelse af anklageskrift som følge af, at sigtede  

 afgiver tilståelse i retten.
Efter § 925, stk. 1, 1. pkt., og § 925 a, stk.  

 1, 1. pkt., er det for sigtede under 18 år en betingelse for at afgøre  

 straffesagen på denne måde, at sigtedes værge samtykker heri.
 Som følge af forslaget i værgemålsloven om, at unge under 18 år som  

 hovedregel bliver myndige ved indgåelsen af ægteskab, vil der kunne være en -  

 formentlig meget lille - gruppe sigtede under 18 år, der ikke har en værge,  

 og bestemmelserne skal derfor ændres.
Ved høringen over Myndighedslovsudvalgets betænkning er der af  

 anklagemyndigheden fremsat forslag om, at bestemmelserne ændres, således at  

 samtykke fra værgen ikke opretholdes som en nødvendig forudsætning for at  

 fremme en sag som tilståelsessag efter de nævnte bestemmelser.
Baggrunden for  

 forslaget er de praktiske vanskeligheder med udsættelse af sagen med henblik  

 på at få værgens samtykke m.v., som ofte opstår som følge af, at værgen på  

 trods af indkaldelse til retsmødet ikke giver møde.
Justitsministeriet finder ikke, at der er betænkeligheder forbundet med at  

 følge dette forslag.
Dels påser retten, at betingelserne for at fremme sagen  

 på grundlag af sigtedes tilståelse er til stede, og dels skal sigtede give  

 sit samtykke til den forenklede behandling og har altid ret til at få  

 beskikket en forsvarer.
Hvis sigtede er anholdt eller fængslet eller sagen  

 behandles efter reglerne i § 925 a, skal der altid beskikkes en forsvarer.  

 Forsvarerens rolle er bl.a. at rådgive den sigtede om spørgsmålet om  

 samtykke.
I øvrigt forekommer det formentlig i praksis kun yderst sjældent,  

 at værgen har indvendinger mod, at en sag fremmes som tilståelsessag.
Bestemmelserne foreslås på den baggrund ændret, således at værgens  

 samtykke ikke er en betingelse for at fremme en straffesag efter reglerne i §  

 925 og § 925 a.
Det forudsættes dog, at værgen fortsat tilsiges til  

 retsmødet, således som det også sker i andre straffesager mod unge under 18  

 år.
Til § 2 Tinglysningsloven Til nr. 1 og 2 Efter de gældende regler i myndighedslovens § 4 og § 56 skal afgørelser om  

 umyndiggørelse og lavværgemål tinglyses i personbogen.
Virkningen af  

 tinglysningen er, jf. tinglysningslovens § 48, stk. 1, 2. pkt., at aftaler,  

 der indgås med den umyndiggjorte eller lavværgede, er ugyldige, selv om  

 medkontrahenten ikke er bekendt med værgemålet.
Tinglysningen skal foretages  

 af værgen, jf. værgebekendtgørelsens § 6.
Umyndiggørelse og lavværgemål skal ligeledes tinglyses på fast ejendom,  

 som den umyndiggjorte eller lavværgede ejer eller erhverver, jf.  

 tinglysningslovens § 13, stk. 2 og 3, og § 48, stk. 1, 2. pkt.
Retsvirkningen  

 af tinglysning på fast ejendom er ifølge tinglysningslovens § 48, at  

 retshandler, som den umyndiggjorte eller lavværgede på egen hånd indgår, er  

 ugyldige.
Dokumenter om overdragelse af rettigheder over den faste ejendom  

 vil i disse tilfælde blive afvist fra tinglysning.
Pligten til at foretage  

 tinglysning påhviler værgen, jf. tinglysningsloven § 13, stk. 2, og  

 værgebekendtgørelsens § 6.
 For personer, der er umyndige som følge af, at de er under 18 år, og som  

 erhverver fast ejendom, skal værgen tillige lade lyse på den faste ejendom,  

 at erhververen mangler rådighed over ejendommen, jf. tinglysningslovens § 13,  

 stk. 3.
De nye former for værgemål, der foreslås indført ved forslaget til  

 værgemålsloven, indebærer både nye retsvirkninger af værgemål og en ændret  

 terminologi.
De hidtidige lavværgemål erstattes af samværgemål, der ikke  

 indebærer, at den, der kommer under værgemål, mister evnen til at handle på  

 egen hånd.
Værgemål alene efter værgemålslovens § 5 medfører ligeledes ikke,  

 at den, der kommer under værgemål, mister den retlige handleevne.
I disse  

 situationer kan den, der er under værgemål, i princippet indgå aftaler på  

 egen hånd, idet der dog vil kunne være mulighed for, at aftalen anses for  

 ugyldig efter værgemålslovforslagets § 46 som følge af, at den pågældende  

 manglede evnen til at handle fornuftmæssigt.
 Ved værgemål efter værgemålslovens § 5 og § 7 er der således ikke længere  

 behov for at lade værgemålet tinglyse i personbogen og på fast ejendom.
Værgemål efter værgemålslovens § 6 indebærer derimod, at den pågældende  

 bliver umyndig og ikke selv kan forpligte sig ved retshandler eller råde over  

 sin formue, medmindre andet er bestemt.
En forudsætning for, at aftaler, som  

 den umyndige har indgået på egen hånd, kan blive ugyldige, er imidlertid, at  

 enhver har adgang til at gøre sig bekendt med, at der foreligger et værgemål  

 med fratagelse af den retlige handleevne, og det er derfor nødvendigt fortsat  

 at tinglyse sådanne værgemål i personbogen og på fast ejendom, som den  

 umyndige ejer.
 Det fremgår af værgemålslovens § 6, stk. 3, at afgørelser om fratagelse af  

 den retlige handleevne skal tinglyses, og reglerne i tinglysningslovens § 13,  

 stk. 2 og 3, og § 48 foreslås formuleret i overensstemmelse hermed.
Også foreløbige afgørelser om værgemål, jf. værgemålslovforslagets § 21,  

 skal tinglyses, hvis værgemålet indebærer fratagelse af handleevnen.
Sådanne  

 afgørelser træffes af retten ved kendelse, og tinglysningslovens § 48  

 foreslås derfor i forhold til lovudkastet i værgemålsbetænkningen om ændring  

 af tinglysningsloven (betænkningens side 38-39 og side 404) ændret, således  

 at ikke blot domme, men alle afgørelser om værgemål med fratagelse af den  

 retlige handleevne skal tinglyses.
Bestemmelsen i § 48, stk. 2, i lovudkastet  

 i betænkningen er ikke medtaget i lovforslaget.
Bestemmelsen må anses for  

 overflødig, når det er Justitsministeriets hensigt i de administrative  

 regler, der skal udstedes i medfør af værgemålsloven, at fastsætte regler om  

 pligten til at sørge for tinglysning af værgemål efter § 6 og om aflysning  

 ved ophævelse.
 Forslaget til ny affattelse af tinglysningslovens § 13, stk. 3, indebærer,  

 at det som hidtil på faste ejendomme skal tinglyses, at ejeren er mindreårig  

 og dermed umyndig, jf. værgemålslovforslaget § 1.
 Om tinglysning af afgørelser om værgemål henvises i øvrigt til  

 betænkningen side 157-160 og side 283-286.
 Det tilføjes, at bestemmelsen i tinglysningslovens § 48, stk. 2, hvorefter  

 samme regel - som i stk. 1 om tinglysning af umyndiggørelse og lavværgemål -  

 gælder retten ifølge tinglyst skifteekstrakt, ophæves som følge af, at  

 begrebet tinglyst skifteekstrakt er ophævet.
Til § 3 Retsafgiftsloven Til nr. 1 Det følger af retsafgiftslovens § 12, stk. 1, nr. 5, at sager om  

 umyndiggørelse og ophævelse af umyndiggørelse samt om lavværgemål og  

 ophævelse af lavværgemål er afgiftsfri.
Som følge af den nye terminologi, der foreslås indført ved værgemålsloven,  

 hvorefter begrebet »værgemål« omfatter både værgemål efter  

 værgemålslovens § 5, værgemål med fratagelse af den retlige handleevne efter  

 værgemålslovens § 6 og samværgemål efter værgemålslovens § 7, foreslås  

 formuleringen i retsafgiftsloven ændret i overensstemmelse hermed.
Ophævelse  

 og ændring af værgemål er også omfattet af »sager om værgemål«, og  

 sager af denne art er fortsat afgiftsfri.
Det gælder også sager om prøvelse  

 af statsamtets afgørelser om værgemål.
 Der henvises i øvrigt til betænkningen side 404.
Til nr. 2 Ifølge den gældende regel i retsafgiftslovens § 41 d, stk. 1, nr. 2, skal  

 der ikke betales afgift ved tinglysning af umyndiggørelse og lavværgemål, jf.  

 tinglysningslovens § 48.
Som det fremgår af forslaget til en ny værgemålslov og de under § 2  

 foreslåede ændringer af tinglysningsloven, foreslås det, at der fremover kun  

 skal ske tinglysning af afgørelser om værgemål med fratagelse af den retlige  

 handleevne, jf. værgemålslovens § 6, idet de øvrige former for værgemål ikke  

 medfører fratagelse af den retlige handleevne.
Reglen i retsafgiftslovens §  

 41 d, stk. 1, nr. 2, foreslås derfor ændret, således at den bliver i  

 overensstemmelse hermed.
 Forslaget indebærer, at tinglysning både i personbogen og i tingbogen af  

 afgørelser om værgemål med fratagelse af den retlige handleevne efter  

 værgemålslovens § 6 er fritaget for den sædvanlige retsafgift for tinglysning  

 på 700 kr.
Til § 4 Aftaleloven Til nr. 1 Bestemmelsen i aftalelovens § 22 vedrører den situation, hvor en  

 fuldmagtsgiver bliver umyndiggjort.
I disse tilfælde får tredjemand, som  

 indgår aftaler med fuldmægtigen, ikke en bedre retsstilling, end tredjemand  

 ville have fået, hvis aftalen var indgået med den umyndiggjorte selv.
I øvrigt er der i bestemmelsen fastsat en særlig regel for §  

 18-fuldmagter, dvs. fuldmagter, som alene hviler på fuldmagtsgiverens  

 erklæring til fuldmægtigen, og som ikke er bestemt til forevisning for  

 tredjemand.
I disse tilfælde er det en yderligere betingelse for, at  

 tredjemand kan støtte ret på en aftale, der er indgået med fuldmægtigen, at  

 heller ikke fuldmægtigen havde eller burde have haft kendskab til  

 umyndiggørelsen af fuldmagtsgiveren.
Aftalelovens § 22 vedrører kun de situationer, hvor fuldmagtsgiveren ved  

 iværksættelsen af værgemål fratages sin mulighed for på egen hånd uden  

 værgens medvirken at indgå retshandler.
Da dette efter forslaget til  

 værgemålsloven alene er tilfældet for værgemål med fratagelse af den retlige  

 handleevne, jf. værgemålslovens § 6, foreslås aftalelovens § 22 formuleret i  

 overensstemmelse hermed.
Ved værgemål efter værgemålslovens § 5 bevarer fuldmagten som udgangspunkt  

 sin gyldighed, da den, der kommer under værgemål, ikke fratages den retlige  

 handleevne.
Om retstillingen i disse tilfælde henvises i øvrigt til  

 betænkningen side 245-246.
Til nr. 2 Ved aftalelovens § 24 får en fuldmægtig for en person, der bliver  

 umyndiggjort, bemyndigelse til at foretage de retshandler, som værgen ikke  

 kan udføre, og som er nødvendige for at beskytte den umyndiggjorte mod tab.  

 Bestemmelsen har baggrund i dansk rets almindelige regler om uanmodet  

 forretningsførelse.
 Bestemmelsen har for de nye værgemålsformer, der foreslås ved  

 værgemålslovforslaget, kun betydning for værgemål med fratagelse af den  

 retlige handleevne, jf. værgemålslovens § 6, og bestemmelsen foreslås ændret  

 i overensstemmelse hermed.
Til § 5 Gældsbrevsloven Til nr. 1 Gældsbrevslovens § 17 opregner indsigelser, som udstederen af et gældsbrev  

 kan påberåbe sig over for en senere erhverver af gældsbrevet, uanset at  

 erhververen var i god tro, dvs. ikke havde kendskab til eller burde have haft  

 kendskab til den indsigelse, der gøres gældende med hensyn til udstedelsen af  

 gældsbrevet.
 Blandt de indsigelser, der ikke fortrænges af en senere erhverver i god  

 tro, findes bl.a. indsigelser om mindreårighed, tinglyst umyndiggørelse,  

 lavværgemål og manglende fornuft, jf. myndighedslovens § 65.
 Som følge af forslaget i værgemålsloven om, at kun personer, der er under  

 værgemål efter værgemålsloven § 6, og unge under 18 år, der er under  

 værgemål, ikke selv kan forpligte sig ved retshandler eller råde over deres  

 formue, foreslås bestemmelsen i § 17 ændret, således at indsigelser om  

 lavværgemål udgår af bestemmelsen.
 Det vil således ikke kunne gøres gældende som en såkaldt »stærk«  

 indsigelse, at et gældsbrev er udstedt af en person, der alene er under  

 værgemål efter værgemålslovens § 5 eller under samværgemål efter  

 værgemålslovens § 7, idet sådanne personer bevarer deres retlige handleevne.
 Bestemmelsen i den gældende regel i gældsbrevslovens § 17 om, at  

 udstederens manglende fornuft, jf. § 65 i lov nr. 277 af 30. juni 1922  

 (myndighedsloven), kan påberåbes over for godtroende erhververe, foreslås  

 bevaret, idet der dog i stedet henvises til reglen i værgemålslovens § 46,  

 der afløser bestemmelsen i myndighedslovens § 65.
 Denne bestemmelse indebærer, at det også for en person, der er under  

 værgemål efter værgemålslovens § 5 eller § 7, vil kunne gøres gældende som en  

 »stærk« indsigelse, at den pågældende manglede evnen til at handle  

 fornuftsmæssigt, såfremt betingelserne herfor i værgemålslovens § 46 anses  

 for opfyldt.
 Der henvises i øvrigt til betænkningen side 156, hvor spørgsmålet om  

 ændring af gældsbrevslovens § 17 er nævnt.
Til § 6 Erstatningsansvarsloven Det foreslås, at reglerne i myndighedslovens § 63 om erstatningsansvar for  

 børn under 15 år og i myndighedslovens § 64 om sindssyges erstatningsansvar  

 overføres til erstatningsansvarsloven, idet myndighedsloven, der ved § 53 i  

 forslaget til en ny værgemålslov fremover foreslås kaldt lov om  

 forældremyndighed og samvær, herefter alene bør indeholde regler vedrørende  

 forældre og børn.
Bestemmelserne indsættes i erstatningsansvarsloven i den nugældende  

 affattelse.
Retstilstanden på dette område ændres således ikke.
Det foreslås dog, at udtrykket »åndssvaghed« ændres til  

 »hæmmet psykisk udvikling«, hvilket er i overensstemmelse med den  

 sprogbrug, som anvendes i dag.
Der er ikke herved tilsigtet nogen  

 indholdsmæssig ændring.
 Der henvises i øvrigt til betænkningen side 355-357 og side 403.
Til § 7 Lov om fonde og visse foreninger Det følger af de gældende regler i § 12 og § 24 i lov om fonde og visse  

 foreninger, at en fonds bestyrelsesmedlemmer, direktører og revisor skal være  

 myndige.
 Bestemmelserne foreslås som følge af de nye former for værgemål, der  

 indføres ved værgemålsloven, ændret, således at det tillige bliver en  

 betingelse for at være bestyrelsesmedlem, direktør eller revisor i en fond,  

 at den pågældende ikke er under værgemål efter værgemålslovens § 5 eller  

 under samværgemål efter værgemålslovens § 7.
Til § 8 Ægteskabsloven Til nr. 1 Ved værgemålslovforslaget § 1, stk. 1, 1. pkt., foreslås det som noget  

 nyt, at unge under 18 år, der har indgået ægteskab, bliver myndige.
Som det  

 fremgår af de almindelige bemærkninger afsnit 11.2.1. til værgemålsloven, er  

 der imidlertid situationer, hvor det ikke er fuldt forsvarligt, at den unge  

 ved giftermålet selv får rådighed over sin formue, men hvor det alligevel er  

 rimeligt at give tilladelse til ægteskab.
 Det foreslås derfor, at statsamtet ved en afgørelse om tilladelse til  

 ægteskab til en ung under 18 år kan fastsætte vilkår om, at den unge skal  

 forblive under værgemål, indtil denne fylder 18 år.
Bestemmelsen, som må antages at få et meget begrænset anvendelsesområde,  

 vil formentlig kun blive aktuel, hvis der er tale om at meddele tilladelse  

 til ægteskab som følge af, at parret har eller venter barn sammen.
Der skal  

 endvidere foreligge særlige forhold, som gør det betænkeligt, at den unge  

 selv kan råde over sine økonomiske forhold, f.eks. at denne har en større  

 formue, som ikke kan forventes administreret forsvarligt af den unge eller  

 under medvirken af ægtefællen.
 Statsamtets afgørelse om at fastsætte vilkår om den unges fortsatte  

 umyndighed efter indgåelsen af ægteskab kan påklages til  

 Civilretsdirektoratet.
Til nr. 2 Efter den gældende bestemmelse i ægteskabslovens § 3 må den, der er  

 umyndiggjort, ikke indgå ægteskab uden værgens samtykke.
Bestemmelsen  

 omfatter også personer, der kun er umyndiggjort i formueretlig henseende  

 efter myndighedslovens § 2. Baggrunden for bestemmelsen er, at en  

 umyndiggjort ofte ikke kan anses for egnet til selv at påtage sig de  

 forpligtelser, som indgåelse af ægteskab medfører.
Indtil 1989 fandtes tillige en bestemmelse i ægteskabslovens § 5,  

 hvorefter sindssyge og åndssvage ikke måtte indgå ægteskab uden  

 justitsministerens tilladelse.
Bestemmelsen blev ophævet, fordi den ikke  

 længere var tidssvarende.
Justitsministeriet har overvejet, om der på denne baggrund ligeledes ikke  

 er grundlag for at foreslå, at værgen skal samtykke i ægteskab for personer  

 under værgemål efter værgemålslovens § 5. Det bemærkes i den forbindelse, at  

 der ifølge § 6 og § 12 i cirkulæret om ægteskabs indgåelse (nr. 134 af 25.  

 september 1989) ikke kan udstedes prøvelsesattest eller foretages vielse,  

 hvis en af parterne mangler evnen til at handle fornuftmæssigt.
Endvidere er  

 der efter ægteskabslovens § 24 mulighed for at omstøde et ægteskab, hvis en  

 af ægtefællerne ved ægteskabets indgåelse befandt sig i en tilstand, der  

 udelukker evnen til at handle fornuftmæssigt.
 Ægteskab er imidlertid en disposition, som kan have meget væsentlig  

 økonomisk betydning, hvis den ene af parterne er i besiddelse af formue.  

 Endvidere kan det ikke afvises, at der netop med hensyn til ægteskab kan være  

 en risiko for udnyttelse af personer, der er i en sådan tilstand, at der har  

 været grundlag for at iværksætte værgemål efter værgemålslovens § 5.
På den baggrund foreslås det, at bestemmelsen i ægteskabslovens § 3  

 ændres, således at også personer under § 5-værgemål skal have værgens  

 samtykke til indgåelse af ægteskab.
Nægter værgen at samtykke, kan statsamtet  

 efter ægteskabslovens § 4 give tilladelse til indgåelsen af ægteskab, hvis  

 der ikke er rimelig grund til værgens nægtelse.
Personer, der er under lavværgemål, kan efter de gældende regler indgå  

 ægteskab uden lavværgens samtykke.
Denne retstilstand videreføres for  

 personer under samværgemål.
 Der henvises i øvrigt til betænkningen side 156, hvor det af  

 Myndighedslovsudvalget forudsættes, at værgen skal samtykke til indgåelse af  

 ægteskab for personer, der er under værgemål efter værgemålslovens § 5.
Til nr. 3 Ægteskabslovens § 46 henviser om forældremyndigheden over børnene i  

 forbindelse med separation og skilsmisse til reglerne i myndighedsloven.
 Som det fremgår af bestemmelsen i § 53 i forslaget til værgemålsloven, er  

 det hensigten, at den gældende myndighedslov, der som følge af udskillelsen  

 af reglerne om værgemål m.v. til en særlig lov om værgemål kun kommer til at  

 indeholde bestemmelser om forældremyndighed og samværsret, skal ændre navn  

 til lov om forældremyndighed og samvær. Ændringen af ægteskabslovens § 46 er  

 en følge heraf.
Til § 9 Retsvirkningsloven I betænkningen foreslås det, at unge under 18 år bliver myndige, når de  

 indgår ægteskab.
Justitsministeriet har i tilknytning til denne regel  

 foreslået, at det skal være muligt for statsamtet ved meddelelse af  

 tilladelse til ægteskab til en ung under 18 år at fastsætte vilkår om, at den  

 unge forbliver umyndig indtil det fyldte 18. år.
Der henvises herom til  

 forslaget i § 8, nr. 1, om ændring af ægteskabsloven og til værgemålslovens §  

 1, stk. 1, 2. pkt.
 I betænkningen foreslås som følge af reglen om myndighed ved ægteskab, at  

 de særlige regler i retsvirkningsloven om mindreårige ægtefæller, herunder  

 bestemmelserne i § 11, stk. 2, § 12, stk. 1, 2. pkt., og § 12, stk. 2,  

 ophæves.
 Dette forslag er på grund af muligheden for at gøre undtagelse fra  

 hovedreglen om, at unge under 18 år bliver myndige ved indgåelsen af  

 ægteskab, ikke medtaget i lovforslaget.
 Hvis der er fastsat vilkår om, at en ung under 18 år fortsat skal være  

 umyndig efter indgåelsen af ægteskab, kan denne således fortsat uanset  

 mindreårigheden indgå sædvanlige aftaler til fyldestgørelse af den daglige  

 husholdning eller børnenes fornødenheder og til fyldestgørelse af sine egne  

 særlige behov.
Til nr. 1 En ægtefælle, der mangler evnen til at handle fornuftsmæssigt, kan ikke  

 gyldigt indgå ægtepagt, og en eventuel værge kan ikke oprette den på den  

 pågældendes vegne.
Er en umyndig eller en person under lavværgemål i stand  

 til at handle fornuftsmæssigt, følger det af retsvirkningslovens § 35, at den  

 pågældende selv skal underskrive ægtepagten, og at værgens eller lavværgens  

 samtykke - i det omfang det er nødvendigt, fordi der ved ægtepagten  

 disponeres over den umyndiges eller lavværgedes midler eller påføres denne  

 forpligtelser - meddeles ved underskrift på ægtepagten.
De nye former for værgemål - værgemål efter værgemålslovens § 5 og  

 samværgemål efter værgemålslovens § 7 - der foreslås indført, medfører ikke,  

 at de personer, der kommer under denne form for værgemål, fratages den  

 retlige handleevne.
Endvidere kan værgemål af denne art være begrænset til at  

 omfatte enkelte aktiver eller økonomiske anliggender eller for § 5-værgemål  

 personlige forhold.
Er de pågældende i stand til at handle fornuftsmæssigt,  

 vil de således gyldigt kunne indgå ægtepagt også uden værgens samtykke.
 Bestemmelsen i § 35, 2. pkt., om formkravet til værgesamtykke foreslås på  

 denne baggrund omformuleret.
Til nr. 2 Forslaget om ophævelse af lovens § 52 er en følge af, at denne  

 bestemmelse, hvorefter det tilkommer en umyndiggjorts ægtefælle sammen med  

 værgen at bestyre den del af fællesboet, hvorover den umyndige ægtefælle har  

 haft rådigheden, foreslås overført til værgemålsloven, jf. § 33 i forslaget  

 til denne lov.
Til § 10 Lov om registreret partnerskab Ændringen er en følge af, at myndighedsloven, der indeholder reglerne om  

 forældremyndighed og samværsret, fremover foreslås benævnt lov om  

 forældremyndighed og samvær, jf. § 53 i forslaget til værgemålsloven.
Til § 11 Lov om anerkendelse og fuldbyrdelse af nordiske afgørelser om  

 privatretlige krav Loven om anerkendelse og fuldbyrdelse af nordiske afgørelser om  

 privatretlige krav indebærer, at retskraftige afgørelser om privatretlige  

 krav, der i en borgerlig sag eller en straffesag er truffet af en finsk,  

 islandsk, norsk eller svensk domstol, har bindende virkning her i landet og  

 kan fuldbyrdes her.
 Undtaget fra lovens anvendelsesområde er dog bl.a. efter lovens § 7, stk.  

 1, nr. 1, afgørelser og forlig vedrørende umyndiggørelse og ophævelse af  

 umyndiggørelse, medmindre der er tale om fuldbyrdelse af en afgørelse, der  

 har bindende virkning her i landet efter art. 22 i konventionen af 6. februar  

 1931 indeholdende international privatretlige bestemmelser om ægteskab,  

 adoption og værgemål.
 Som følge af de nye former for værgemål og den ændrede terminologi, der  

 foreslås ved værgemålsloven, bør bestemmelsen i § 7, stk. 1, nr. 1,  

 formuleres i overensstemmelse hermed.
Til § 12 Børneloven Til nr. 1 Ifølge børnelovens § 11, stk. 1, om skriftlig anerkendelse af faderskab  

 skal faderens underskrift af anerkendelsen være bekræftet af en advokat eller  

 to vitterlighedsvidner, der udtrykkeligt skal bevidne underskriftens ægthed,  

 dateringens rigtighed og underskriverens myndighed.
Bestemmelsen anvendes således, at skriftlig anerkendelse ikke er mulig for  

 umyndige, dvs. umyndiggjorte og unge under 18 år.
For disse personer gælder i  

 dag, at de kun kan anerkende faderskabet over for statsamtet ved fremmøde  

 der, og at en anerkendelse i øvrigt kun kan modtages, hvis det findes  

 ubetænkeligt, at afgørelsen om faderskab ikke træffes af retten, jf. lovens §  

 11, stk. 4. Efter den gældende bestemmelse i § 11, stk. 3, kræver  

 anerkendelse af faderskab over for statsamtet tillige værgens samtykke, hvis  

 den opgivne fader er under 18 år.
 Justitsministeriet har overvejet, om der bør fastsættes en regel om, at  

 skriftlig anerkendelse af faderskab heller ikke kan anvendes, hvis faderen er  

 under værgemål efter værgemålslovens § 5. Da sådanne værgemål ikke medfører,  

 at den, der kommer under værgemål, fratages sin retlige handleevne, og da der  

 allerede efter de gældende regler i bekendtgørelse nr. 650 af 18. september  

 1990 om behandling af faderskabssager m.v. er mulighed for, at statsamtet  

 indkalder den opgivne fader til et møde, hvis det anses for betænkeligt at  

 modtage den skriftlige anerkendelse, kunne det anføres, at der ikke er  

 grundlag herfor.
Det kan imidlertid i praksis være vanskeligt at udskille de sager, hvor  

 det kan være betænkeligt at modtage en skriftlig anerkendelse.
Endvidere er  

 anerkendelse af faderskab til et barn født uden for ægteskab en vidtrækkende  

 retlig disposition, som også har meget væsentlig betydning for det barn, som  

 sagen drejer sig om.
Da det endvidere ikke helt kan afvises, at den, som er  

 opgivet som far til et barn, vil kunne være udsat for pres med hensyn til  

 anerkendelsen, har Justitsministeriet fundet det mest hensigtsmæssigt at  

 foreslå, at skriftlig anerkendelse ikke kan anvendes af personer, der er  

 under værgemål efter værgemålslovens § 5.
Til nr. 2 Bestemmelsen i § 11, stk. 3, foreslås ændret som følge af forslaget til  

 værgemålsloven § 1, stk. 1, hvorefter unge under 18 år, der indgår ægteskab,  

 som hovedregel bliver myndige, og således herefter ikke er undergivet  

 værgemål. Ændringen indebærer, at unge under 18 år, der er myndige, på egen  

 hånd kan tage stilling til spørgsmålet om anerkendelse af faderskab.
Til nr. 3 Efter den gældende bestemmelse i § 14, stk. 2, ophører bidragspligten, når  

 barnet fylder 18 år.
Bidraget til en datter ophører endvidere, når hun indgår  

 ægteskab, medmindre statsamtet bestemmer andet.
 Som følge af, at unge under 18 år som hovedregel bliver myndige, når de  

 indgår ægteskab, jf. forslaget til værgemålsloven § 1, stk. 1, og da det ikke  

 er tidssvarende, at bidragspligten ophører ved døtres - men ikke ved sønners  

 - indgåelse af ægteskab, foreslås bestemmelsen ændret, således at  

 bidragspligten som udgangspunkt bortfalder, når den unge fylder 18 år eller  

 indgår ægteskab, uanset den unges køn.
Til nr. 4 Efter den gældende bestemmelse i § 18, 2. pkt., skal et samlet beløb, der  

 betales til dækning af bidragspligten over for barnet, anbringes i  

 overensstemmelse med reglerne om bestyrelse af umyndiges midler.
 Denne bestemmelse foreslås ophævet som overflødig, idet det følger  

 allerede af bestemmelsen i § 18, 1. pkt., hvorefter bidraget tilkommer  

 barnet, og reglerne i værgemålslovens kapitel 5 om formuen, at beløbet skal  

 bestyres i en godkendt forvaltningsafdeling og anbringes som kontant indskud  

 i en forvaltningsafdeling, et pengeinstitut eller i aktiver, der giver  

 betryggende sikkerhed, i overensstemmelse med de regler, der er fastsat  

 herom.
Til § 13 Adoptionsloven Til nr. 1 Efter adoptionslovens § 7, stk. 1, kræver adoption af en person under 18  

 år samtykke fra forældrene.
Efter bestemmelserne i lovens § 9 og § 10 kan  

 adoption dog i visse tilfælde meddeles, selv om forældrenes samtykke  

 tilbagekaldes eller ikke kan opnås.
 Det foreslås, at forældrenes samtykke til adoption ikke skal indhentes for  

 unge under 18 år, der er myndige.
Det vil være tilfældet, hvis den unge er gift, og der ikke ved statsamtets  

 meddelelse af tilladelse til ægteskabet er fastsat vilkår om, at den unge  

 forbliver umyndig til sit fyldte 18. år.
Unge, der har indgået ægteskab, vil  

 efter forslaget til værgemålsloven § 1, stk. 1, og myndighedslovens § 6 som  

 hovedregel hverken være under værgemål eller forældremyndighed.
Herefter  

 gælder reglerne om adoption af personer over 18 år også for gifte personer  

 under 18 år, hvilket indebærer, at de biologiske forældres samtykke ikke skal  

 indhentes, men at adoption kan tillades alene med barnets samtykke.
De øvrige  

 betingelser for adoption skal dog fortsat være opfyldt, hvilket medfører, at  

 adoption kun kan tillades, hvis adoptionen kan anses for at være til gavn for  

 barnet, og hensigten med adoptionen er, at adoptivbarnet skal opfostres hos  

 adoptanten, eller barnet har været opfostret hos denne. Ændringen vil derfor  

 kun få meget begrænset betydning i praksis.
Til nr. 2 Efter den gældende bestemmelse i adoptionslovens § 14 må den, der er  

 umyndiggjort, ikke adopteres, uden at erklæring er indhentet fra værgen.  

 Baggrunden for denne bestemmelse er, at myndighederne bør være bekendt med  

 værgens holdning, selv om varetagelsen af den umyndiggjortes interesse  

 påhviler adoptionsmyndighederne.
 Det findes rettest, at en sådan erklæring indhentes, både når den, der  

 ønskes adopteret, er umyndig som følge af fratagelse af den retlige  

 handleevne efter værgemålslovens § 6, og når den pågældende er under værgemål  

 efter værgemålslovens § 5.
Særligt for så vidt angår personer, der er under værgemål alene efter  

 værgemålslovens § 5, bemærkes, at sådanne værgemål ikke kan anses for  

 almindeligt kendte, idet de ikke skal tinglyses.
Endvidere er den, der er  

 under værgemål efter § 5, ikke frataget den retlige handleevne, og kan derfor  

 for så vidt selv træffe beslutninger.
Det må imidlertid antages, at den  

 pågældende, jf. betingelserne i værgemålslovens § 5 for at iværksætte  

 værgemål, oftest vil være i en sådan tilstand, at det vil give statsamtet  

 anledning til at søge oplysning om, hvorvidt der er etableret værgemål, hvis  

 det ikke allerede fremgår af sagen, og der vil derfor næppe opstå  

 administrative problemer som følge af en sådan ordning.
Endvidere er det  

 Justitsministeriets opfattelse, at det i disse situationer er  

 hensigtsmæssigt, at der indhentes en erklæring fra værgen, så de oplysninger  

 m.v., som værgen er i besiddelse af, kan indgå ved afgørelsen af, hvorvidt  

 adoptionen kan antages at ville være til gavn for den, der ønskes adopteret.
Til nr. 3 Det følger af den gældende bestemmelse i adoptionslovens § 18, at  

 adoptivforholdet kan ophæves af justitsministeren, når adoptanten og  

 adoptivbarnet er enige herom.
Er nogen af parterne umyndiggjort, skal  

 erklæring fra værgen indhentes.
Er barnet mindreårigt, kan ophævelse ske, når  

 adoptivforældrene og de biologiske forældre er enige herom.
Det er normalt ubetænkeligt at ophæve et adoptivforhold, når  

 adoptivforældrene og barnet er enige om det, og barnet ikke er mindreårigt,  

 dvs. det er fyldt 18 år eller har indgået ægteskab og fortsat er umyndig.  

 Hvis en af parterne er under værgemål efter værgemålslovens § 5 eller er  

 frataget den retlige handleevne i medfør af værgemålslovens § 6, bør værgens  

 stilling hertil dog efter Justitsministeriets opfattelse oplyses på samme  

 måde, som det i dag sker med hensyn til en umyndiggjort part.
Om baggrunden  

 herfor henvises til de bemærkninger, der er anført til forslaget under nr. 2  

 om reglen om, at erklæring fra værgen skal indhentes ved ansøgning om  

 adoption.
Til § 14 Arveloven Arveloven indeholder en række særregler for umyndige.
Således gælder, at  

 en umyndig ægtefælle ved den anden ægtefælles død kun kan få fællesboet  

 udleveret til hensidden i uskiftet bo, såfremt skifteretten og værgen  

 samtykker heri, jf. arvelovens § 11 og § 12.
 Har den afdøde ægtefælle efterladt sig særlige livsarvinger, der er  

 umyndige, skal skifteretten og værgen samtykke i, at ægtefællen kan sidde i  

 uskiftet bo, jf. arvelovens § 9, og når de særlige livsarvinger bliver  

 myndige eller dør, har ægtefællen som udgangspunkt pligt til at skifte med  

 dem eller deres livsarvinger.
 I Myndighedslovsudvalgets betænkning anføres det side 156, at det for så  

 vidt angår reglerne i arvelovens § 11 og § 12 antagelig må være afgørende for  

 de ændringer, som skal foretages som følge af værgemålsloven, om den  

 efterlevende er under værgemål efter værgemålslovens § 5, og uden betydning,  

 om der tillige er sket fratagelse af den retlige handleevne efter § 6.
Spørgsmålet er endvidere overvejet af Skiftelovsudvalget, der i betænkning  

 nr. 1270/1994 om skifte af dødsboer har fremsat forslag til en ny skiftelov  

 samt forslag til ændringer af arveloven som følge heraf.
Skiftelovsudvalget  

 foreslår, at udlevering af et bo til den efterlevende ægtefælle til hensidden  

 i uskiftet bo for umyndige ægtefæller og for ægtefæller, der efter forslaget  

 til nye regler i lov om skifte af dødsboer har fået beskikket en skifteværge,  

 skal godkendes af skifteretten.
Justitsministeriet har bl.a. på denne baggrund overvejet, om personer, der  

 er under værgemål efter værgemålslovens § 5, og eventuelt tillige personer  

 under samværgemål efter værgemålslovens § 7 bør have samme retsstilling som  

 umyndige i forbindelse med disse regler om uskiftet bo.
Under hensyn til, at  

 hverken værgemål efter værgemålslovens § 5 eller § 7 afskærer den, der er  

 under værgemål, fra at forpligte sig ved retshandler og råde over sin formue,  

 kan det anses for at være ikke fuldt i overensstemmelse med karakteren af  

 disse værgemål at ligestille disse personer med umyndige.
Hertil kommer, at  

 værgemål efter værgemålslovens § 5 og § 7 kan være begrænset til at angå  

 enkelte aktiver eller anliggender, f.eks. dispositioner vedrørende en fast  

 ejendom, mens den pågældende ikke er under værgemål i andre henseender, og at  

 der således kan forekomme situationer, hvor det må anses for uhensigtsmæssigt  

 at tillægge denne form for værgemål generelle retsvirkninger i forhold til  

 mulighederne for at sidde i uskiftet bo.
 Endelig er det af betydning, at spørgsmålet skal overvejes nærmere i  

 forbindelse med fremsættelsen af lovforslag på grundlag af betænkningen fra  

 Skiftelovsudvalget, og at de regler, som foreslås ved nærværende lovforslag,  

 derfor må antages kun at komme til at virke i ganske kort tid.
 Justitsministeriet har på den baggrund valgt den løsning, der er mindst  

 indgribende over for personer, der er under værgemål efter værgemålslovens §  

 5 eller under samværgemål efter værgemålslovens § 7, således at der ikke  

 foreslås ændringer i de nævnte regler i arveloven.
 For personer, der er under værgemål efter værgemålslovens § 5 eller § 7,  

 kan værgen imidlertid repræsentere den, der er under værgemål, eller deltage  

 ved afgørelsen om anmodning om eller samtykke til uskiftet bo, hvis  

 værgemålet omfatter sådanne forhold.
Ligeledes foreslås arvelovens § 67, hvorefter en umyndig skal have værgens  

 og statsamtets samtykke for at kunne forpligte sig til ikke at oprette eller  

 genkalde testamente, ikke ændret.
Dispositioner af denne art kan således  

 foretages af personer under værgemål efter værgemålslovens § 5 eller § 7,  

 hvis de pågældende er i stand til at råde fornuftsmæssigt over deres  

 ejendele, således som det kræves for oprettelse af testamente.
 Arveloven foreslås således kun ændret, som det fremgår af nr. 1 og  

 bemærkningerne til denne ændring nedenfor.
Til nr. 1 Arvelovens § 61 indeholder bestemmelser om anbringelse af tvangsarv, der  

 er båndlagt ved testamente.
I loven om anbringelse og bestyrelse af umyndiges  

 midler findes en supplerende bestemmelse, hvorefter justitsministeren  

 fastsætter regler om anbringelse af myndiges båndlagte midler.
 Som følge af ophævelsen af anbringelses- og bestyrelsesloven, jf. § 52,  

 stk. 2, i forslaget til lov om værgemål, foreslås bestemmelsen overført til  

 arveloven.
Til § 15 Skifteloven De gældende regler i skifteloven indeholder en række særlige bestemmelser  

 om arvinger, der er umyndige, dvs. under 18 år eller umyndiggjorte.
Hvis der i et dødsbo er arvinger, der er umyndige på grund af alder eller  

 som følge af umyndiggørelse, skal boet ifølge skiftelovens § 5 som  

 udgangspunkt tages under offentlig skiftebehandling.
Snarest muligt efter  

 begyndelsen af den offentlige skiftebehandling skal skifteretten sørge for  

 beskikkelse af værge for umyndige arvinger, hvis der ikke allerede er  

 beskikket en værge.
Endvidere gælder, at stillingtagen til dispositioner i  

 boet, som ikke tåler udsættelse, samt beslutning om, hvorvidt boet skal  

 behandles som et gældsvedgåelses- eller gældsfragåelsesbo, for umyndige skal  

 ske ved deres værge, og at skifteretten kan modsætte sig gældsvedgåelsen, når  

 den antager, at overtagelse af gældsansvaret kan medføre tab, jf.  

 skiftelovens § 16, stk. 2.
 Under den offentlige skiftebehandling skal skifteretten endvidere i en  

 række situationer særligt påse, at beslutninger vedrørende boet ikke er til  

 skade for umyndige arvinger, selv om værgen meddeler samtykke til  

 dispositionen, jf. herved skiftelovens § 24, § 47, § 51 og § 60.
 Er der umyndige arvinger, kan overtagelse af et dødsbo til privat skifte  

 kun ske, hvis både de umyndiges værger og skifteretten finder det  

 ubetænkeligt, jf. skiftelovens § 75.
 Justitsministeriet har overvejet, om indførelsen af værgemål efter  

 værgemålslovens § 5 og samværgemål efter værgemålslovens § 7 bør medføre, at  

 de regler i skifteloven, der har til formål at give umyndige en særlig  

 beskyttelse, bør udvides til også at omfatte personer under sådanne værgemål.
Grunden hertil skulle i givet fald være, at personer, der opfylder  

 betingelserne for at komme under værgemål efter § 5, typisk vil være i en  

 sådan tilstand, at de - ligesom de, der i dag er umyndige - kan have behov  

 for, at skifteretten i loven pålægges en pligt til særligt at varetage deres  

 interesser.
Det ville formentlig i den forbindelse også være naturligt at  

 foreskrive en pligt for personer under § 5-værgemål til under skiftet at lade  

 sig repræsentere af værgen.
 Tilsvarende synspunkter ville, dog med noget mindre styrke, kunne anføres  

 for så vidt angår personer, der opfylder betingelserne for at komme under  

 samværgemål.
Værgemål efter værgemålslovens § 5 medfører imidlertid ikke, at personer,  

 der kommer under værgemål, fratages muligheden for på egen hånd at forpligte  

 sig ved retshandler eller råde over sin formue.
Endvidere kan værgemål efter  

 værgemålslovens § 5, der angår økonomiske forhold, begrænses til at angå  

 bestemte aktiver eller anliggender.
Når der endvidere lægges vægt på, at  

 formålet med at indføre værgemål efter værgemålslovens § 5 er at give  

 mulighed for at etablere værgemål, der ikke som en umyndiggørelse fratager  

 den pågældende hele formueretshabiliteten, finder Justitsministeriet ikke  

 fuldt tilstrækkeligt grundlag for at foreslå, at de nævnte særlige regler i  

 skifteloven til beskyttelse af umyndige også skal omfatte personer, der er  

 under værgemål efter værgemålslovens § 5. Tilsvarende gælder for personer  

 under samværgemål, der efter de nye regler disponerer sammen med værgen, dog  

 således at den, der er under samværgemål, ikke fratages muligheden for at  

 råde alene i formueretlige anliggender.
Personer under værgemål efter værgemålslovens § 5 og personer, der er  

 under samværgemål, vil herefter være stillet som myndige.
Dette forekommer  

 ikke betænkeligt, idet værgen - hvis værgemålets område omfatter sådanne  

 forhold - kan repræsentere den pågældende under skiftet og træffe afgørelser  

 på dennes vegne.
Viser det sig at være et problem, at tillige den, der er  

 under værgemål, kan disponere, er der mulighed for, at der tages initiativ  

 til iværksættelse af et værgemål med fratagelse af den retlige handleevne  

 efter værgemålslovens § 6. Dette initiativ vil - ligesom det sker i dag i  

 situationer, hvor personer, der ikke er umyndiggjort, skønnes ude af stand  

 til at varetage deres interesser under skiftet - kunne tages af skifteretten,  

 der kan opfordre enten den pågældendes nærmeste, værgen, kommunalbestyrelsen  

 eller politiet til at fremsætte anmodning om værgemål med fratagelse af den  

 retlige handleevne.
For så vidt angår skifte bemærkes i øvrigt, at der ved betænkning nr.  

 1270/1994 om skifte af dødsboer, der indeholder forslag til en fuldstændig  

 revision af skiftelovgivningen, foreslås en særlig ordning med skifteværger.  

 Efter forslaget kan skifteretten beskikke en skifteværge for en arving, bl.a.  

 hvis denne på grund af legemlig sygdom eller psykisk svækkelse er ude af  

 stand til at varetage sine interesser under boets behandling eller på grund  

 af uerfarenhed, svækket helbred eller anden lignende tilstand har behov for  

 bistand under skiftet og selv ønsker en skifteværge.
Skifteværgen skal efter  

 forslaget varetage arvingens interesser i det omfang, arvingen selv er  

 forhindret heri.
Det er endvidere hensigten, at arvingens handlinger skal  

 anses for afgørende, selv om denne handler i strid med værgens dispositioner,  

 medmindre dispositionen må anses for ikke bindende i medfør af reglen i  

 myndighedslovens § 65 om manglende evne til at handle fornuftsmæssigt.
 Det må i øvrigt antages, at den retstilstand med hensyn til  

 repræsentationen i skiftesager, som følger af reglerne i nærværende  

 lovforslag, kun vil være gældende i ganske kort tid, indtil der gennemføres  

 en ny skiftelov på grundlag af forslaget i betænkningen fra  

 Skiftelovsudvalget.
Indførelsen af de nye former for værgemål kræver i øvrigt en række  

 følgeændringer i skifteloven.
Om disse forslag henvises til bemærkningerne  

 nedenfor til de enkelte bestemmelser.
Til nr. 1 Bestemmelsen i skiftelovens § 5 vedrører den situation, hvor arvingernes  

 forhold medfører, at boet skal tages under offentlig skiftebehandling, uanset  

 arvingernes ønske.
Efter bestemmelsen skal boer, hvor der er umyndige  

 arvinger eller arvinger, der er fraværende udenfor riget, eller hvis  

 opholdssted ikke kendes, således tages under skiftebehandling, medmindre boet  

 efter skiftelovens § 10 kan udlægges for begravelsesudgifterne.
For arvinger,  

 der er umyndiggjorte, kan skifteretten dog undlade offentlig  

 skiftebehandling, hvis den umyndiggjortes værge sammen med den umyndiggjortes  

 eventuelle ægtefælle giver samtykke hertil.
Bestemmelsens litra a og b foreslås ændret i overensstemmelse med de nye  

 former for værgemål, der foreslås ved forslaget til værgemålsloven.
Som det  

 fremgår af forslaget til affattelsen af § 5, litra b, er det hensigten, at  

 kun værgemål med fratagelse af den retlige handleevne efter værgemålslovens §  

 6 skal medføre en almindelig pligt for skifteretten til at indlede offentligt  

 skifte, mens værgemål efter værgemålslovens § 5 eller samværgemål efter  

 værgemålslovens § 7 ikke medfører en sådan pligt.
 Er der i boet arvinger under værgemål efter værgemålslovens § 5 eller  

 værgemålslovens § 7, og kan den allerede beskikkede værge f.eks. på grund af  

 værgemålets begrænsede omfang ikke indtræde og træffe de nødvendige  

 beslutninger i forbindelse med skiftet, eller er der i øvrigt i boet  

 arvinger, som ikke er i stand til at varetage deres interesser under skiftet,  

 må skifteretten udsætte boets behandling enten med henblik på, at et allerede  

 iværksat værgemål får et omfang, så værgen også kan disponere i skiftesagen,  

 eller med henblik på, at der iværksættes værgemål.
Til nr. 2 Ifølge bestemmelserne i myndighedslovens § 58, jf. § 61, kan skifteretten  

 i anledning af skifte beskikke en værge for en umyndig, når værgens interesse  

 i et foreliggende retsforhold kan komme i strid med den umyndiges.
Dette kan  

 f.eks. være aktuelt, når værgen som beslægtet med den umyndige er arving i  

 samme bo.
Ved forslaget til værgemålsloven tillægges skifteretten ikke som efter den  

 hidtil gældende regel i myndighedslovens § 61 adgang til at beskikke ad hoc  

 værge i tilfælde af interessekonflikter under skifte.
Baggrunden herfor er  

 bl.a., at spørgsmålet om repræsentation på skifte inden for kortere tid  

 forventes reguleret ved en ny skiftelov, der bygger på betænkningen fra  

 Justitsministeriets Skiftelovsudvalg, jf. herom ovenfor, og  

 Myndighedslovsudvalgets betænkning side 353.
 Er der på et skifte modstridende interesser mellem en arving under  

 værgemål og dennes værge, vil der efter de nye regler i værgemålslovens § 47  

 om beskikkelse af en særlig værge i tilfælde, hvor værgen og den, der er  

 under værgemål, kan have modstridende interesser, således af statsamtet kunne  

 beskikkes en værge til at optræde på skiftet.
Det vil oftest være skifteretten, der har de bedste forudsætninger for at  

 bedømme, om der foreligger en sådan interessekonflikt mellem værgen og den,  

 der er under værgemål.
På denne baggrund og da det er praktisk, at det  

 fortsat i disse tilfælde kan være skifteretten, der foretager  

 værgebeskikkelsen, foreslås der i skifteloven som § 11 a indsat en  

 bestemmelse herom.
Beskikkelse af en særlig værge til at træde i stedet for  

 den faste værge i forhold til afgørelser vedrørende skiftet vil kunne  

 foretages med hensyn til alle former for værgemål.
Bestemmelsen kan således  

 også anvendes for personer, der er under værgemål efter værgemålslovens § 5  

 eller under samværgemål efter værgemålslovens § 7, dog således at omfanget af  

 den særlige værges opgaver ikke kan udstrækkes videre, end det følger af  

 afgørelsen om værgemål efter værgemålslovens § 5 eller § 7. Bestemmelsen kan  

 endvidere benyttes ved interessekonflikter mellem en mindreårig og dennes  

 værge.
Til nr. 3 og 5 Ifølge skiftelovens § 24, stk. 1, der vedrører gældsfragåelsesboer, og §  

 51, stk. 1, der vedrører gældsvedgåelsesboer, kan skifteretten nægte at  

 godkende en værges erklæring om beslutninger i boet, når skifteretten  

 skønner, at værgens beslutning vil skade myndlingens tarv.
 Som anført ovenfor under de generelle bemærkninger om ændringerne i  

 skifteloven, har Justitsministeriet ikke fundet grundlag for at foreslå, at  

 personer, der er under værgemål efter værgemålslovens § 5 eller under  

 samværgemål, under skifte skal have samme retsstilling som umyndige, dvs.  

 mindreårige og personer under værgemål efter værgemålslovens § 6.  

 Bestemmelserne i skiftelovens § 24 og § 51 foreslås som følge heraf  

 præciseret, så det udtrykkeligt fremgår, at skifterettens adgang til at  

 tilsidesætte en værges afgørelse kun gælder, hvor der er tale om værgemål i  

 forbindelse med umyndighed.
Til nr. 4 Ifølge § 1, stk. 2, i lov om anbringelse og bestyrelse af umyndiges  

 midler, kan midler, der tilfalder en umyndig ved arv, bevares i den form,  

 hvori de udlægges på skiftet.
Midler, som en umyndig arver, skal således  

 efter gældende ret ikke nødvendigvis anbringes som kontant indskud i et  

 pengeinstitut eller i de aktiver, som ifølge bekendtgørelse nr. 869 af 17.  

 december 1991 om anbringelse af umyndiges midler og båndlagt arv anses for at  

 give fuldt betryggende sikkerhed for midlernes bevaring.
 Bestemmelsen i anbringelses- og bestyrelsesloven brydes dog af  

 bestemmelsen i skiftelovens § 49, hvorefter midler, der efter anbringelses-  

 og bestyrelsesloven skal bestyres i en forvaltningsafdeling, kun med  

 justitsministerens samtykke kan udlægges i udenlandske pengeeffekter, der  

 ikke kan noteres her i landet, eller i midler, som kan opsiges til udbetaling  

 under sådanne former, at der kun med vanskelighed kan opnås kundskab om  

 forfaldstiden, eller hvis renter skal indkasseres i udlandet.
 Loven om anbringelse og bestyrelse af umyndiges midler foreslås ophævet  

 ved værgemålsloven, dog således at de ovennævnte bestemmelser i anbringelses-  

 og bestyrelsesloven overføres til værgemålslovens § 34, stk. 2, og § 35.  

 Henvisningen i skiftelovens § 49 foreslås som følge heraf ændret, og  

 bestemmelsen vil herefter gælde både med hensyn til arv, der tilfalder  

 umyndige, og arv, der tilfalder personer under værgemål efter værgemålslovens  

 § 5, hvis arven som følge af reglerne i værgemålsloven og de administrative  

 forskrifter, der udstedes i medfør af værgemålsloven, skal bestyres i en  

 godkendt forvaltningsafdeling.
Til nr. 6 og 8 Skiftelovens § 78, der gælder for privatskiftede boer, hvori der er  

 umyndige eller fraværende arvinger, skal sikre skifterettens mulighed for at  

 fastslå, at de umyndige og fraværende arvingers interesser er tilgodeset  

 under skiftet, herunder at beløb, der efter § 3 i loven om anbringelse og  

 bestyrelse af umyndiges midler m.v. skal bestyres i en forvaltningsafdeling,  

 er indleveret til en sådan afdeling.
Af skiftelovens § 90 fremgår det, at  

 skifteretterne, i det omfang et bos midler er i skifterettens besiddelse,  

 skal føre tilsyn med, at de midler, som efter § 3 i anbringelses- og  

 bestyrelsesloven skal bestyres i en forvaltningsafdeling, virkelig indkommer.
Bestemmelserne foreslås ændret som følge af forslaget i værgemålsloven om  

 ophævelse af anbringelses- og bestyrelsesloven og overførsel af reglerne om  

 bestyrelsen af umyndiges midler til værgemålsloven.
Da reglen i § 78 kun  

 omfatter privatskiftede boer, hvor der er umyndige og fraværende arvinger,  

 men ikke sådanne boer, hvor der er personer under værgemål efter  

 værgemålslovens § 5, er det således kun for umyndige og fraværende arvinger,  

 det påhviler skifteretten at påse, at der er bevis for, at midler er  

 indleveret til en forvaltningsafdeling.
 For § 5-værgemål påhviler det værgen, der er under tilsyn af statsamtet,  

 at sørge for, at midlerne bliver indbetalt til bestyrelse i overensstemmelse  

 med reglerne i værgemålsloven.
Til nr. 7 Ifølge skiftelovens § 83, stk. 2, kan en eller flere myndige, pålidelige  

 og vederhæftige personer ved kongelig bevilling beskikkes til som eksekutorer  

 uden dømmende myndighed at behandle et dødsbo.
 Bestemmelsen foreslås som følge af de nye former for værgemål, der  

 indføres ved værgemålsloven, ændret, således at det tillige bliver en  

 betingelse for at få eksekutorbevilling, at den pågældende ikke er under  

 værgemål efter værgemålslovens § 5 eller under samværgemål efter  

 værgemålslovens § 7.
Til § 16 Lov om borteblevne Ifølge § 1 i lov om borteblevne kan der beskikkes en værge for en  

 bortebleven, dvs. en person, der enten har været forsvundet gennem så lang  

 tid, at det må formodes, at den pågældende er død, eller som er forsvundet  

 under sådanne særlige omstændigheder, at den pågældende kan være død.
For  

 værgemålet gælder myndighedslovgivningens regler om særlige værgemål, hvilket  

 bl.a. indebærer, at det er statsamtet, der træffer afgørelse om  

 værgebeskikkelsen.
Herudover er der i borteblevneloven fastsat en række  

 bestemmelser om bestyrelsen og brugen af den borteblevnes formue.
Den  

 borteblevnes formue skal således bestyres som umyndiges midler, men kan efter  

 tilladelse hertil anvendes til underhold for børn og ægtefælle eller andre,  

 der blev forsørget af den borteblevne.
Myndighedslovens regler i kapitel 7 om værger beskikkede til særligt hverv  

 afløses af reglerne i værgemålslovens kapitel 8 om særlige værgemål.
For  

 disse værgebeskikkelser finder en række af bestemmelserne i værgemålsloven  

 tilsvarende anvendelse, jf. værgemålslovens § 50, stk. 2 og 3.
Til nr. 1 Ændringen af § 1 er en følge af ophævelsen af myndighedslovens  

 bestemmelser om umyndiggørelse m.v. og overførslen af reglerne om værgemål  

 til den nye værgemålslov.
 For værgemål for borteblevne gælder herefter værgemålslovens regler om  

 særlige værgemål, jf. bestemmelsen i § 50 i forslaget til værgemålsloven.
Til nr. 2 I § 3, stk. 3, i lov om anbringelse og bestyrelse af umyndiges midler m.v.  

 bestemmes, at midler efter lov om borteblevne § 2 og § 25 bestyres i  

 godkendte forvaltningsafdelinger.
Som følge af ophævelsen af bestyrelses- og  

 anbringelsesloven er det nødvendigt at overføre denne bestemmelse til loven  

 om borteblevne.
 Det foreslås samtidig, at også reglerne i værgemålsloven om anbringelse  

 udtrykkeligt kommer til at gælde for borteblevnes midler, således at  

 investering kun kan ske i sikre aktiver efter de bestemmelser, der fastsættes  

 af justitsministeren herom, jf. værgemålslovens § 40, nr. 3.
Til nr. 3 og nr. 4 Ændringerne er en følge af ophævelsen af bestemmelsen i anbringelses- og  

 bestyrelseslovens § 3, stk. 3. Bestemmelserne om bestyrelse af formuen  

 foreslås indsat i værgemålslovens § 35, hvortil der skal henvises i loven om  

 borteblevne.
Til § 17 Lov om svangerskabsafbrydelse Til nr. 1 Ifølge den gældende bestemmelse i § 5, stk. 2, i lov om  

 svangerskabsafbrydelse kan samrådet, når omstændighederne taler derfor, efter  

 anmodning fra en særligt beskikket værge tillade svangerskabsafbrydelse for  

 en kvinde, der på grund af sindssygdom, åndssvaghed eller af anden grund er  

 ude af stand til at forstå betydningen af indgrebet.
Bestemmelsen foreslås ændret, således at beskrivelsen af kvindens psykiske  

 tilstand svarer til terminologien i værgemålsloven § 5, stk. 1, for  

 kriterierne for at iværksætte værgemål efter denne bestemmelse.
Afgørende for  

 anvendelsen af § 5, stk. 2, i loven om svangerskabsafbrydelse bliver således,  

 om kvinden er sindssyg, hæmmet psykisk udviklet eller lider af anden form for  

 alvorligt svækket helbred, der medfører, at kvinden er ude af stand til at  

 forstå betydningen af indgrebet.
Endvidere vil bestemmelsen dog som i dag  

 kunne anvendes, såfremt kvindens manglende forståelse skyldes andre grunde.
Som noget nyt foreslås det endvidere, at ikke alene værgen, men også  

 kvinden selv får mulighed for at indbringe samrådets afgørelse for  

 ankenævnet.
Justitsministeriet går dog ud fra, at det i praksis typisk vil  

 være værgen, som påklager afgørelsen, idet kvinden i almindelighed ikke vil  

 være i stand til at forholde sig til det påtænkte indgreb.
 Justitsministeriet har overvejet, om værgen burde beskikkes efter reglen i  

 værgemålslovens § 5, således at værgemålet omfattede personlige spørgsmål,  

 herunder fremsættelse af anmodning om svangerskabsafbrydelse, men har fundet  

 det mere hensigtsmæssigt at opretholde den gældende ordning, hvorefter der  

 beskikkes en værge, der alene får til opgave at tage stilling til spørgsmålet  

 om svangerskabsafbrydelse.
Baggrunden herfor er bl.a., at der i tilfælde, hvor kvindens manglende  

 forståelse af indgrebet skyldes andre grunde end de i værgemålslovens § 5,  

 stk. 1, nævnte, ikke er mulighed for at beskikke en værge efter denne  

 bestemmelse.
Endvidere vil det ikke i alle tilfælde være hensigtsmæssigt, at  

 et værgemål, der eventuelt allerede er iværksat efter værgemålslovens § 5,  

 bliver udvidet til at omfatte stillingtagen til svangerskabsafbrydelse.
Den  

 beskikkede værge kan være udpeget f.eks. med henblik på alene at varetage  

 økonomiske spørgsmål og vil derfor måske ikke have en sådan personlig kontakt  

 til den, der er under værgemål, at det er hensigtsmæssigt, at denne værge  

 også inddrages med hensyn til et så følsomt spørgsmål som  

 svangerskabsafbrydelse.
Det foreslås derfor, at der i disse tilfælde - ligesom i dag - skal  

 beskikkes en særlig værge, der kan fremsætte anmodning om  

 svangerskabsafbrydelse.
Er der allerede beskikket en værge for kvinden, kan  

 den pågældende beskikkes til ligeledes at tage stilling til spørgsmålet om  

 svangerskabsafbrydelse, hvis det findes hensigtsmæssigt.
Det er dog  

 hensigten, at der ligesom efter de gældende regler i bekendtgørelse nr. 95 af  

 10. marts 1976 om svangerskabsafbrydelse fortrinsvis søges beskikket en  

 person, som ved slægtsskab, svogerskab eller venskab er nært knyttet til  

 kvinden.
For værgens beskikkelse foreslås det, at bestemmelsen i værgemålslovens §  

 50 finder tilsvarende anvendelse.
Dette indebærer bl.a., at værgen skal  

 beskikkes af statsamtet på det sted, hvor kvinden har bopæl.
 Værgens opgave bliver ved personlig kontakt til den gravide kvinde så vidt  

 muligt at få dennes holdning til spørgsmålet om svangerskabsafbrydelse  

 klarlagt, idet det er en forudsætning for, at samrådet kan tillade  

 svangerskabsafbrydelse, at kvinden ikke modsætter sig indgrebet.
Til nr. 2 Efter § 6 i loven om svangerskabsafbrydelse skal forældremyndighedens  

 indehaver samtykke i en anmodning om svangerskabsafbrydelse, hvis kvinden er  

 under 18 år.
Kvinder under 18 år kan efter de gældende regler få foretaget  

 svangerskabsafbrydelse uden samtykke fra forældremyndighedens indehaver, hvis  

 samrådet giver tilladelse til, at samtykke ikke indhentes.
 Er kvinden umyndiggjort i personlig henseende, skal værgen samtykke i en  

 anmodning om svangerskabsafbrydelse.
 Som følge af, at unge under 18 år ved indgåelsen af ægteskab ikke længere  

 er under forældremyndighed, foreslås det, at gifte kvinder under 18 år på  

 egen hånd kan anmode om at få foretaget svangerskabsafbrydelse.
 Som nævnt ovenfor under bemærkningerne til nr. 1 er det ikke i alle  

 tilfælde hensigtsmæssigt, at en allerede beskikket værge ved værgemål efter  

 værgemålslovens § 5 tager stilling til spørgsmål om svangerskabsafbrydelse.  

 Da værgemål vedrørende personlige forhold endvidere kan begrænses til at angå  

 bestemte personlige anliggender og derfor ikke i alle tilfælde naturligt vil  

 omfatte en stillingtagen til spørgsmål vedrørende svangerskabsafbrydelse,  

 foreslås det, at bestemmelsen i § 6 i loven om svangerskabsafbrydelse ændres,  

 således at der ikke kræves samtykke fra værgen, såfremt der er iværksat  

 værgemål vedrørende personlige forhold.
Derimod vil der for kvinder, der er under værgemål, herunder også  

 vedrørende økonomiske forhold, oftest blive tale om at anvende bestemmelsen i  

 § 5, stk. 2, i loven om svangerskabsafbrydelse, der er beskrevet nærmere  

 ovenfor under bemærkningerne til nr. 1, således at der beskikkes en særlig  

 værge til at fremsætte anmodningen om svangerskabsafbrydelse.
Denne værge  

 kan, hvis det er hensigtsmæssigt, være den samme, som allerede er beskikket  

 til at varetage et værgemål efter værgemålslovens § 5.
Til nr. 3 Ændringen er en følge af den under nr. 2 foreslåede ændring af lovens § 6,  

 stk. 1.
Til § 18 Lov om sterilisation og kastration Til nr. 1 Ifølge § 2, stk. 1, i loven om sterilisation og kastration har enhver, der  

 er fyldt 25 år og har bopæl her i landet, ret til at blive steriliseret.  

 Dette gælder dog ifølge lovens § 2, stk. 2, ikke for personer, der er  

 umyndiggjort i personlig henseende, sindssyge eller åndssvage.
 For personer under 25 år samt for personer, der er umyndiggjort i  

 personlig henseende, sindssyge eller åndssvage, kræves tilladelse fra et  

 samråd til sterilisation, jf. lovens § 4. Tilladelse kan gives i en række  

 nærmere i loven beskrevne tilfælde, herunder bl.a. hvis der på grund af  

 arvelige anlæg hos ansøgeren er en sådan fare for, at eventuelle børn vil få  

 en alvorlig legemlig eller sjælelig lidelse, at det må anses for ønskeligt at  

 forebygge fødsler, eller hvis ansøgeren på grund af sindssygdom eller anden  

 sjælelig lidelse, åndssvaghed eller svag begavelse i øvrigt, grovere  

 karakterafvigelser eller alvorlig legemlig lidelse er uegnet til at drage  

 omsorg for børn på forsvarlig måde.
Som følge af, at der efter forslaget om de nye værgemålsformer i  

 værgemålsloven kan etableres værgemål efter lovens § 5, der alene omfatter  

 bestemte personlige forhold, foreslås § 2, stk. 2, ændret, således at  

 personligt værgemål ikke i sig selv medfører, at den pågældende ikke har ret  

 til sterilisation.
Endvidere foreslås bestemmelsen ændret, således at der med  

 hensyn til de øvrige situationer, hvor der ikke er en ubetinget ret til  

 sterilisation, henvises til bestemmelserne i § 6, stk. 2, og § 7, der giver  

 en udtrykkelig beskrivelse af de tilfælde, hvor der kan være brug for en  

 værges medvirken ved stillingtagen til sterilisation.
 En person, der er under personligt værgemål - og også personer, der er  

 under andre former for værgemål, eller for hvem, værgemål ikke er iværksat -  

 vil således kunne være omfattet af lovens § 2, stk. 2. I disse tilfælde  

 bliver det aktuelt at anvende bestemmelsen i lovens § 6, stk. 2. Om denne  

 bestemmelse henvises i øvrigt til den under nr. 2 foreslåede ændring.
 Ligeledes vil bestemmelsen i § 7, jf. den under nr. 3 foreslåede ændring,  

 eventuelt kunne finde anvendelse.
Til nr. 2 Den gældende bestemmelse i § 6, stk. 2, indebærer, at der for personer,  

 der på grund af sindssygdom, åndssvaghed eller af anden grund varigt eller  

 for længere tid er ude af stand til at forstå betydningen af indgrebet, af  

 samrådet efter anmodning fra en særligt beskikket værge kan gives tilladelse  

 til sterilisation, når omstændighederne taler derfor.
 Bestemmelsen foreslås ændret, således at de medicinske kriterier,  

 sindssygdom eller åndssvaghed, erstattes med de udtryk, der er anvendt i  

 værgemålslovens § 5, stk. 1, om betingelserne for at iværksætte værgemål  

 efter denne bestemmelse.
 Det foreslås, at det fortsat som efter den gældende bestemmelse skal være  

 en særligt beskikket værge, der skal fremsætte anmodning om sterilisation for  

 de personer, der er omfattet af bestemmelsen.
For beskikkelsen af denne værge foreslås bestemmelsen i værgemålslovens §  

 50 at finde tilsvarende anvendelse.
Dette indebærer bl.a., at  

 værgebeskikkelsen skal foretages af statsamtet på det sted, hvor den, som  

 ønsker sterilisation, har bopæl.
Som noget nyt foreslås endelig, at ikke alene værgen, men også den, på  

 hvem indgrebet skal foretages, får mulighed for at indbringe samrådets  

 afgørelse for ankenævnet.
Justitsministeriet går dog ud fra, at det i praksis  

 typisk vil være værgen, som påklager afgørelsen, idet den, som sagen drejer  

 sig om, i almindelighed ikke vil være i stand til at forholde sig til det  

 påtænkte indgreb.
Til nr. 3 Det følger af lovens § 7, 1. pkt., at der i tilfælde, hvor den, på hvem  

 sterilisation skal foretages, er umyndig, sindssyg eller åndssvag, eller det  

 i øvrigt på grund af ansøgerens sjælelige tilstand, herunder svag begavelse,  

 findes betænkeligt, at den pågældende på egen hånd anmoder om sterilisation,  

 af samrådet kan gives tilladelse til sterilisation efter anmodning fra den  

 pågældende og forældremyndighedens indehaver eller værgen, eventuelt en  

 særligt beskikket værge.
Bestemmelsen omfatter efter sin ordlyd således også  

 personer, der er umyndige som følge af umyndiggørelse i formueretlig  

 henseende.
Bestemmelsen foreslås ændret, således at voksnes umyndighed som følge af  

 værgemål ikke medfører, at værgen skal samtykke ved fremsættelse af anmodning  

 om sterilisation.
For voksne personer under værgemål gælder reglerne om  

 samtykke fra en særligt beskikket værge og tilladelse fra samrådet herefter  

 kun, såfremt den pågældende befinder sig i en tilstand som beskrevet i § 7.
 Bestemmelsen foreslås endvidere ændret, således at unge under 18 år, der  

 efter forslaget til værgemålsloven som hovedregel bliver myndige som følge af  

 indgåelsen af ægteskab, ikke skal have samtykke til sterilisation, idet disse  

 unge ikke længere vil være undergivet hverken forældremyndighed eller  

 værgemål.
 For beskikkelsen af værge foreslås samme ordning som under nr. 2.
Til § 19 Lov om frihedsberøvelse og anden tvang i psykiatrien I bestemmelsen i psykiatrilovens § 22 er det fastsat, at foretagelse af  

 psykokirurgiske indgreb, dvs. indgreb, der medfører en varig ændring i  

 hjernens funktion, forudsætter skriftligt samtykke fra patienten og  

 forudgående godkendelse af et lægeråd under Sundhedsstyrelsen.
Er patienten  

 ude af stand til at afgive gyldigt samtykke, kan indgrebet efter § 22, stk.  

 3, kun gennemføres, såfremt patienten umyndiggøres i personlig henseende, og  

 den beskikkede værge giver skriftligt samtykke.
Det fremgår af bemærkningerne  

 i lovforslaget vedrørende denne bestemmelse, at der i § 22 for det første  

 stilles krav om, at patienten afgiver et informeret skriftligt samtykke.  

 Samtykker patienten, men er den pågældende ude af stand til at afgive et  

 gyldigt samtykke, kan indgrebet kun gennemføres, såfremt patienten  

 umyndiggøres i personlig henseende, og den beskikkede værge giver skriftligt  

 samtykke.
En protest fra patienten skal altid respekteres, uanset hvilken  

 psykisk tilstand den pågældende befinder sig i.
 Bestemmelsen i § 5 i forslaget til værgemålsloven giver mulighed for at  

 iværksætte værgemål vedrørende personlige forhold for den, der på grund af  

 sindssygdom m.v. er ude af stand til at varetage sine anliggender, hvis der  

 er behov for det.
På denne baggrund foreslås bestemmelsen i psykiatrilovens § 22, stk. 3,  

 ændret, således at der i tilfælde, hvor patientens samtykke til indgrebet på  

 grund af dennes sindstilstand ikke kan anses for gyldigt, skal iværksættes et  

 værgemål vedrørende personlige forhold efter værgemålslovens § 5, hvorefter  

 den herved beskikkede værge tillige kan tage stilling til indgrebet.  

 Værgemålet kan begrænses til kun at omfatte stillingtagen til indgreb efter  

 psykiatrilovens § 22, jf. værgemålslovens § 5, stk. 3, 2. pkt.
Er der  

 allerede iværksat værgemål vedrørende personlige forhold, afhænger det af  

 omfanget af dette værgemål, om værgen er beføjet til at meddele samtykke  

 efter psykiatrilovens § 22.
 Det tilføjes, at bestemmelsen formentlig ikke vil få praktisk betydning,  

 idet indgreb af den i psykiatrilovens § 22 nævnte art efter det oplyste ikke  

 er foretaget i Danmark siden 1983.
Til § 20 Lov om vagtvirksomhed Til nr. 1 Ifølge reglerne i lov om vagtvirksomhed, skal den, der udøver  

 vagtvirksomhed eller indgår aftale herom, have autorisation hertil.
I lovens  

 § 3 fastsættes en række krav, der skal være opfyldt, for at en person kan  

 meddeles sådan autorisation.
Der stilles herunder bl.a. krav om, at den  

 pågældende skal være fyldt 25 år og ikke er umyndiggjort eller under  

 lavværgemål.
 Som følge af de nye former for værgemål og den ændrede terminologi, der  

 foreslås ved værgemålslovforslaget, foreslås bestemmelsen i § 3, stk. 1, nr.  

 4, ændret, således at autorisation ikke kan meddeles til personer, der er  

 umyndige eller under værgemål efter værgemålslovens § 5 eller § 7. Baggrunden  

 for forslaget er, at der, uanset at personer, der er under værgemål efter  

 værgemålslovens § 5 eller § 7, ikke er frataget den retlige handleevne, ikke  

 findes at burde kunne gives autorisation til denne form for virksomhed til  

 personer, der opfylder betingelserne for iværksættelse af sådanne værgemål.
Til nr. 2 og 3 Ifølge § 17, stk. 1, i lov om vagtvirksomhed bortfalder en autorisation,  

 når autorisationens indehaver ophører med at opfylde betingelserne for  

 meddelelse af autorisation, herunder bliver umyndiggjort eller kommer under  

 lavværgemål.
Efter bestemmelserne i § 17, stk. 2, kan der dog ved anmeldelse  

 til den myndighed, der har meddelt autorisationen, gives bl.a. en værge for  

 en umyndiggjort adgang til i indtil 6 måneder efter umyndiggørelsen at  

 fortsætte vagtvirksomheden med henblik på afvikling, afhændelse eller  

 lignende.
 Det foreslås, at bestemmelserne i § 17, stk. 2, 1. og 2. pkt., ændres,  

 således at både værgen for personer, der kommer under værgemål med fratagelse  

 af den retlige handleevne, jf. værgemålslovforslagets § 6, og værgen for  

 personer, der kommer under værgemål efter værgemålslovens § 5 eller under  

 samværgemål efter § 7, kan få adgang til i en tid at fortsætte  

 vagtvirksomheden uden autorisation.
Da personer, der er under værgemål efter værgemålslovens § 5 eller § 7,  

 ikke fratages den retlige handleevne, vil der i disse tilfælde i princippet  

 være mulighed for, at også den, der er under værgemål, disponerer med hensyn  

 til virksomheden, f.eks. indgår aftale om salg af aktiver.
Sådanne aftaler  

 vil eventuelt kunne anses for ikke bindende i medfør af reglen i  

 værgemålslovforslagets § 46. Bliver adgangen for den, der er under værgemål,  

 til at disponere på egen hånd et problem i forhold til værgens midlertidige  

 fortsættelse af vagtvirksomheden, vil der i øvrigt kunne være grundlag for en  

 ændring af værgemålet, således at den pågældende fratages handleevnen og  

 dermed muligheden for at disponere retligt over vagtvirksomheden.
Til § 21 Lov om handel med brugte genstande samt pantelånervirksomhed Til nr. 1 og 2 Ifølge loven om handel med brugte genstande samt pantelånervirksomhed skal  

 den, der driver selvstændig næringsvirksomhed ved handel med eller køb af  

 brugte genstande eller ved udlån af penge mod håndpant, have bevilling  

 hertil.
Bevilling meddeles af politiet, og ret til at få bevilling har den,  

 der opfylder næringslovens betingelser for erhvervelse af næringsbrev som  

 handlende, håndværker og industridrivende.
 Ifølge næringsloven, der henhører under Erhvervsministeriet og derfor ikke  

 foreslås ændret ved dette lovforslag, jf. de almindelige bemærkninger ovenfor  

 under afsnit 1, er det en betingelse for at drive selvstændig  

 næringsvirksomhed som handlende, håndværker og industridrivende, at den, der  

 driver virksomheden, er myndig eller efter myndighedsloven har fået  

 tilladelse til på egen hånd at drive vedkommende næring.
 Det følger af § 7 i lov om handel med brugte genstande og  

 pantelånervirksomhed, at værgen for en person, der umyndiggøres, efter  

 anmeldelse til politiet i et år efter umyndiggørelsen uden bevilling kan  

 fortsætte virksomheden med henblik på afvikling, afhændelse eller lignende.
 Som følge af den ændrede terminologi, der indgår i værgemålslovforslaget,  

 foreslås bestemmelsen i § 7 ændret, således at reglen kommer til at gælde for  

 værgemål med fratagelse af den retlige handleevne, jf. værgemålslovens § 6.  

 Det vil således - som det også er tilfældet efter gældende ret for personer  

 under lavværgemål - fremover også være muligt for personer, der er under  

 samværgemål, at få bevilling efter loven, ligesom personer, der alene er  

 under værgemål efter værgemålslovens § 5, også vil kunne få bevilling efter  

 loven.
 Det forudsættes herved, at den kommende ændring af næringsloven som følge  

 af en ny lov om værgemål, jf. de almindelige bemærkninger ovenfor under  

 afsnit 1, udformes i overensstemmelse hermed, hvilket imidlertid også vil  

 være en naturlig følge af ordningen i værgemålsloven med hensyn til adgangen  

 til at udøve selvstændig næring for personer, der er under værgemål efter  

 lovens § 5 eller § 7.
Til § 22 Husdyrvoldgiftsloven Ved behandlingen af sager ved husdyrvoldgiftsretterne deltager  

 voldgiftsmænd, der udpeges i hver retskreds blandt personer, der har praktisk  

 kendskab til handel med husdyr.
Ifølge bestemmelsen i husdyrvoldgiftslovens §  

 2, stk. 4, bortfalder hvervet som voldgiftsmand, når vedkommende bliver  

 umyndiggjort, kommer ud af rådighed over sit bo eller ved dom findes skyldig  

 i en handling, der gør ham uværdig til fortsat at beklæde hvervet.
 Bestemmelsen i § 2, stk. 4, foreslås ændret som følge af de nye former for  

 værgemål og den ændrede terminologi med hensyn til værgemål i værgemålsloven.  

 Det foreslås, at både værgemål med fratagelse af den retlige handleevne, jf.  

 værgemålslovens § 6, værgemål efter værgemålslovens § 5 og samværgemål efter  

 værgemålslovens § 7 skal medføre bortfald af hvervet som voldgiftsmand, idet  

 det findes naturligt, at personer, der opfylder betingelserne for  

 iværksættelse af disse former for værgemål, ikke bør medvirke ved afgørelsen  

 af voldgiftssager i henhold til husdyrvoldgiftsloven.
Til § 23 Lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom I anbringelses- og bestyrelseslovens § 3, stk. 4, er der hjemmel til, at  

 justitsministeren kan bestemme, at også andre midler under offentligt tilsyn  

 - ligesom umyndiges midler - skal bestyres i en forvaltningsafdeling.
 I medfør af denne bestemmelse er der ved § 4, stk. 2, i bekendtgørelse nr.  

 870 af 17. december 1991 om bestyrelse af umyndiges midler m.v. i godkendte  

 forvaltningsafdelinger fastsat en regel om, at midler under tilsyn af  

 lenskontrollen bestyres i Bikubens forvaltningsafdeling.
 Ophævelsen af bestemmelsen i anbringelses- og bestyrelseslovens § 3, stk.  

 4, nødvendiggør således, at hjemmelen for at fastsætte sådanne regler  

 tilvejebringes på anden måde, og det foreslås på den baggrund, at der i § 4,  

 stk. 4, i loven om lens, stamhuses og fideikommisgodsers samt de herhen  

 hørende fideikommiskapitalers overgang til fri ejendom indsættes en regel,  

 der svarer til bestemmelsen i anbringelses- og bestyrelseslovens § 3, stk. 2.
 Der henvises herom i øvrigt til betænkningen side 403.
Til § 24 Ikrafttræden Loven må træde i kraft samtidig med den ny værgemålslov, der foreslås sat  

 i kraft den 1. januar 1997. Der henvises herom til bemærkningerne til § 52 i  

 forslaget til værgemålsloven.
 Som det fremgår af bestemmelsen i stk. 2 foreslås det endvidere i  

 overensstemmelse med forslaget i værgemålslovens § 54, at de nye regler i  

 retsplejelovens kapitel 43 om retternes behandling af sager om værgemål også  

 skal gælde i de sager, som er under behandling ved domstolene ved lovens  

 ikrafttræden, men hvori der endnu ikke er truffet afgørelse.
Til § 25 Grønland og Færøerne Som det fremgår af § 57 i forslaget til værgemålsloven, skal  

 værgemålsloven ikke gælde umiddelbart for Færøerne og Grønland, men kan  

 sættes i kraft for disse landsdele med de afvigelser, som følger af de  

 særlige færøske eller grønlandske forhold.
Tilsvarende foreslås for  

 følgeændringerne i nærværende lovforslag, således at der gives mulighed for  

 at sætte bestemmelser i denne lov i kraft for Færøerne og Grønland ved  

 kongelig anordning i det omfang, der er mulighed herfor.
Bilag I dette bilag sammenholdes den gældende formulering af de  

 bestemmelser, der berøres af lovforslaget, med de foreslåede ændringer Vedrørende lovforslagets § 1, nr. 10, hvorved hele kapitel 43 i  

 retsplejeloven foreslås ændret, er i bilaget alene medtaget den gældende  

 formulering.
For så vidt angår den foreslåede affattelse af dette kapitel  

 henvises til lovforslaget § 1 I lov om rettens pleje, jf. lovbekendtgørelse nr. 905 af 10. november  

 1992, som senest ændret ved § 2 i lov nr. 366 af 18. maj 1994 og § 2 i lov  

 nr. 369 af 18. maj 1994, foretages følgende ændringer:
 1. I § 42, stk. 3, udgår: »og som er myndig, uberygtet  

 og vederhæftig,».
§ 42. - - - Stk. 2. - - - Stk. 3. Kun den, der har bestået juridisk kandidateksamen, og som  

 er myndig, uberygtet og vederhæftig, kan beskikkes.
 2. I § 52 udgår: »er myndig, uberygtet og vederhæftig,  

 samt«.
 § 52. Til fast eller midlertidigt at beklæde stillingerne som  

 justitssekretær, protokolsekretær ved højesteret og fuldmægtig ved domstolene  

 udkræves, at vedkommende er myndig, uberygtet og vederhæftig, samt har  

 bestået juridisk kandidateksamen.
 3. I § 93, stk. 4, ændres »umyndiggjort eller under  

 lavværgemål« til: »umyndige, under værgemål efter værgemålslovens §  

 5 eller under samværgemål efter værgemålslovens § 7«.
§ 93. - - - Stk. 2-3. - - - Stk. 4. De, der beskikkes, skal være i besiddelse af indgående og  

 tidssvarende praktisk kendskab til vedkommende sagsområde, have dansk  

 indfødsret, være fyldt 30, men ikke 70 år, være uberygtede og have fast bopæl  

 eller forretningssted inden for det område, for hvilket de skal beskikkes.
De  

 må ikke være umyndiggjort eller under lavværgemål, og deres bo må ikke være  

 under konkursbehandling.
Ophører nogen af de nævnte betingelser at være  

 opfyldt, tilbagekaldes beskikkelsen.
De, der inden for det tidsrum, for  

 hvilket beskikkelsen gælder, fylder 70 år, afgår ved udgangen af det år, i  

 hvilket de fylder 70 år.
Stk. 5-6. - - - 4. § 119, stk. 2, nr. 1, affattes således:
 »1) er myndig og ikke er under værgemål efter værgemålslovens § 5  

 eller under samværgemål efter værgemålslovens § 7,».
§ 119. - - - Stk. 2. Ret til at få beskikkelse som advokat har enhver, der 1) er myndig og ikke under lavværgemål, 2-4) - - - 5. § 257 affattes således:
 » § 257. I retssager kan en umyndig ikke optræde på egen hånd.  

 Udøves værgemål af forældre i forening, og udebliver den ene af forældrene i  

 et retsmøde, mens den anden møder, optræder den mødte på den umyndiges vegne  

 under retsmødet.
Stk. 2. Værgen kan ikke uden samtykke fra den, der er umyndig,  

 anlægge retssag, der angår formuerettigheder, hvorover den pågældende har  

 rådigheden, eller som vedrører en aftale, som den pågældende gyldigt har  

 indgået på egen hånd.
Værgen kan heller ikke uden samtykke fra den, der er  

 under værgemål med fratagelse af den retlige handleevne, jf. værgemålslovens  

 § 6, uden den pågældendes samtykke anlægge retssag, der vedrører en  

 legemskrænkelse eller en freds- eller æreskrænkelse, der er tilføjet den  

 pågældende, medmindre den, der er under værgemål, som følge af manglende  

 forståelse for sagens betydning ikke kan tage stilling hertil.« § 257. I retssager optræder værgen på den umyndiges vegne.
Udøves  

 værgemål af forældre i forening, og udebliver den ene af forældrene i et  

 retsmøde, medens den anden møder, optræder den mødte på den umyndiges vegne  

 under retsmødet.
Værgen kan ikke uden den umyndiges samtykke anlægge retssag,  

 der angår formuerettigheder, hvorover den umyndige har rådigheden, eller  

 rejser sig af en aftale, som den umyndige gyldig har indgået på egen hånd.  

 Værgen for en umyndiggjort kan heller ikke uden hans samtykke anlægge  

 retssag, der rejser sig af en ham tilføjet legemsfornærmelse eller  

 ærekrænkelse, medmindre umyndiggørelsen skyldes sindssygdom eller  

 åndssvaghed.
 Stk. 2. I retssager kan den, der er sat under lavværgemål, kun  

 optræde i forbindelse med sin lavværge.
 6. I § 260, stk. 2, ændres »umyndige og umyndiggjorte,  

 af lavværger for personer, der er sat under lavværgemål« til:  

 »personer, der er umyndige, under værgemål efter værgemålslovens § 5  

 eller under samværgemål efter værgemålslovens § 7«.
§ 260. - - - Stk. 2. Advokater er eneberettigede til at møde i retten som  

 fuldmægtige for parterne; dog kan der mødes af værger for umyndige og  

 umyndiggjorte, af lavværger for personer, der er sat under lavværgemål, ved  

 ægtefælle, beslægtede og besvogrede i anden grad af sidelinien eller nærmere,  

 ved personer, der hører til samme husstand som parten, samt ved personer, der  

 står i fast tjenesteforhold til parten, således at de er antagne af ham for  

 ikke kortere tid end en måned og - når parten ikke selv er advokat - ikke med  

 det særlige hverv for øje at møde for retten.
Stk. 3-6. - - - 7. § 448 b ophæves.
§ 448 b.
Parterne kan optræde på egen hånd, selv om de er umyndige  

 eller under lavværgemål.
Er en part umyndiggjort på grund af sindssygdom  

 eller åndssvaghed, optræder værgen dog på partens vegne.
Værgen kan kun  

 anlægge sag med statsamtets samtykke.
 8. I § 450 a, 1. pkt., ændres »myndighedslovens §  

 26« til: »§ 26 i lov om forældremyndighed og samvær«.
§ 450 a.
Retten kan bestemme, at en eller begge parter ikke må  

 overvære den samtale med et barn, der skal finde sted efter myndighedslovens  

 § 26. Inden sagen afgøres, skal parterne gøres bekendt med indholdet af  

 samtalen, medmindre dette vil stride mod de hensyn, der har ført til  

 udelukkelsen.
 9. § 456 f, stk. 2, affattes således:
» Stk. 2. Er en part umyndig som følge af mindreårighed,  

 optræder værgen på partens vegne i sagen.
I øvrigt kan parterne optræde på  

 egen hånd uden hensyn til umyndighed.
Finder retten det påkrævet, at der for  

 en part beskikkes en særlig værge, jf. reglerne i værgemålslovens § 47 - §  

 49, kan beskikkelsen foretages af retten.«.
§ 456 f. - - - Stk. 2. Er en part under 18 år, optræder værgen i sagen på partens  

 vegne.
I øvrigt optræder parterne på egen hånd uden hensyn til umyndiggørelse  

 og lavværgemål.
Er beskikkelse af værge for en part påkrævet, kan  

 beskikkelsen foretages af retten.
Stk. 3-4. - - - 10. - - - Kapitel 43 Sager om umyndiggørelse og lavværgemål.
§ 457. Anmodning om umyndiggørelse kan fremsættes af 1) den, der ønsker at blive umyndiggjort, 2) den pågældendes ægtefælle, slægtninge i op- eller nedstigende linie,  

 søskende, værge, lavværge eller 3) politimesteren (politidirektøren).
 Stk. 2. Anmodning om anordning af lavværgemål kan fremsættes af  

 den, der ønsker at blive sat under lavværgemål.
§ 458. Anmodningen indgives til byretten på det sted, hvor den,  

 der søges umyndiggjort eller sat under lavværgemål, har hjemting.
Har den  

 pågældende ikke hjemting her i riget, indgives anmodningen til den ret, som  

 justitsministeren bestemmer.
 Stk. 2. Anmodningen skal så vidt muligt ledsages af skriftlige  

 beviser for de omstændigheder, der kan begrunde, at den pågældende  

 umyndiggøres eller sættes under lavværgemål.
 § 459. Som parter anses den, der søges umyndiggjort eller sat  

 under lavværgemål, og den, der har fremsat anmodningen om umyndiggørelse.
Stk. 2. Hvis en person, der søges umyndiggjort, ikke selv har  

 antaget en advokat, skal retten beskikke en advokat for den pågældende,  

 medmindre denne giver sit samtykke til umyndiggørelsen eller befinder sig i  

 en sådan tilstand, at han ikke forstår betydningen af umyndiggørelsen.
Retten  

 kan i øvrigt beskikke en advokat for en part, hvis der er behov for  

 advokatbistand.
§ 460. Retten sørger for sagens oplysning og træffer selv  

 bestemmelse om afhøring af parter og vidner samt om tilvejebringelse af  

 udtalelser fra sagkyndige og af andre bevismidler.
Retten indkalder selv  

 parter og vidner.
Stk. 2. Når særlige omstændigheder taler for det, kan retten  

 bestemme, at den, der søges umyndiggjort eller sat under lavværgemål, ikke må  

 overvære bevisførelsen eller en del af denne.
Den pågældende skal i så fald,  

 inden sagen afgøres, gøres bekendt med indholdet af bevisførelsen, medmindre  

 dette vil stride mod de hensyn, der har ført til udelukkelsen.
 Stk. 3. Hvis den, der søges umyndiggjort, befinder sig i en sådan  

 tilstand, at han ikke forstår betydningen af umyndiggørelsen, kan retten  

 undlade at indkalde parterne til et retsmøde.
 § 461. Udebliver den, der har anmodet om umyndiggørelse eller  

 anordning af lavværgemål, fra et retsmøde, hvortil han er indkaldt, afvises  

 sagen, medmindre retten finder, at sagen enten kan afgøres på det  

 foreliggende grundlag, eller at den bør udsættes.
§ 462. Såfremt retten finder det sandsynliggjort, at der  

 foreligger en umyndiggørelsesgrund, og at der kan være forbundet væsentlig  

 ulempe med at udsætte afgørelsen, indtil sagen er afsluttet, kan der afsiges  

 en foreløbig kendelse om umyndiggørelse.
Samtidig med kendelsens afsigelse  

 beskikker retten en foreløbig værge for den pågældende.
 § 463. Retten kan bestemme, at retsmøderne skal foregå for lukkede  

 døre.
Stk. 2. Retten kan forbyde offentlig gengivelse af forhandlingerne  

 i retten.
Overtrædelse af forbudet straffes med bøde.
§ 464. Rettens afgørelse træffes ved dom.
Beskikkelse af værge  

 eller lavværge efter bestemmelsen i myndighedslovens § 33, stk. 2, sker ved  

 beslutning eller kendelse.
 Stk. 2. Om salær og godtgørelse for udlæg til den beskikkede  

 advokat gælder samme regler som i tilfælde, hvor der er meddelt fri proces,  

 jf. kap. 31. Retten kan bestemme, at også andre udgifter skal afholdes på  

 denne måde.
 Stk. 3. Retten bør kun, når der er særlig anledning til det,  

 pålægge en part helt eller delvis at betale sagsomkostninger.
§ 465. Anke sker ved meddelelse til byretten.
Meddelelsen kan ske  

 mundtligt til retsbogen.
Retten sender meddelelsen og sagens akter til  

 landsretten.
 Stk. 2. Under anke behandles sagen i landsretten efter samme  

 regler, som er fastsat i dette kapitel for byretsbehandlingen.
 Stk. 3. Anke har kun opsættende virkning, når det bestemmes af den  

 ret, hvis afgørelse ankes, eller af den ret, til hvilken anke sker.
 § 466. Umyndiggørelse og anordning af lavværgemål skal efter  

 anmodning ophæves, når der ikke længere er grund til at opretholde  

 foranstaltningen.
Stk. 2. Anmodning om ophævelse kan fremsættes af de samme, som kan  

 fremsætte anmodning om umyndiggørelse eller anordning af lavværgemål.  

 Anmodningen indgives til byretten på det sted, hvor den, der er umyndiggjort  

 eller sat under lavværgemål, har hjemting.
Har den pågældende ikke hjemting  

 her i riget, indgives anmodningen til den ret, der i 1. instans har truffet  

 afgørelsen om umyndiggørelse eller anordning af lavværgemål, eller, hvis  

 afgørelsen ikke er truffet her i riget, til den ret, som justitsministeren  

 bestemmer.
 Stk. 3. Reglerne i § 458, stk. 2, og §§ 459-465 finder tilsvarende  

 anvendelse.
 § 467. (Ophævet).
 11. § 475 c, stk. 1, 2. pkt., affattes således:
 »Klageren optræder på egen hånd, selv om den pågældende er  

 umyndig.«.
11. § 475 c.
Statsamtet og klageren betragtes som parter i sagen.  

 Klageren optræder på egen hånd, selv om han er umyndig eller under  

 lavværgemål.
Stk. 2-3. - - - 12. I § 501, stk. 3, nr. 3, ændres »var umyndig, under  

 lavværgemål eller på grund af sindssygdom, åndssvaghed, forbigående  

 sindsforvirring eller lignende tilstand manglede evnen til at handle  

 fornuftsmæssigt« til: »var umyndig eller på grund af sindssygdom,  

 herunder svær demens, eller hæmmet psykisk udvikling, forbigående  

 sindsforvirring eller en lignende tilstand manglede evnen til at handle  

 fornuftmæssigt«.
12. § 501. - - - Stk. 2. - - - Stk. 3. Indsigelser mod veksler og checks kan kun gøres gældende,  

 såfremt 1-2) - - - 3) indsigelsen går ud på, at skyldneren ved underskrivelsen var umyndig,  

 under lavværgemål eller på grund af sindssygdom, åndssvaghed, forbigående  

 sindsforvirring eller lignende tilstand manglede evnen til at handle  

 fornuftsmæssigt, at underskriften er falsk, at vekslens eller checkens  

 indhold er forfalsket efter underskrivelsen, eller at vekslen eller checken  

 er underskrevet på skyldnerens vegne uden fornøden fuldmagt, eller 4) - - - Stk. 4-5. - - - 13. § 730, stk. 1, 2. pkt., affattes således:
 »Er sigtede under 18 år, og har den pågældende ikke indgået ægteskab,  

 tilkommer valget forældremyndighedens indehaver, som er berettiget til at  

 optræde på sigtedes vegne.«.
§ 730. Den, der sigtes for en forbrydelse, er berettiget til at  

 vælge en forsvarer til at stå ham bi i overensstemmelse med de nedenfor  

 nærmere givne regler.
Er han under 18 år, tilkommer valget hans værge, som  

 derhos altid er berettiget til at optræde på hans vegne.
Stk. 2-4. - - - 14. § 802, stk. 1, 2. pkt., affattes således:
 »Afgørelser om beslaglæggelse af sigtedes formue skal tinglyses efter  

 reglerne om tinglysning af værgemål med fratagelse af den retlige handleevne,  

 jf. værgemålslovens § 6.«.
§ 802. Retten drager omsorg for, at der beskikkes en værge til at  

 bestyre den beslaglagte formue.
At sådan foranstaltning er truffet, bliver at  

 kundgøre ved tinglysning efter de om umyndiggørelse gældende regler.
Stk. 2. - - - 15. I § 925, stk. 1, 1. pkt., udgår: », hvis han er  

 under 18 år, hans værge samtykker heri, og«.
§ 925. Har sigtede i retten, jfr. § 694, stk. 3, afgivet en  

 uforbeholden tilståelse, hvis rigtighed bestyrkes ved de i øvrigt  

 foreliggende oplysninger, kan sagen, når sigtede og, hvis han er under 18 år,  

 hans værge samtykker heri, og anklageren, efter at der er givet ham lejlighed  

 til at gøre sig bekendt med det under sagen fremkomne, erklærer sig enig  

 deri, uden udfærdigelse af anklageskrift straks fremmes til dom.
Forinden dom  

 afsiges, skal det til retsbogen betydes tiltalte, hvad der er tiltalens  

 genstand, og lejlighed gives ham til at fremføre, hvad han måtte have at  

 anføre til sit forsvar.
Findes yderligere oplysninger at burde fremskaffes,  

 sker dette overensstemmende med reglerne i kap. 67 og 68, og lejlighed gives  

 tiltalte til at ytre sig over det således fremkomne.
Stk. 2-6. - - - 16. I § 925 a, stk. 1, 1. pkt., udgår: »og, hvis han  

 er under 18 år, hans værge«.
§ 925 a.
Sager af den i § 687, stk. 2, nr. 1 og 2, angivne art, i  

 hvilke der bliver spørgsmål om anvendelse af straffelovens §§ 68, 69, 70  

 eller 73, kan med anklagemyndighedens samtykke behandles ved underret under  

 medvirken af domsmænd, såfremt sigtede inden retten har afgivet en  

 uforbeholden tilståelse, hvis rigtighed bestyrkes af de i øvrigt foreliggende  

 oplysninger, og derhos sigtede og, hvis han er under 18 år, hans værge  

 samtykker heri.
Der skal derhos altid, såfremt sigtede ikke selv har valgt en  

 forsvarer, være beskikket ham en forsvarer og være givet denne lejlighed til  

 at gøre sig bekendt med sagen, samtale med sigtede og udtale sig over for  

 retten, inden der gøres tilførsel til retsbogen om sigtedes samtykke til  

 sagens pådømmelse ved byret, hvorhos såvel forsvareren som sigtede skal være  

 til stede, medens denne tilførsel sker.
Stk. 2-4. - - - § 2 I tinglysningsloven, jf. lovbekendtgørelse nr. 622 af 15. september 1986,  

 som senest ændret ved lov nr. 153 af 8. marts 1994, foretages følgende  

 ændringer:
 1. § 13, stk. 2 og 3, affattes således:
 » Stk. 2. Samme meddelelsespligt påhviler værgen ved værgemål  

 med fratagelse af den retlige handleevne, jf. værgemålslovens § 6.
Stk. 3. Hvis en ejendom ved arv udlægges til en umyndig, eller  

 hvis den pågældende på anden måde erhverver fast ejendom, skal værgen lade  

 umyndigheden tinglyse.
For mindreårige skal fødselsdagen oplyses.«.
§ 13. - - - Stk. 2. Samme meddelelsespligt påhviler ved umyndiggørelse og  

 anordning af lavværgemål værgen.
Stk. 3. Hvis en ejendom ved arv udlægges en umyndig eller en under  

 lavværgemål stående person, eller den pågældende på anden måde erhverver fast  

 ejendom, skal værgen lade tinglyse, at erhververen mangler rådighed over  

 ejendommen, samt om dette skyldes ungdom eller umyndiggørelse, eller at han  

 står under lavværgemål.
For mindreårige skal meddelelsen desuden oplyse  

 vedkommendes fødselsdato.
 2. § 48 affattes således:
» § 48. Afgørelser om fratagelse af den retlige handleevne  

 efter værgemålslovens § 6 skal tinglyses for at få gyldighed over for  

 aftaler, der i god tro indgås med den umyndige.
Over for aftaler om fast  

 ejendom skal der tillige ske tinglysning efter denne lovs § 1.« § 48. Umyndiggørelse og anordning af lavværgemål skal tinglyses  

 for at få gyldighed over for aftaler, der i god tro indgås med den  

 umyndiggjorte eller den, for hvem lavværge er beskikket.
Over for aftaler om  

 fast ejendom skal der tillige ske tinglysning efter denne lovs § 1.  

 Tilsvarende regler kommer til anvendelse på ophævelse af umyndiggørelse og  

 lavværgemål.
 Stk. 2. Samme regel gælder retten ifølge tinglyst skifteekstrakt.
§ 3 I retsafgiftsloven, jf. lovbekendtgørelse nr. 460 af 27. juni 1989, som  

 senest ændret ved § 4 i lov nr. 281 af 29. april 1992, foretages følgende  

 ændringer:
 1. § 12, stk. 1, nr. 5, affattes således:
 »5) værgemål,».
 § 12. Afgiftsfri er sager om:
1-4) - - - 5) umyndiggørelse og ophævelse af umyndiggørelse samt om lavværgemål og  

 ophævelse af lavværgemål, 6-7) - - - Stk. 2. - - - 2. § 41 d, stk. 1, nr. 2, affattes således:
 »2) afgørelser om værgemål med fratagelse af den retlige handleevne  

 efter værgemålslovens § 6, jf. tinglysningslovens § 48,».
§ 41 d.
Afgiftsfri er tinglysning af:
1) - - - 2) umyndiggørelse og lavværgemål, jf. tinglysningslovens § 48, 3-7) - - - Stk. 2. - - - § 4 I lov om aftaler og andre retshandler på formuerettens område, jf.  

 lovbekendtgørelse nr. 600 af 8. september 1986, som ændret ved § 1 i lov nr.  

 1098 af 21. december 1994, foretages følgende ændringer:
 1. § 22 affattes således:
» § 22. Kommer fuldmagtsgiveren under værgemål med fratagelse  

 af den retlige handleevne, jf. værgemålslovens § 6, erhverver tredjemand ikke  

 ved en retshandel med fuldmægtigen anden retsstilling over for den, der er  

 under værgemål, end tredjemand ville have erhvervet, hvis retshandelen var  

 foretaget med denne selv.
I de tilfælde, hvor tredjemand ville være afskåret  

 fra at påberåbe sig retshandelen over for den, der er under værgemål, hvis  

 tredjemand havde kendt eller burde have kendt værgemålet, kan tredjemand, når  

 retshandelen er foretaget i henhold til en sådan fuldmagt, som er omtalt i §  

 18, heller ikke påberåbe sig den, såfremt fuldmægtigen, da retshandelen blev  

 foretaget, havde eller burde have sådan kundskab.«.
§ 22. Bliver fuldmagtsgiveren umyndiggjort, erhverver tredjemand  

 ikke ved retshandel med fuldmægtigen anden retsstilling overfor den  

 umyndiggjorte, end han ville have erhvervet, hvis retshandelen var foretaget  

 med denne selv.
I de tilfælde, hvor tredjemand ville være afskåret fra at  

 påberåbe sig retshandelen overfor den umyndiggjorte, hvis han havde kendt  

 eller burde have kendt umyndiggørelsen, kan han, når retshandelen er  

 foretaget i henhold til en sådan fuldmagt som omtalt i § 18, heller ikke  

 påberåbe sig den, såfremt fuldmægtigen, da han foretog den, havde eller burde  

 have sådan kundskab.
 2. § 24 affattes således:
 » § 24. Er fuldmagtsgiveren død, kommet under værgemål med  

 fratagelse af den retlige handleevne, jf. værgemålslovens § 6, eller kommet  

 under konkurs, kan fuldmægtigen, indtil de fornødne foranstaltninger kan  

 træffes af boet eller værgen, i kraft af fuldmagten foretage de retshandler,  

 som er nødvendige for at beskytte boet eller den, der er kommet under  

 værgemål, mod tab.«.
 § 24. Er fuldmagtsgiveren død, umyndiggjort eller kommet under  

 konkurs, kan fuldmægtigen, indtil de fornødne foranstaltninger kan træffes af  

 boet eller værgen, i kraft af fuldmagten foretage de retshandler, som er  

 nødvendige for at beskytte boet eller den umyndiggjorte mod tab.
§ 5 I lov om gældsbreve, jf. lovbekendtgørelse nr. 669 af 23. september 1986,  

 foretages følgende ændring:
 1. I § 17 ændres »mindreårighed, tinglyst  

 umyndiggørelse og lavværgemål eller manglende fornuft (lov nr. 277 af 30.  

 juni 1922 om umyndighed og værgemål § 65),» til: »umyndighed som  

 følge af mindreårighed og tinglyst værgemål med fratagelse af den retlige  

 handleevne, jf. værgemålslovens § 6, eller manglende evne til at handle  

 fornuftsmæssigt, jf. værgemålslovens § 46,».
 § 17. Udstederen kan selv over for en erhverver i god tro påberåbe  

 sig, at gældsbrevet var falsk eller forfalsket, underskrevet på hans vegne  

 uden fuldmagt dertil, eller ugyldigt på grund af voldelig tvang (lov nr. 242  

 af 8. maj 1917 om aftaler og andre retshandler på formuerettens område § 28),  

 mindreårighed, tinglyst umyndiggørelse og lavværgemål eller manglende fornuft  

 (lov nr. 277 af 30. juni 1922 om umyndighed og værgemål § 65), at gældsbrevet  

 var erklæret dødt og magtesløst, eller at fordringen var ophørt eller  

 forandret efter lovgivningens regler om deponering, forældelse, præklusion,  

 tvangsakkord eller gældssanering.
§ 6 I erstatningsansvarsloven, jf. lovbekendtgørelse nr. 599 af 8. september  

 1986, som senest ændret ved § 2 i lov nr. 73 af 1. februar 1995, foretages  

 følgende ændring:
 1. Efter § 24 indsættes:
 »Børns erstatningsansvar m.v.
§ 24 a.
Barn under 15 år er erstatningspligtigt for skadegørende  

 handlinger efter samme regler som personer over denne alder.
Dog kan  

 erstatningen nedsættes eller endog helt bortfalde, for så vidt det findes  

 billigt på grund af manglende udvikling hos barnet, handlingens beskaffenhed  

 og omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
§ 24 b.
En person, som på grund af sindssygdom, hæmmet psykisk  

 udvikling, forbigående sindsforvirring eller lignende tilstand har manglet  

 evnen til at handle fornuftmæssigt, er erstatningspligtig for skadegørende  

 handlinger efter samme regler som sjælssunde personer.
Dog kan erstatningen  

 nedsættes eller endog helt bortfalde, for så vidt det findes billigt under  

 hensyn til personens sindstilstand, handlingens beskaffenhed eller  

 omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
 Stk. 2. Har den skadegørende ved misbrug af beruselsesmidler eller  

 på lignende måde forbigående hensat sig i en sindstilstand som ovenfor nævnt,  

 er en lempelse i erstatningsansvaret udelukket.«.
Myndighedsloven § 63. Barn under 15 år er erstatningspligtigt for skadegørende  

 handlinger efter samme regler som personer over denne alder; dog kan  

 erstatningen nedsættes eller endog helt bortfalde, for så vidt det findes  

 billigt på grund af manglende udvikling hos barnet, handlingens beskaffenhed  

 og omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
 § 64. En person, som på grund af sindssygdom, åndssvaghed,  

 forbigående sindsforvirring eller lignende tilstand har manglet evnen til at  

 handle fornuftmæssigt, er erstatningspligtig for skadegørende handlinger  

 efter samme regler som sjælssunde personer; dog kan erstatningen nedsættes  

 eller endog helt bortfalde, for så vidt det findes billigt under hensyn til  

 personens sindstilstand, handlingens beskaffenhed eller omstændighederne i  

 øvrigt, derunder navnlig forholdet mellem den skadegørendes og den  

 skadelidendes evne til at bære tabet og udsigten til, at skaden kan fås  

 godtgjort hos andre.
 Stk. 2. Har den skadegørende ved misbrug af beruselsesmidler eller  

 på lignende måde forbigående hensat sig i en sindstilstand som ovenfor nævnt,  

 er en lempelse i erstatningsansvaret udelukket.
§ 7 I lov om fonde og visse foreninger, jf. lovbekendtgørelse nr. 698 af 11.  

 august 1992, som ændret ved § 6 i lov nr. 442 af 1. juni 1994, foretages  

 følgende ændringer:
 1. § 12, 1. pkt., affattes således:
 »Bestyrelsesmedlemmer og direktører skal være myndige og må ikke være  

 under værgemål efter værgemålslovens § 5 eller under samværgemål efter  

 værgemålslovens § 7.«.
§ 12. Bestyrelsesmedlemmer og direktører skal være myndige. - - - 2. § 24, stk. 1, 1. pkt., affattes således:
 »Revisor skal være myndig og må ikke være under værgemål efter  

 værgemålslovens § 5 eller under samværgemål efter værgemålslovens § 7.«.
§ 24. Revisor skal være myndig. - - - Stk. 2-3. - - - § 8 I lov om ægteskabs indgåelse og opløsning, jf. lovbekendtgørelse nr. 148  

 af 8. marts 1991, som ændret ved § 4 i lov nr. 386 af 20. maj 1992, foretages  

 følgende ændringer:
 1. I § 1 indsættes som 2. pkt.:
 »Statsamtet kan ved meddelelse af tilladelse til indgåelse af  

 ægteskab til en ung under 18 år fastsætte vilkår om, at den unge trods  

 ægteskabet fortsat er mindreårig og dermed umyndig indtil det fyldte 18.  

 år.«.
 § 1. Den, som er under 18 år, må ikke indgå ægteskab uden  

 statsamtets tilladelse.
 2. § 3 affattes således:
 » § 3. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke indgå ægteskab uden værgens samtykke.«.
 § 3. Den, som er umyndiggjort, må ikke indgå ægteskab uden værgens  

 samtykke.
 3. I § 46 ændres »myndighedslovens regler« til:  

 »reglerne i lov om forældremyndighed og samvær«.
 § 46. Om forældremyndigheden over børnene i forbindelse med  

 separation eller skilsmisse gælder myndighedslovens regler.
§ 9 I lov om ægteskabets retsvirkninger, jf. lovbekendtgørelse nr. 37 af 5.  

 januar 1995, foretages følgende ændringer:
 1. § 35, 2. pkt., affattes således:
 »Samtykke fra værgen gives ved underskrift på ægtepagten.«.
§ 35. Ægtepagt skal oprettes skriftligt under parternes hånd; også  

 en umyndig part skal underskrive.
Værgens eller lavværgens samtykke meddeles  

 ved underskrift på ægtepagten.
 2. § 52 ophæves.
§ 52. Når en ægtefælle er umyndiggjort, tilkommer det den anden  

 ægtefælle, for så vidt denne er myndig, i forbindelse med værgen at bestyre  

 den del af fællesboet, hvorover den umyndiggjorte ægtefælle har haft  

 rådigheden.
Denne bestyrelse er ikke undergivet justitsministerens tilsyn.
§ 10 I lov nr. 372 af 7. juni 1989 om registreret partnerskab, som ændret ved  

 lov nr. 821 af 19. december 1989, foretages følgende ændring:
 1. § 4, stk. 2, affattes således:
 » Stk. 2. § 13, 3. pkt., og § 15, stk. 3, i lov om  

 forældremyndighed og samvær finder ikke anvendelse på det registrerede  

 partnerskab.«.
§ 4. - - - Stk. 2. Myndighedslovens § 13, 3. pkt., og § 15, stk. 3, om  

 ægtepar finder ikke anvendelse på det registrerede partnerskab.
§ 11 I lov om anerkendelse og fuldbyrdelse af nordiske afgørelser om  

 privatretlige krav og om ændring af retsplejeloven, jf. lovbekendtgørelse nr.  

 635 af 15. september 1986, foretages følgende ændring:
 1. I § 7, stk. 1, nr. 1, ændres »umyndiggørelse,  

 ophævelse af umyndiggørelse« til: »værgemål, jf. værgemålslovens  

 kapitel 2, ophævelse af sådanne værgemål«.
 § 7. Loven gælder ikke for:
 1) afgørelse og forlig angående bosondring, separation, skilsmisse,  

 ægteskabs omstødelse, adoptionsforholds stiftelse eller ophævelse,  

 umyndiggørelse, ophævelse af umyndiggørelse, vilkår eller bodeling i  

 forbindelse med separation, skilsmisse eller ægteskabs omstødelse, medmindre  

 der er tale om fuldbyrdelse af en afgørelse, der har bindende virkning her i  

 landet efter art. 22 i konventionen af 6. februar 1931 indeholdende  

 international-privatretlige bestemmelser om ægteskab, adoption og værgemål.
2-7) - - - Stk. 2. - - - § 12 I lov om børns retsstilling, jf. lovbekendtgørelse nr. 634 af 15.  

 september 1986, som senest ændret ved § 6 i lov nr. 396 af 13. juni 1990,  

 foretages følgende ændringer:
 1. § 11, stk. 1, 2. pkt., affattes således:
 »Underskriften skal være bekræftet af en advokat eller af to  

 vitterlighedsvidner, der udtrykkeligt skal bevidne underskriftens ægthed,  

 dateringens rigtighed og at underskriveren ikke er umyndig eller under  

 værgemål efter værgemålslovens § 5.«.
 2. § 11, stk. 3, 1. pkt., affattes således:
 »Er den opgivne fader umyndig som følge af mindreårighed, kræves  

 værgens samtykke til anerkendelsen.«.
§ 11. Faderskabet anses for fastslået, såfremt den opgivne fader i  

 en skriftlig erklæring til statsamtet anerkender, at han er fader til barnet,  

 og erklærer, at han inden anerkendelsen har modtaget skriftlig vejledning om  

 retsvirkningerne af anerkendelsen og om, at han kan kræve sagen afgjort ved  

 domstolene.
Underskriften skal være bekræftet af en advokat eller af to  

 vitterlighedsvidner, der udtrykkeligt skal bevidne underskriftens ægthed,  

 dateringens rigtighed og underskriverens myndighed.
Stk. 2. - - - Stk. 3. Er den opgivne fader under 18 år, kræves værgens samtykke  

 til anerkendelsen.
Retsplejelovens § 257, stk. 1, 2. pkt., finder tilsvarende  

 anvendelse.
- - - Stk. 4-5. - - - 3. § 14, stk. 2, affattes således:
 » Stk. 2. Bidragspligten ophører ved barnets fyldte 18. år.  

 Bidragspligten ophører endvidere, når barnet indgår ægteskab, medmindre  

 statsamtet bestemmer andet.«.
§ 14. - - - Stk. 2. Bidragspligten ophører ved barnets fyldte 18. år.
Bidraget  

 til en datter ophører endvidere, når hun indgår ægteskab, medmindre  

 statsamtet bestemmer andet.
Stk. 3. - - - 4. § 18, stk. 1, 2. pkt., ophæves.
 § 18. Bidrag i henhold til nærværende kapitel tilkommer barnet.  

 Betales et samlet beløb til dækning af bidragspligten, skal beløbet anbringes  

 i overensstemmelse med reglerne om bestyrelse af umyndiges midler.
Stk. 2. - - - § 13 I lov om adoption, jf. lovbekendtgørelse nr. 629 af 15. september 1986,  

 som senest ændret ved § 13 i lov nr. 389 af 7. juni 1989, foretages følgende  

 ændringer:
 1. § 7, stk. 1, affattes således:
 »Adoption af en person, som er under 18 år og umyndig, kræver  

 samtykke fra forældrene.«.
 § 7. Adoption af en person under 18 år kræver samtykke fra  

 forældrene.
Stk. 2. - - - 2. § 14 affattes således:
 » § 14. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke adopteres uden at erklæring er indhentet fra  

 værgen.«.
 § 14. Den, som er umyndiggjort, må ikke adopteres, uden at  

 erklæring er indhentet fra værgen.
 3. § 18, stk. 1, 2. pkt., affattes således:
 »Er nogen af parterne under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålslovens  

 § 6, skal erklæring fra værgen indhentes.«.
§ 18. Adoptivforholdet kan ophæves af justitsministeren, når  

 adoptanten og adoptivbarnet er enige derom.
Er nogen af parterne  

 umyndiggjort, skal erklæring fra værgen indhentes.
Stk. 2. - - - § 14 I arveloven, jf. lovbekendtgørelse nr. 584 af 1. september 1986, som  

 senest ændret ved § 10 i lov nr. 396 af 13. juni 1990, foretages følgende  

 ændring:
 1. I § 61 indsættes som stk. 3:
 » Stk. 3. Justitsministeren fastsætter regler om anbringelse  

 af myndiges båndlagte midler.«.
 § 61. Tvangsarv kan kun båndlægges i en forvaltningsafdeling, der  

 er knyttet til et pengeinstitut, og som justitsministeren har godkendt  

 dertil.
 Stk. 2. Såfremt arvingen samtykker heri, kan arven med  

 justitsministerens tilladelse båndlægges på anden måde, navnlig i fast  

 ejendom.
§ 15 I lov om skifte af dødsbo og fællesbo, jf. lovbekendtgørelse nr. 725 af  

 23. oktober 1986, som ændret ved § 5 i lov nr. 396 af 13. juni 1990,  

 foretages følgende ændringer:
 1. § 5, litra a og b, affattes således:
»a) når nogen af arvingerne ved skiftets begyndelse er umyndige som  

 følge af mindreårighed, b) når nogen af arvingerne ved skiftets begyndelse er under værgemål med  

 fratagelse af den retlige handleevne, jf. værgemålslovens § 6, medmindre  

 værgen sammen med en ægtefælle, der samlever i sædvanligt formuefællesskab  

 med den, der er under værgemål, tiltræder boet på den umyndiges vegne,».
 § 5. Uden hensyn til arvingernes forlangende bliver dødsboer, med  

 den af § 10 flydende indskrænkning, at tage under behandling af skifteretten:
a) når ved skiftets begyndelse nogen af arvingerne på grund af alder er  

 umyndig; b) når nogen af arvingerne ved skiftets begyndelse er umyndiggjort,  

 medmindre den umyndiggjorte var i sædvanligt formuefællesskab med ham  

 samlevende ægtefælle i live, i hvilket tilfælde værgen i forbindelse med  

 denne kan tiltræde boet på den umyndiggjortes vegne.
c) - - - 2. Efter § 11 indsættes:
» § 11 a.
Finder skifteretten det påkrævet, at der i anledning  

 af skiftet for en arving eller legatar beskikkes en særlig værge, jf. reglen  

 i værgemålslovens § 47, kan beskikkelsen foretages af retten.« 3. I § 24, stk. 1, 1. pkt., ændres »myndlingens«  

 til: »den umyndiges«.
§ 24. Med det under forhandling værende anliggende og boets videre  

 behandling i henhold hertil forholdes i reglen på den måde, som de mødende  

 stemmeberettigede (§ 19) forenes om, dog at skifteretten kan nægte sin  

 godkendelse af en værges erklæring, når den skønner, at den tagne beslutning  

 vil skade myndlingens tarv.
Sålænge den for fordringernes anmeldelse bestemte  

 frist ikke er udløben, bør skifteretten dog ikke tage beslutninger til følge,  

 som strider mod endnu ikke anmeldte kreditorers interesse.
Det følger i  

 øvrigt af sig selv, at skifteretten ikke bør godkende beslutninger, hvorved  

 de stemmende gør indgreb i nogens ret.
Stk. 2. - - - 4. I § 49 ændres »bestyres efter § 3 i lov om  

 anbringelse og bestyrelse af umyndiges midler m.v.« til: »bestyres  

 efter § 35 i værgemålsloven«.
 § 49. Hvis beløb, der tilfalder nogen på skifte, skal bestyres  

 efter § 3 i lov om anbringelse og bestyrelse af umyndiges midler m.v., kan  

 sådanne beløb kun med justitsministerens samtykke udlægges i udenlandske  

 pengeeffekter, som ikke kan noteres her i landet, eller som kan opsiges til  

 udbetaling under sådanne former, at der kun med vanskelighed kan opnås  

 kundskab om forfaldstiden, eller hvis renter skal indkasseres i udlandet.
 5. I § 51, stk. 1, ændres »myndlingens« til:  

 »den umyndiges«.
 § 51. Når arv og gæld vedgås, bliver der at forholde således med  

 boets behandling, som de myndige arvinger og de umyndiges eller fraværendes  

 værger er enige om at begære, dog at skifteretten kan nægte sin godkendelse  

 af en værges erklæring, når den skønner, at den tagne beslutning vil skade  

 myndlingens tarv.
Stk. 2. - - - 6. I § 78, 2. pkt., ændres »§ 3 i lov om anbringelse  

 og bestyrelse af umyndiges midler m.v. skal bestyres i en  

 forvaltningsafdeling« til: »værgemålslovens § 35, stk. 1, skal  

 bestyres i en forvaltningsafdeling«.
§ 78. I de foregående paragraf omhandlede boer forfattes et  

 dokument, som bør indeholde fortegnelse over boets indgæld og udgæld,  

 beregning af arvelodderne og forklaring om, hvorledes en hver for samme  

 erholder udlæg, hvorved bliver at bemærke, at der udenfor det i § 63  

 omhandlede tilfælde ikke uden skifterettens samtykke kan gives umyndige eller  

 fraværende udlæg for deres arvelod på anden måde end i rede penge.
Dette  

 dokument, ledsaget af bevis for, at de beløb, som efter § 3 i lov om  

 anbringelse og bestyrelse af umyndiges midler m.v. skal bestyres i en  

 forvaltningsafdeling, er afgivne til samme, bliver, efter at være  

 underskrevet af samtlige arvinger eller værger, snarest muligt at indsende  

 til skifteretten, som har at gennemgå det. - - - 7. I § 83, stk. 2, 1. pkt., ændres »myndige,  

 pålidelige og vederhæftige personer« til: »personer, der er  

 pålidelige, vederhæftige, myndige og ikke under værgemål efter  

 værgemålslovens § 5 eller under samværgemål efter værgemålslovens § 7,».
§ 83. - - - Stk. 2. Ved kgl. bevilling kan en eller flere myndige, pålidelige  

 og vederhæftige personer beskikkes til som eksekutorer uden dømmende  

 myndighed at behandle et dødsbo.
Bevillingen meddeles af justitsministeren  

 eller af den, han bemyndiger dertil.
Boet udleveres til eksekutorerne af  

 skifteretten og bliver at behandle efter reglerne i denne lov.
De i den  

 øvrige lovgivning indeholdte bestemmelser angående eksekutorers forhold  

 forbliver i kraft.
 8. I § 90, 1. pkt., ændres »§ 3 i lov om anbringelse  

 og bestyrelse af umyndiges midler m.v.« til: »værgemålslovens § 35,  

 stk. 1,».
§ 90. Skifteretterne er fremdeles, forsåvidt de indesidder med  

 boernes midler, undergivne de hidtil gældende regler angående  

 regnskabsvæsenet i dødsboer og konkursboer, ligesom det har sit forblivende  

 ved de gældende bestemmelser i henseende til tilsynet med skifternes fremme,  

 revisionen af skiftebehandlingen og de dermed forbundne oppebørsler, samt  

 tilsynet med, at de midler, som efter § 3 i lov om anbringelse og bestyrelse  

 af umyndiges midler m.v. skal bestyres i en forvaltningsafdeling, virkelig  

 indkommer.
Nærmere forskrifter i de anførte henseender samt de med hensyn  

 hertil fornødne tvangsmidler kan fastsættes ved kongelig anordning.
§ 16 I lov om borteblevne, jf. lovbekendtgørelse nr. 587 af 1. september 1986,  

 foretages følgende ændringer:
 1. I § 1, stk. 2, ændres  

 »myndighedslovgivningens« til: »værgemålslovgivningens«.
§ 1. - - - Stk. 2. For værgemålet gælder myndighedslovens regler om særlige  

 værgemål.
 2. § 2, stk. 1, affattes således:
 »Den borteblevnes formue forvaltes og anbringes efter reglerne i  

 værgemålslovens kapitel 5.«.
 3. I § 2, stk. 2, ændres »jfr. § 3 i lov om  

 anbringelse og bestyrelse af umyndiges midler m.v.« til: »jf.  

 værgemålslovens § 35, stk. 1.«.
 § 2. Den borteblevnes formue bestyres som umyndiges midler.
 Stk. 2. Skifteretten bestemmer, hvorvidt den borteblevnes ejendele  

 skal bevares for ham indtil videre, eller om de skal sælges og det indkomne  

 indsættes i en forvaltningsafdeling, jfr. § 3 i lov om anbringelse og  

 bestyrelse af umyndiges midler m.v.
Stk. 3. - - - 4. I § 25, stk. 4, ændres »jfr. § 3 i lov om  

 anbringelse og bestyrelse af umyndiges midler m.v.,» til: »jf.  

 værgemålslovens § 35, stk. 1,».
§ 25. - - - Stk. 2. - - - Stk. 3. - - - Stk. 4. Er der nogen sandsynlighed for, at en arving har overlevet  

 arveladeren, kan skifteretten uanset reglen i stk. 1, når særlige forhold  

 taler derfor, bestemme, at den arv, som eventuelt kan tilfalde denne arving,  

 foreløbig bestyres i en forvaltningsafdeling, jfr. § 3 i lov om anbringelse  

 og bestyrelse af umyndiges midler m.v., som tilhørende boet, medens dette i  

 øvrigt sluttes.
Når de fornødne undersøgelser er foretaget, dog senest 1 år  

 efter arvens indsættelse i en forvaltningsafdeling, optager skifteretten  

 spørgsmålet om udlodning af arven til endelig behandling.
§ 17 I lov om svangerskabsafbrydelse, jf. lovbekendtgørelse nr. 633 af 15.  

 september 1986, som senest ændret ved § 9 i lov nr. 1133 af 21. december  

 1994, foretages følgende ændringer:
 1. I § 5, stk. 2, affattes således:
» Stk. 2. Er kvinden på grund af sindssygdom, hæmmet psykisk  

 udvikling, alvorligt svækket helbred eller af anden grund ude af stand til at  

 forstå betydningen af indgrebet, kan samrådet, når omstændighederne taler  

 derfor, tillade svangerskabsafbrydelse efter anmodning fra en særligt  

 beskikket værge.
For beskikkelsen af denne værge finder bestemmelsen i  

 værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af kvinden eller værgen.«.
§ 5. - - - Stk. 2. Er kvinden på grund af sindssygdom, åndssvaghed eller af  

 anden grund ude af stand til at forstå betydningen af indgrebet, kan  

 samrådet, når omstændighederne taler derfor, tillade svangerskabsafbrydelse  

 efter anmodning fra en særligt beskikket værge.
Samrådets afgørelse kan af  

 værgen indbringes for ankenævnet.
 2. § 6, stk. 1, affattes således:
»Er kvinden under 18 år, og har hun ikke indgået ægteskab, skal  

 forældremyndighedens indehaver samtykke i anmodningen.« 3. I § 6, stk. 3, 2. pkt., ændres »,  

 forældremyndighedens indehaver eller værgen« til: »eller  

 forældremyndighedens indehaver«.
 § 6. Er kvinden under 18 år eller umyndiggjort i personlig  

 henseende, skal forældremyndighedens indehaver, henholdsvis værgen, samtykke  

 i anmodningen.
Stk. 2. - - - Stk. 3. Samrådet kan, når omstændighederne taler derfor, tillade  

 svangerskabsafbrydelse, selv om samtykke efter stk. 1 nægtes.
Samrådets  

 afgørelse kan indbringes for ankenævnet af kvinden, forældremyndighedens  

 indehaver eller værgen.
§ 18 I lov om sterilisation og kastration, jf. lovbekendtgørelse nr. 661 af 12.  

 juli 1994, foretages følgende ændringer:
 1. § 2, stk. 2, affattes således:
 » Stk. 2. Dette gælder dog ikke personer, der er omfattet af  

 bestemmelserne i § 6, stk. 2, og § 7.«.
§ 2. - - - Stk. 2. Dette gælder dog ikke personer, der er umyndiggjort i  

 personlig henseende, sindssyge eller åndssvage.
 2. § 6, stk. 2, affattes således:
» Stk. 2. Er denne på grund af sindssygdom, hæmmet psykisk  

 udvikling, alvorligt svækket helbred eller af anden grund varigt eller for  

 længere tid ude af stand til at forstå betydningen af indgrebet, kan samrådet  

 efter anmodning fra en særligt beskikket værge tillade sterilisation, når  

 omstændighederne taler derfor.
For beskikkelsen af denne værge finder  

 bestemmelsen i værgemålslovens § 50 tilsvarende anvendelse.
Samrådets  

 afgørelse kan indbringes for ankenævnet af den, på hvem indgrebet skal  

 foretages, og værgen.«.
§ 6. - - - Stk. 2. Er denne på grund af sindssygdom, åndssvaghed eller af  

 anden grund varigt eller for længere tid ude af stand til at forstå  

 betydningen af indgrebet, kan samrådet efter anmodning fra en særligt  

 beskikket værge tillade sterilisation, når omstændighederne taler derfor.  

 Samrådets afgørelse kan af værgen indbringes for ankenævnet.
 3. § 7 affattes således:
» § 7. Er den, på hvem indgrebet skal foretages, en person  

 under 18 år, der ikke har indgået ægteskab, er den pågældende sindssyg eller  

 hæmmet psykisk udviklet, eller findes det i øvrigt på grund af ansøgerens  

 sjælelige tilstand, herunder svag begavelse, betænkeligt, at denne på egen  

 hånd anmoder om sterilisation, kan samrådet tillade sterilisation efter  

 anmodning fra den pågældende og forældremyndighedens indehaver eller en  

 særligt beskikket værge.
For beskikkelsen af denne værge finder bestemmelsen  

 i værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af ansøgeren, forældremyndighedens indehaver og  

 værgen.«.
§ 7. Er den, på hvem indgrebet skal foretages, umyndig, sindssyg  

 eller åndssvag, eller findes det i øvrigt på grund af ansøgerens sjælelige  

 tilstand, herunder svag begavelse, betænkeligt, at denne på egen hånd anmoder  

 om sterilisation, kan samrådet tillade sterilisation efter anmodning fra den  

 pågældende og forældremyndighedens indehaver eller værgen, eventuelt en  

 særligt beskikket værge.
Samrådets afgørelse kan indbringes for ankenævnet af  

 ansøgeren, forældremyndighedens indehaver og værgen.
§ 19 I lov nr. 331 af 24. maj 1989 om frihedsberøvelse og anden tvang i  

 psykiatrien foretages følgende ændring:
 1. § 22, stk. 3, affattes således:
» Stk. 3. Er patienten ude af stand til at afgive gyldigt  

 samtykke, kan indgrebet kun gennemføres, såfremt der over for patienten  

 iværksættes værgemål efter værgemålslovens § 5, der omfatter personlige  

 forhold, herunder beføjelse til at meddele samtykke til psykokirurgiske  

 indgreb, og værgen giver skriftligt samtykke til indgrebet.« § 22. - - - Stk. 2. - - - Stk. 3. Er patienten ude af stand til at afgive gyldigt samtykke,  

 kan indgrebet kun gennemføres, såfremt patienten umyndiggøres i personlig  

 henseende og den beskikkede værge giver skriftligt samtykke.
§ 20 I lov nr. 266 af 22. maj 1986 om vagtvirksomhed, som senest ændret ved § 2  

 i lov nr. 386 af 20. maj 1992, foretages følgende ændringer:
 1. § 3, stk. 1, nr. 4, affattes således:
 »4) ikke er umyndig, under værgemål efter værgemålslovens § 5 eller  

 under samværgemål efter værgemålslovens § 7,».
§ 3. Autorisation kan meddeles personer, der 1)-3) - - - 4) ikke er umyndiggjort eller under lavværgemål, 5)-8) - - - Stk. 2. - - - 2. I § 17, stk. 2, 1. pkt, ændres »umyndiggjort«  

 til: »person, der er under værgemål efter værgemålslovens § 5, under  

 værgemål med fratagelse af den retlige handleevne, jf. værgemålslovens § 6,  

 eller under samværgemål efter værgemålslovens § 7,».
 3. I § 17, stk. 2, 2. pkt., ændres  

 »umyndiggørelsen« til: »værgemålets iværksættelse«.
§ 17. - - - Stk. 2. Efter anmeldelse inden 14 dage til den myndighed, der har  

 meddelt autorisation, kan et dødsbo, en ægtefælle, der sidder i uskiftet bo,  

 en skyldner, der har anmeldt betalingsstandsning, et konkursbo eller en værge  

 for en umyndiggjort uden autorisation fortsætte vagtvirksomheden med henblik  

 på afvikling, afhændelse eller lignende.
Adgangen hertil gælder kun indtil  

 seks måneder efter dødsfaldet, betalingsstandsningens anmeldelse,  

 konkursdekretets afsigelse eller umyndiggørelsen.
I særlige tilfælde kan  

 fristen forlænges.
§ 21 I lov nr. 223 af 8. juni 1966 om handel med brugte genstande samt  

 pantelånervirksomhed, som senest ændret ved § 3 i lov nr. 386 af 20. maj  

 1992, foretages følgende ændringer:
 1. I § 7, 1. pkt., ændres »umyndiggjort« til:  

 »person, der er under værgemål med fratagelse af den retlige handleevne,  

 jf. værgemålslovens § 6,» og »umyndiggjortes« til:  

 »umyndiges«.
 2. I § 7, 2. pkt., ændres »umyndiggørelsen« til:  

 »værgemålets iværksættelse«.
§ 7. Efter anmeldelse til politiet kan et dødsbo, en ægtefælle,  

 der sidder i uskiftet bo, et konkursbo eller en værge for en umyndiggjort  

 uden bevilling fortsætte afdødes, fallentens eller den umyndiggjortes  

 virksomhed med henblik på afvikling, afhændelse eller lignende af  

 virksomheden, jfr. § 11, stk. 3. Adgangen hertil gælder kun 1 år efter  

 dødsfaldet, konkursdekretets afsigelse eller umyndiggørelsen.
I særlige  

 tilfælde kan politiet forlænge fristen.
§ 22 I lov om voldgift i tvistigheder angående handel med husdyr, jf.  

 lovbekendtgørelse nr. 621 af 15. september 1986, som ændret ved § 12 i lov  

 nr. 396 af 13. juni 1990, foretages følgende ændring:
 1. I § 2, stk. 4, 1. pkt., ændres »bliver  

 umyndiggjort« til: »bliver umyndig, eller kommer under værgemål  

 efter værgemålslovens § 5 eller under samværgemål efter værgemålslovens §  

 7«.
§ 2. - - - Stk. 2-3. - - - Stk. 4. Hvervet som voldgiftsmand bortfalder, når vedkommende  

 bliver umyndiggjort, kommer ud af rådighed over sit bo eller ved dom findes  

 skyldig i en handling, der gør ham uværdig til fortsat at beklæde hvervet.  

 Endvidere fratræder enhver voldgiftsmand med udgangen af den måned, i hvilken  

 han fylder 70 år.
§ 23 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, som senest ændret ved lov nr. 222 af 10. april 1991,  

 foretages følgende ændring:
 1. I § 4 indsættes som stk. 4:
 » Stk. 4. Justitsministeren kan fastsætte regler om midlernes  

 forvaltning og anbringelse.«.
 § 4. Forinden besiddelsen overgår til fri ejendom, skal lensnævnet  

 fastsætte den erstatning, som det anses rimeligt at yde den  

 successionsberettigede slægt i anledning af successionsrettens bortfald.
Stk. 2. I almindelighed skal denne billighedserstatning bestå  

 deri, at to femtedele af de værdier, som overtages af besidderen, efter  

 fradrag af den på disse hvilende lovlige gæld, sikres de 2 personer med  

 halvdelen til hver, der i tilfælde af, at majoratet eller dets substitution  

 var vedblevet at bestå som sådant, successivt ville have tiltrådt besiddelsen  

 ved de 2 nærmest påfølgende besidderskifter.
I dette øjemed skal ved  

 frigørelsen af de nævnte to femtedele i form af obligationer forblive under  

 lenskontrollen.
Så længe den frigørende besidder lever, modtager han renten  

 af de henlagte midler.
Ved hans død udbetales den første halvdel til den  

 person, som da ifølge den for majoratet gældende successionsorden ville have  

 været berettiget til at tiltræde besiddelsen, hvis majoratet ikke var  

 overgået til fri ejendom, samt, så længe han lever, renten af den anden  

 halvdel, og når også denne person er død, udbetales den sidste halvdel til  

 den, som da ville have været nærmeste successor.
Stk. 3. Undtagelsesvis kan dog, hvor særlige forhold gør det  

 rimeligt, denne almindelige norm fraviges ved bestemmelse af lensnævnet.
Sker  

 dette, kan lensnævnets afgørelse såvel af besidderen og nærmeste  

 successionsberettigede slægt i øvrigt, valgt af denne efter regler, der  

 fastsættes af justitsministeren, indbringes for det i § 9 omtalte overnævn.
Efter 2. behandling den 31. maj 1995 § 1 I lov om rettens pleje, jf. lovbekendtgørelse nr. 905 af 10. november  

 1992, som senest ændret ved § 1 i lov nr. 209 af 29. marts 1995, foretages  

 følgende ændringer:
 1. I § 42, stk. 3, udgår »og som er myndig, uberygtet  

 og vederhæftig,».
 2. I § 52 udgår »er myndig, uberygtet og vederhæftig,  

 samt«.
 3. I § 93, stk. 4, ændres »umyndiggjort eller under  

 lavværgemål« til: »umyndige, under værgemål efter værgemålslovens §  

 5 eller under samværgemål efter værgemålslovens § 7«.
 4. § 119, stk. 2, nr. 1, affattes således:
 »1) er myndig og ikke er under værgemål efter værgemålslovens § 5  

 eller under samværgemål efter værgemålslovens § 7,».
 5. § 257 affattes således:
 » § 257. I retssager kan en umyndig ikke optræde på egen hånd.  

 Udøves værgemål af forældre i forening, og udebliver den ene af forældrene i  

 et retsmøde, mens den anden møder, optræder den mødte på den umyndiges vegne  

 under retsmødet.
Stk. 2. Værgen kan ikke uden samtykke fra den, der er umyndig,  

 anlægge retssag, der angår formuerettigheder, hvorover den pågældende har  

 rådigheden, eller som vedrører en aftale, som den pågældende gyldigt har  

 indgået på egen hånd.
Værgen kan heller ikke uden samtykke fra den, der er  

 under værgemål med fratagelse af den retlige handleevne, jf. værgemålslovens  

 § 6, anlægge retssag, der vedrører en legemskrænkelse eller en freds- eller  

 æreskrænkelse, der er tilføjet den pågældende, medmindre den, der er under  

 værgemål, som følge af manglende forståelse for sagens betydning ikke kan  

 tage stilling hertil.« 6. I § 260, stk. 2, ændres »umyndige og umyndiggjorte,  

 af lavværger for personer, der er sat under lavværgemål« til:  

 »personer, der er umyndige, under værgemål efter værgemålslovens § 5  

 eller under samværgemål efter værgemålslovens § 7«.
 7. § 448 b ophæves.
 8. § 456 f, stk. 2, affattes således:
»Stk. 2. Er en part umyndig som følge af mindreårighed,  

 optræder værgen på partens vegne i sagen.
I øvrigt kan parterne optræde på  

 egen hånd uden hensyn til umyndighed.
Finder retten det påkrævet, at der for  

 en part beskikkes en særlig værge, jf. reglerne i værgemålslovens §§ 47-49,  

 kan beskikkelsen foretages af retten.« 9. Kapitel 43 affattes således:
»Kapitel 43 Værgemålssager § 457. Reglerne i dette kapitel anvendes på sager om 1) værgemål, 2) prøvelse af statsamtets værgemålsafgørelser og 3) rettens værgebeskikkelse.
§ 458. Sagerne indbringes for byretten på det sted, hvor den, som  

 begæres sat under værgemål eller er under værgemål, har hjemting.
Har denne  

 ikke hjemting her i riget, indbringes sagen for Københavns Byret.
§ 459. Som parter anses 1) den, som begæres sat under værgemål eller er under værgemål, 2) den, der har anmodet om værgemålet, og 3) den, der har anmodet om, at statsamtets afgørelse indbringes for  

 retten.
 Stk. 2. Endvidere kan de i værgemålslovens § 16, stk. 1, nr. 2 og  

 3, nævnte personer indtræde som part under sagen.
 § 460. Giver den, der begæres sat under værgemål eller er under  

 værgemål, ikke møde ved advokat, beskikker retten en advokat for denne.  

 Retten kan beskikke advokat for andre parter, hvis de har behov herfor.
§ 461. Retten sørger for sagens oplysning og træffer bestemmelse  

 om afhøring af parter og vidner og om tilvejebringelse af lægeerklæringer,  

 erklæringer fra institutioner, udtalelser fra andre sagkyndige samt andre  

 oplysninger.
Retten indkalder selv parter og vidner.
Stk. 2. Når særlige omstændigheder taler for det, kan retten  

 bestemme, at den, der begæres sat under værgemål eller er under værgemål,  

 ikke må overvære bevisførelsen eller en del af denne.
Den pågældende skal,  

 inden sagen afgøres, gøres bekendt med de fremkomne oplysninger, medmindre  

 dette vil stride mod de hensyn, der har ført til udelukkelsen.
 § 462. Retten kan bestemme, at retsmøderne skal foregå for lukkede  

 døre.
Stk. 2. Retten kan forbyde offentlig gengivelse af forhandlingerne  

 i retten.
Overtrædelse af forbudet straffes med bøde.
 § 463. Anmodning om prøvelse af statsamtets afgørelse om værgemål  

 har ikke opsættende virkning, medmindre retten bestemmer andet.
§ 464. Rettens værgemålsafgørelse træffes ved dom.
En foreløbig  

 afgørelse om værgemål træffes dog ved kendelse.
Beskikkelse af værge sker ved  

 beslutning eller kendelse.
 § 465. Om salær og godtgørelse af udlæg til den beskikkede advokat  

 gælder samme regler som i tilfælde, hvor der er meddelt fri proces, jf.  

 kapitel 31. Retten kan bestemme, at også andre udgifter skal afholdes på  

 samme måde.
 Stk. 2. Retten kan pålægge den, som begæres sat under værgemål  

 eller er under værgemål, at betale sagsomkostningerne, medmindre denne  

 opfylder betingelserne i § 330, stk. 1, nr. 2. Retten kan pålægge andre  

 parter at betale sagsomkostninger, hvis der findes rimelig grund hertil.
 § 466. Anke kan iværksættes af dem, der efter bestemmelsen i § 459  

 kan optræde som parter under byrettens behandling af sagen.
Stk. 2. Anke sker ved meddelelse til byretten.
Meddelelsen kan ske  

 mundtligt til retsbogen.
Retten sender meddelelsen og sagens akter til  

 landsretten.
 Stk. 3. Under anke behandles sagen i landsretten efter samme  

 regler, som er fastsat i dette kapitel for byretsbehandlingen.
Stk. 4. Anke har kun opsættende virkning, når det bestemmes af den  

 ret, hvis afgørelse ankes, eller af den ret, til hvilken anke sker.« 10. § 475 c, stk. 1, 2. pkt., affattes således:
»Klageren optræder på egen hånd, selv om den pågældende er  

 umyndig.« 11. I § 501, stk. 3, nr. 3, ændres »var umyndig, under  

 lavværgemål eller på grund af sindssygdom, åndssvaghed, forbigående  

 sindsforvirring eller lignende tilstand manglede evnen til at handle  

 fornuftsmæssigt« til: »var umyndig eller på grund af sindssygdom,  

 herunder svær demens, eller hæmmet psykisk udvikling, forbigående  

 sindsforvirring eller en lignende tilstand manglede evnen til at handle  

 fornuftmæssigt«.
 12. § 730, stk. 1, 2. pkt., affattes således:
»Er sigtede under 18 år, og har den pågældende ikke indgået ægteskab,  

 tilkommer valget forældremyndighedens indehaver, som er berettiget til at  

 optræde på sigtedes vegne.« 13. § 802, stk. 1, 2. pkt., affattes således:
»Afgørelser om beslaglæggelse af sigtedes formue skal tinglyses efter  

 reglerne om tinglysning af værgemål med fratagelse af den retlige handleevne,  

 jf. værgemålslovens § 6.« 14. I § 925, stk. 1, 1. pkt., udgår », hvis han er  

 under 18 år, hans værge samtykker heri, og«.
 15. I § 925 a, stk. 1, 1. pkt., udgår »og, hvis han er  

 under 18 år, hans værge«.
§ 2 I tinglysningsloven, jf. lovbekendtgørelse nr. 622 af 15. september 1986,  

 som senest ændret ved lov nr. 153 af 8. marts 1994, foretages følgende  

 ændringer:
 1. § 13, stk. 2 og 3, affattes således:
 »Stk. 2. Samme meddelelsespligt påhviler værgen ved værgemål  

 med fratagelse af den retlige handleevne, jf. værgemålslovens § 6.
Stk. 3. Hvis en ejendom ved arv udlægges til en umyndig, eller  

 hvis den pågældende på anden måde erhverver fast ejendom, skal værgen lade  

 umyndigheden tinglyse.
For mindreårige skal fødselsdagen oplyses.« 2. § 48 affattes således:
» § 48. Afgørelser om fratagelse af den retlige handleevne  

 efter værgemålslovens § 6 skal tinglyses for at få gyldighed over for  

 aftaler, der i god tro indgås med den umyndige.
Over for aftaler om fast  

 ejendom skal der tillige ske tinglysning efter denne lovs § 1.« § 3 I lov om retsafgifter, jf. lovbekendtgørelse nr. 460 af 27. juni 1989, som  

 senest ændret ved § 4 i lov nr. 281 af 29. april 1992, foretages følgende  

 ændringer:
 1. § 12, stk. 1, nr. 5, affattes således:
 »5) værgemål,».
 2. § 41 d, stk. 1, nr. 2, affattes således:
 »2) afgørelser om værgemål med fratagelse af den retlige handleevne  

 efter værgemålslovens § 6, jf. tinglysningslovens § 48,».
§ 4 I lov om aftaler og andre retshandler på formuerettens område, jf.  

 lovbekendtgørelse nr. 600 af 8. september 1986, som ændret ved § 1 i lov nr.  

 1098 af 21. december 1994, foretages følgende ændringer:
 1. § 22 affattes således:
» § 22. Kommer fuldmagtsgiveren under værgemål med fratagelse  

 af den retlige handleevne, jf. værgemålslovens § 6, erhverver tredjemand ikke  

 ved en retshandel med fuldmægtigen anden retsstilling over for den, der er  

 under værgemål, end tredjemand ville have erhvervet, hvis retshandelen var  

 foretaget med denne selv.
I de tilfælde, hvor tredjemand ville være afskåret  

 fra at påberåbe sig retshandelen over for den, der er under værgemål, hvis  

 tredjemand havde kendt eller burde have kendt værgemålet, kan tredjemand, når  

 retshandelen er foretaget i henhold til en sådan fuldmagt, som er omtalt i §  

 18, heller ikke påberåbe sig den, såfremt fuldmægtigen, da retshandelen blev  

 foretaget, havde eller burde have sådan kundskab.« 2. § 24 affattes således:
» § 24. Er fuldmagtsgiveren død, kommet under værgemål med  

 fratagelse af den retlige handleevne, jf. værgemålslovens § 6, eller kommet  

 under konkurs, kan fuldmægtigen, indtil de fornødne foranstaltninger kan  

 træffes af boet eller værgen, i kraft af fuldmagten foretage de retshandler,  

 som er nødvendige for at beskytte boet eller den, der er kommet under  

 værgemål, mod tab.« § 5 I lov om gældsbreve, jf. lovbekendtgørelse nr. 669 af 23. september 1986,  

 foretages følgende ændring:
 I § 17 ændres »mindreårighed, tinglyst umyndiggørelse og  

 lavværgemål eller manglende fornuft (lov nr. 277 af 30. juni 1922 om  

 umyndighed og værgemål § 65),» til: »umyndighed som følge af  

 mindreårighed og tinglyst værgemål med fratagelse af den retlige handleevne,  

 jf. værgemålslovens § 6, eller manglende evne til at handle fornuftsmæssigt,  

 jf. værgemålslovens § 46,».
§ 6 I lov om erstatningsansvar, jf. lovbekendtgørelse nr. 599 af 8. september  

 1986, som senest ændret ved § 2 i lov nr. 73 af 1. februar 1995, foretages  

 følgende ændring:
 Efter § 24 indsættes:
 »Børns erstatningsansvar m.v.
§ 24 a.
Barn under 15 år er erstatningspligtigt for skadegørende  

 handlinger efter samme regler som personer over denne alder.
Dog kan  

 erstatningen nedsættes eller endog helt bortfalde, for så vidt det findes  

 billigt på grund af manglende udvikling hos barnet, handlingens beskaffenhed  

 og omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
§ 24 b.
En person, som på grund af sindssygdom, hæmmet psykisk  

 udvikling, forbigående sindsforvirring eller lignende tilstand har manglet  

 evnen til at handle fornuftmæssigt, er erstatningspligtig for skadegørende  

 handlinger efter samme regler som sjælssunde personer.
Dog kan erstatningen  

 nedsættes eller endog helt bortfalde, for så vidt det findes billigt under  

 hensyn til personens sindstilstand, handlingens beskaffenhed eller  

 omstændighederne i øvrigt, derunder navnlig forholdet mellem den  

 skadegørendes og den skadelidendes evne til at bære tabet og udsigten til, at  

 skaden kan fås godtgjort hos andre.
Stk. 2. Har den skadegørende ved misbrug af beruselsesmidler eller  

 på lignende måde forbigående hensat sig i en sindstilstand som ovenfor nævnt,  

 er en lempelse i erstatningsansvaret udelukket.« § 7 I lov om fonde og visse foreninger, jf. lovbekendtgørelse nr. 698 af 11.  

 august 1992, som ændret ved § 6 i lov nr. 442 af 1. juni 1994, foretages  

 følgende ændringer:
 1. § 12, 1. pkt., affattes således:
»Bestyrelsesmedlemmer og direktører skal være myndige og må ikke være  

 under værgemål efter værgemålslovens § 5 eller under samværgemål efter  

 værgemålslovens § 7.« 2. § 24, stk. 1, 1. pkt., affattes således:
»Revisor skal være myndig og må ikke være under værgemål efter  

 værgemålslovens § 5 eller under samværgemål efter værgemålslovens § 7.« § 8 I lov om ægteskabs indgåelse og opløsning, jf. lovbekendtgørelse nr. 148  

 af 8. marts 1991, som ændret ved § 4 i lov nr. 386 af 20. maj 1992, foretages  

 følgende ændringer:
 1. I § 1 indsættes som 2. pkt.:
»Statsamtet kan ved meddelelse af tilladelse til indgåelse af  

 ægteskab til en ung under 18 år fastsætte vilkår om, at den unge trods  

 ægteskabet fortsat er mindreårig og dermed umyndig indtil det fyldte 18.  

 år.« 2. § 3 affattes således:
» § 3. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke indgå ægteskab uden værgens samtykke.« § 9 I lov om ægteskabets retsvirkninger, jf. lovbekendtgørelse nr. 37 af 5.  

 januar 1995, foretages følgende ændringer:
 1. § 35, 2. pkt., affattes således:
»Samtykke fra værgen gives ved underskrift på ægtepagten.« 2. § 52 ophæves.
§ 10 I lov om anerkendelse og fuldbyrdelse af nordiske afgørelser om  

 privatretlige krav og om ændring af retsplejeloven, jf. lovbekendtgørelse nr.  

 635 af 15. september 1986, foretages følgende ændring:
 I § 7, stk. 1, nr. 1, ændres »umyndiggørelse, ophævelse af  

 umyndiggørelse« til: »værgemål, jf. værgemålslovens kapitel 2,  

 ophævelse af sådanne værgemål«.
§ 11 I lov om børns retsstilling, jf. lovbekendtgørelse nr. 634 af 15.  

 september 1986, som senest ændret ved § 6 i lov nr. 396 af 13. juni 1990,  

 foretages følgende ændringer:
 1. § 11, stk. 1, 2. pkt., affattes således:
»Underskriften skal være bekræftet af en advokat eller af to  

 vitterlighedsvidner, der udtrykkeligt skal bevidne underskriftens ægthed og  

 dateringens rigtighed, og at underskriveren ikke er umyndig eller under  

 værgemål efter værgemålslovens § 5.« 2. § 11, stk. 3, 1. pkt., affattes således:
»Er den opgivne fader umyndig som følge af mindreårighed, kræves  

 værgens samtykke til anerkendelsen.« 3. § 14, stk. 2, affattes således:
»Stk. 2. Bidragspligten ophører ved barnets fyldte 18. år.  

 Bidragspligten ophører endvidere, når barnet indgår ægteskab, medmindre  

 statsamtet bestemmer andet.« 4. § 18, stk. 1, 2. pkt., ophæves.
§ 12 I lov om adoption, jf. lovbekendtgørelse nr. 629 af 15. september 1986,  

 som senest ændret ved § 13 i lov nr. 389 af 7. juni 1989, foretages følgende  

 ændringer:
 1. § 7, stk. 1, affattes således:
»Adoption af en person, som er under 18 år og umyndig, kræver  

 samtykke fra forældrene.« 2. § 14 affattes således:
» § 14. Den, som er under værgemål efter værgemålslovens § 5  

 eller under værgemål med fratagelse af den retlige handleevne, jf.  

 værgemålslovens § 6, må ikke adopteres, uden at erklæring er indhentet fra  

 værgen.« 3. § 18, stk. 1, 2. pkt., affattes således:
»Er nogen af parterne under værgemål efter værgemålslovens § 5 eller  

 under værgemål med fratagelse af den retlige handleevne, jf. værgemålslovens  

 § 6, skal erklæring fra værgen indhentes.« § 13 I arveloven, jf. lovbekendtgørelse nr. 584 af 1. september 1986, som  

 senest ændret ved § 10 i lov nr. 396 af 13. juni 1990, foretages følgende  

 ændring:
 I § 61 indsættes som stk. 3:
»Stk. 3. Justitsministeren fastsætter regler om anbringelse af  

 myndiges båndlagte midler.« § 14 I lov om skifte af dødsbo og fællesbo m.v., jf. lovbekendtgørelse nr. 725  

 af 23. oktober 1986, som ændret ved § 5 i lov nr. 396 af 13. juni 1990,  

 foretages følgende ændringer:
 1. § 5, litra a og b, affattes således:
»a) når nogen af arvingerne ved skiftets begyndelse er umyndige som  

 følge af mindreårighed, b) når nogen af arvingerne ved skiftets begyndelse er under værgemål med  

 fratagelse af den retlige handleevne, jf. værgemålslovens § 6, medmindre  

 værgen sammen med en ægtefælle, der samlever i sædvanligt formuefællesskab  

 med den, der er under værgemål, tiltræder boet på den umyndiges vegne,».
 2. Efter § 11 indsættes:
» § 11 a.
Finder skifteretten det påkrævet, at der i anledning  

 af skiftet for en arving eller legatar beskikkes en særlig værge, jf. reglen  

 i værgemålslovens § 47, kan beskikkelsen foretages af retten.« 3. I § 24, stk. 1, 1. pkt., ændres »myndlingens«  

 til: »den umyndiges«.
 4. I § 49 ændres »bestyres efter § 3 i lov om  

 anbringelse og bestyrelse af umyndiges midler m.v.« til: »bestyres  

 efter § 35 i værgemålsloven«.
 5. I § 51, stk. 1, ændres »myndlingens« til:  

 »den umyndiges«.
 6. I § 78, 2. pkt., ændres »§ 3 i lov om anbringelse  

 og bestyrelse af umyndiges midler m.v. skal bestyres i en  

 forvaltningsafdeling« til: »værgemålslovens § 35, stk. 1, skal  

 bestyres i en forvaltningsafdeling«.
 7. I § 83, stk. 2, 1. pkt., ændres »myndige,  

 pålidelige og vederhæftige personer« til: »personer, der er  

 pålidelige, vederhæftige, myndige og ikke under værgemål efter  

 værgemålslovens § 5 eller under samværgemål efter værgemålslovens § 7,».
 8. I § 90, 1. pkt., ændres »§ 3 i lov om anbringelse  

 og bestyrelse af umyndiges midler m.v.« til: »værgemålslovens § 35,  

 stk. 1,».
§ 15 I lov om borteblevne, jf. lovbekendtgørelse nr. 587 af 1. september 1986,  

 foretages følgende ændringer:
 1. I § 1, stk. 2, ændres  

 »myndighedslovgivningens« til: »værgemålslovgivningens«.
 2. § 2, stk. 1, affattes således:
»Den borteblevnes formue forvaltes og anbringes efter reglerne i  

 værgemålslovens kapitel 5.« 3. I § 2, stk. 2, ændres »jfr. § 3 i lov om  

 anbringelse og bestyrelse af umyndiges midler m.v.« til: »jf.  

 værgemålslovens § 35, stk. 1.« 4. I § 25, stk. 4, ændres »jfr. § 3 i lov om  

 anbringelse og bestyrelse af umyndiges midler m.v.,» til: »jf.  

 værgemålslovens § 35, stk. 1,».
§ 16 I lov om svangerskabsafbrydelse, jf. lovbekendtgørelse nr. 633 af 15.  

 september 1986, som senest ændret ved § 9 i lov nr. 1133 af 21. december  

 1994, foretages følgende ændringer:
 1. § 5, stk. 2, affattes således:
»Stk. 2. Er kvinden på grund af sindssygdom, hæmmet psykisk  

 udvikling, alvorligt svækket helbred eller af anden grund ude af stand til at  

 forstå betydningen af indgrebet, kan samrådet, når omstændighederne taler  

 derfor, tillade svangerskabsafbrydelse efter anmodning fra en særligt  

 beskikket værge.
For beskikkelsen af denne værge finder bestemmelsen i  

 værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af kvinden eller værgen.« 2. § 6, stk. 1, affattes således:
»Er kvinden under 18 år, og har hun ikke indgået ægteskab, skal  

 forældremyndighedens indehaver samtykke i anmodningen.« 3. I § 6, stk. 3, 2. pkt., ændres »,  

 forældremyndighedens indehaver eller værgen« til: »eller  

 forældremyndighedens indehaver«.
§ 17 I lov om sterilisation og kastration, jf. lovbekendtgørelse nr. 661 af 12.  

 juli 1994, foretages følgende ændringer:
 1. § 2, stk. 2, affattes således:
»Stk. 2. Dette gælder dog ikke personer, der er omfattet af  

 bestemmelserne i § 6, stk. 2, og § 7.« 2. § 6, stk. 2, affattes således:
»Stk. 2. Er denne på grund af sindssygdom, hæmmet psykisk  

 udvikling, alvorligt svækket helbred eller af anden grund varigt eller for  

 længere tid ude af stand til at forstå betydningen af indgrebet, kan samrådet  

 efter anmodning fra en særligt beskikket værge tillade sterilisation, når  

 omstændighederne taler derfor.
For beskikkelsen af denne værge finder  

 bestemmelsen i værgemålslovens § 50 tilsvarende anvendelse.
Samrådets  

 afgørelse kan indbringes for ankenævnet af den, på hvem indgrebet skal  

 foretages, og af værgen.« 3. § 7 affattes således:
» § 7. Er den, på hvem indgrebet skal foretages, en person  

 under 18 år, der ikke har indgået ægteskab, er den pågældende sindssyg eller  

 hæmmet psykisk udviklet, eller findes det i øvrigt på grund af ansøgerens  

 sjælelige tilstand, herunder svag begavelse, betænkeligt, at denne på egen  

 hånd anmoder om sterilisation, kan samrådet tillade sterilisation efter  

 anmodning fra den pågældende og forældremyndighedens indehaver eller en  

 særligt beskikket værge.
For beskikkelsen af denne værge finder bestemmelsen  

 i værgemålslovens § 50 tilsvarende anvendelse.
Samrådets afgørelse kan  

 indbringes for ankenævnet af ansøgeren, forældremyndighedens indehaver og  

 værgen.« § 18 I lov nr. 331 af 24. maj 1989 om frihedsberøvelse og anden tvang i  

 psykiatrien foretages følgende ændring:
 § 22, stk. 3, affattes således:
»Stk. 3. Er patienten ude af stand til at afgive gyldigt  

 samtykke, kan indgrebet kun gennemføres, såfremt der over for patienten  

 iværksættes værgemål efter værgemålslovens § 5, der omfatter personlige  

 forhold, herunder beføjelse til at meddele samtykke til psykokirurgiske  

 indgreb, og værgen giver skriftligt samtykke til indgrebet.« § 19 I lov nr. 266 af 22. maj 1986 om vagtvirksomhed, som senest ændret ved § 2  

 i lov nr. 386 af 20. maj 1992, foretages følgende ændringer:
 1. § 3, stk. 1, nr. 4, affattes således:
 »4) ikke er umyndig, under værgemål efter værgemålslovens § 5 eller  

 under samværgemål efter værgemålslovens § 7,».
 2. I § 17, stk. 2, 1. pkt., ændres »umyndiggjort«  

 til: »person, der er under værgemål efter værgemålslovens § 5, under  

 værgemål med fratagelse af den retlige handleevne, jf. værgemålslovens § 6,  

 eller under samværgemål efter værgemålslovens § 7,».
 3. I § 17, stk. 2, 2. pkt., ændres  

 »umyndiggørelsen« til: »værgemålets iværksættelse«.
§ 20 I lov nr. 223 af 8. juni 1966 om handel med brugte genstande samt  

 pantelånervirksomhed, som senest ændret ved § 3 i lov nr. 386 af 20. maj  

 1992, foretages følgende ændringer:
 1. I § 7, 1. pkt., ændres »umyndiggjort« til:  

 »person, der er under værgemål med fratagelse af den retlige handleevne,  

 jf. værgemålslovens § 6,» og »umyndiggjortes« til:  

 »umyndiges«.
 2. I § 7, 2. pkt., ændres »umyndiggørelsen« til:  

 »værgemålets iværksættelse«.
§ 21 I lov om voldgift i tvistigheder angående handel med husdyr, jf.  

 lovbekendtgørelse nr. 621 af 15. september 1986, som ændret ved § 12 i lov  

 nr. 396 af 13. juni 1990, foretages følgende ændring:
 I § 2, stk. 4, 1. pkt., ændres »bliver umyndiggjort« til:  

 »bliver umyndig, eller kommer under værgemål efter værgemålslovens § 5  

 eller under samværgemål efter værgemålslovens § 7«.
§ 22 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, som senest ændret ved lov nr. 222 af 10. april 1991,  

 foretages følgende ændring:
 I § 4 indsættes som stk. 4:
»Stk. 4. Justitsministeren kan fastsætte regler om midlernes  

 forvaltning og anbringelse.« § 23 Stk. 1. Loven træder i kraft den 1. januar 1997.
 Stk. 2. Sager om umyndiggørelse eller lavværgemål, der ved lovens  

 ikrafttræden er under behandling ved domstolene, behandles efter reglerne i  

 retsplejelovens kapitel 43 som affattet ved denne lovs § 1, nr. 9.
§ 24 Stk. 1. Loven gælder ikke for Færøerne og Grønland.
 Stk. 2. §§ 4-15, 18, 19 og 21 kan ved kongelig anordning sættes i  

 kraft for Færøerne med de afvigelser, som de særlige færøske forhold  

 tilsiger.
 Stk. 3. §§ 4-13 og 17-20 kan ved kongelig anordning sættes i kraft  

 for Grønland med de afvigelser, som de særlige grønlandske forhold tilsiger.
