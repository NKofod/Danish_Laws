 Direktoratet fastsætter herved med virkning fra den 22. januar 1973  

 følgende bestemmelser vedrørende reparation og vask af indsattes private tøj  

 m.m.:
 1. Indsattes private linnedtøj og lignende (skjorter,  

 strømper, undertøj, lommetørklæder m.v.) skal ved henlæggelsen på anstaltens  

 depot efter indsættelsen eller efter eventuel benyttelse under ophold være  

 rent og istandgjort.
 Vask af tøjet skal foretages på et af fængselsvæsenets centralvaskerier,  

 medens istandgørelsen (reparationer) skal udføres ved anstaltens  

 foranstaltning.
2. Centralvaskeriernes ledende værkmestre kan afvise  

 det under pkt. 1 nævnte tøj, for så vidt det ikke skønnes egnet til vask i et  

 institutionsvaskeri.
Indsatte henvises til at få vasken af sådant tøj udført  

 på privat vaskeri.
 3. Indsattes private yderbeklædning (jakker,  

 benklæder, frakke m.m.) skal efter reglerne i pkt. 1, stk. 1, smårepareres og  

 pletrenses samt om fornødent presses ved anstaltens foranstaltning.
 4. Udgifterne ved de i punkterne 1 og 3 anførte  

 bestemmelser afholdes af anstalten.
 5. Udgifterne ved de i punkt 2 anførte bestemmelser  

 afholdes af den indsatte af midlerne på konto II eller af medbragte eller  

 tilsendte penge.
 6. Såfremt den indsatte ønsker at få vask og  

 pletrensning samt småreparationer udført af privat virksomhed, forholdes med  

 hensyn til udgifterne som nævnt under pkt. 5.
 7. Ønsker den indsatte udført kemisk rensning,  

 egentlige omsyninger eller større reparationer, skal udgiften hertil afholdes  

 af den indsatte selv som anført under pkt. 5.
8. Nødvendig reparation af fodtøj kan ske ved  

 skomagerierne ved statsfængslet i Vridsløselille eller på statens arbejdshus  

 ved Sdr.
Omme.
Udgiften hertil afholdes af anstalten.
 9. Ønsker den indsatte reparationen udført hos en  

 privat skomager, forholdes med hensyn til udgifterne som nævnt under  

 punkterne 5 og 7.
 10. For indsatte i arresthus, hvis ophold må antages  

 at blive af en sådan varighed, at vask og nødvendig reparation af fodtøj kan  

 udføres inden afgangen fra arresthuset, forholdes som anført under punkterne  

 1,2 og 8.
 11. For så vidt opholdet i arresthus er af sådan  

 varighed, at vask i henhold til pkt. 10 ikke kan udføres, skal der så vidt  

 muligt drages omsorg for, at der gives den indsatte lejlighed til selv at  

 vaske tøjet i cellen eller andet sted i arresthuset.
 12. Ønsker den indsatte i arresthus vask og  

 fodtøjsreparation udført af privat virksomhed, skal den indsatte selv betale  

 herfor af medbragte eller tilsendte penge eller af den del af arbejdspengene,  

 som normalt skal opspares til løsladelsen.
 13. Bestemmelserne i cirkulærskrivelse af 15. december  

 1969 vedrørende reparation og vask af indsattes private tøj ophæves samtidig  

 hermed.
 Ovenstående skal ved opslag eller på anden måde bekendtgøres for de  

 indsatte.
 3 eksemplarer af denne skrivelse er sendt direkte til arresthusene.
 Genpart til embedets regnskabsfører vedlægges.
 E.B.
Jacobsen Fængselsvæsenets anstalter og arresthusene.
