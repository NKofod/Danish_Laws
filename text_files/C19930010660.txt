Indledning Bekendtgørelsen fastlægger, i hvilket omfang en kasse har ret til refusion  

 fra statskassen i tilfælde, hvor kassen har fejludbetalt ydelser efter lov om  

 arbejdsformidling og arbejdsløshedsforsikring m.v. (dagpenge, feriedagpenge,  

 dagpenge som lån, efterløn, overgangsydelse, orlovsydelse til uddannelse og  

 forældreorlovsydelse).
 Endvidere omfatter bekendtgørelsen kassernes fejludbetalinger af  

 iværksætterydelse og uddannelsesydelse til personer over 25 år efter lov om  

 arbejdstilbud.
Bekendtgørelsen omfatter ikke tilfælde, hvor en ydelse er udbetalt med  

 rette på udbetalingstidspunktet, men hvor efterfølgende begivenheder gør, at  

 ydelsen kan kræves tilbagebetalt af medlemmet i henhold til almindelige  

 retsgrundsætninger, som for eksempel dansk rets almindelige regler om  

 bristende forudsætninger.
I disse tilfælde vil kassen have ret til refusion,  

 medmindre der samtidig foreligger et selvstændigt ansvarsgrundlag for kassen.
Bekendtgørelsen finder ikke anvendelse på overførte beløb efter lov om  

 aktiveringsordning ved service til ældre og dagpasning af børn.
Herom er der  

 fastsat særlige regler i direktoratets bekendtgørelse om aktiveringsordning  

 ved service til ældre og dagpasning af børn (arbejdsløshedskassernes  

 forpligtelser, de dagpengemæssige konsekvenser m.v.).
Ad § 1 Hovedreglen i bekendtgørelsen er, at kassen ikke har ret til refusion for  

 fejludbetaling af ydelser, som er foretaget af kassen.
 Dette gælder, selv om kassen er uden skyld i fejludbetalingen.  

 Bestemmelsen skal derfor ikke ses som et udtryk for fastlæggelse af kassens  

 erstatningsansvar for handlinger eller undladelser.
 Fra hovedreglen er der gjort nogle særlige undtagelser, som er nævnt i  

 bekendtgørelsens §§ 2-5, og kun i disse tilfælde har kassen ret til refusion.
 Har kassen i forbindelse med en fejludbetaling, som er omfattet af §§ 2-5,  

 pådraget sig et selvstændigt erstatningsansvar, for eksempel ved manglende  

 agtpågivenhed eller overtrædelse af formelle regler, bortfalder retten til  

 refusion for det beløb, som ville have været fejludbetalt alene som følge af  

 kassens forhold.
 Opmærksomheden henledes i øvrigt på arbejdsløshedsforsikringslovens § 79,  

 stk. 3, hvorefter kassens ret til refusion også bortfalder i tilfælde, hvor  

 kassen ikke kan dokumentere, at de formelle regler er fulgt, uanset om dette  

 har medført en fejludbetaling.
 Endvidere bortfalder kassens ret til refusion i undtagelsestilfældene,  

 hvis medlemmet i forbindelse med fejludbetalingen har udvist uagtsomhed i et  

 sådant omfang, at der i medfør af arbejdsløshedsforsikringslovens § 86, stk.  

 1, er grundlag for at stille krav om tilbagebetaling over for medlemmet, jf.  

 dog vejledningen til § 4 og § 5.
 Ifølge bekendtgørelsens § 6 har direktoratet mulighed for - i ganske  

 særlige situationer - at give kassen refusion, selv om medlemmet har handlet  

 uagtsomt.
 Der henvises i øvrigt til vejledningen til de enkelte bestemmelser.
Ad § 2 Hvis fejludbetalingen skyldes svig fra medlemmets side, jf.  

 arbejdsløshedsforsikringslovens § 87, stk. 1, har kassen ret til refusion.  

 Hvis kassen samtidig med medlemmets svig har begået en fejl, som i sig selv  

 ville have medført en fejludbetaling, har kassen dog ikke ret til refusion  

 for det beløb, som ville have været fejludbetalt alene som følge af kassens  

 forhold.
Eksempel: En kasse har fejlberegnet udløbsdatoen (falddatoen) for  

 et medlems dagpengeret, således at medlemmet modtager dagpenge ud over  

 korrekt falddato.
Samtidig har medlemmet bevidst undladt at oplyse om  

 arbejdstimer på sine dagpengekort.
I denne situation vil kassen ikke have ret  

 til refusion fra statskassen for de dagpenge, som er udbetalt efter den  

 korrekt beregnede falddato.
Kassens ret til refusion er tæt knyttet til den endelige afgørelse,  

 som direktoratet eller Arbejdsmarkedets Ankenævn har truffet over for  

 medlemmet.
Har direktoratet således truffet afgørelse om, at et forhold må  

 anses for svigagtigt fra medlemmets side, og ændres denne afgørelse senere af  

 direktoratet, Arbejdsmarkedets Ankenævn eller domstolene, gælder hovedreglen  

 i § 1, hvorefter kassens ret til refusion bortfalder, jf. dog vejledningen  

 til § 6.
Ad § 3, stk. 1 Skyldes fejludbetalingen, at kassen har truffet en ukorrekt skønsmæssig  

 afgørelse, har kassen ret til refusion, jf. dog vejledningen til § 3, stk. 3,  

 hvis kassen inden afgørelsen har sikret sig et tilstrækkeligt grundlag for det  

 udøvede skøn, og det udøvede skøn kan anses for forsvarligt ud fra de foreliggende  

 oplysninger og de gældende regler på området, herunder den administrative  

 praksis.
 Bestemmelsen omfatter de tilfælde, hvor fejludbetalingen udelukkende  

 skyldes det udøvede skøn.
Det forudsættes således, at kassen med udgangspunkt i de foreskrevne  

 dokumentationskrav har indhentet de for sagen relevante oplysninger, og at  

 det udøvede skøn kan anses for forsvarligt, herunder at det hviler på en  

 rigtig anvendelse af gældende regler og af direktoratets, Arbejdsmarkedets  

 Ankenævns og domstolenes praksis på området.
Kasserne bliver løbende  

 orienteret om praksis blandt andet via konkrete afgørelser og  

 DfA-meddelelser.
 Har kassen indhentet de nødvendige oplysninger og herefter foretaget en  

 forsvarlig begrundet bedømmelse, vil kassen have ret til refusion, selv om  

 direktoratet eller Arbejdsmarkedets Ankenævn efterfølgende måtte bedømme  

 forholdet anderledes.
 Skønsmæssige afgørelser forekommer i situationer, hvor den rigtige  

 anvendelse af en regel på et konkret tilfælde ikke umiddelbart kan læses ud  

 fra reglen, men hvor afgørelsen beror på en samlet vurdering af de  

 foreliggende oplysninger og omstændigheder i sagen.
Som eksempler på afgørelser, som ofte vil være skønsmæssige, kan nævnes  

 spørgsmålene om, hvorvidt et medlem står til rådighed for arbejdsmarkedet,  

 eller om et medlems arbejdsophør må anses for selvforskyldt.
Tilsvarende  

 gælder afgørelsen af, om en selvstændig erhvervsdrivende opfylder  

 arbejdskravet i arbejdsløshedsforsikringslovens § 55, stk. 1, eller om et  

 medlem, som er beskæftiget på freelance-basis, skal anses som lønmodtager  

 eller selvstændig erhvervsdrivende i arbejdsløshedsforsikringslovens  

 forstand.
Ad § 3, stk. 2 Skyldes fejludbetalingen urigtige oplysninger fra arbejdsgivere,  

 offentlige myndigheder eller en anden arbejdsløshedskasse, har kassen ret til  

 refusion, jf. dog vejledningen til § 3, stk. 3.
Dette gælder dog ikke, hvis kassen vidste eller burde vide, at  

 oplysningerne var urigtige.
Som eksempel kan nævnes, at en arbejdsgiver på  

 grund af personombytning fejlagtigt giver lønoplysninger på en anden person  

 end medlemmet, og dette fremgår af arbejdsgivererklæringen eller lønsedlerne.  

 Det hører med til kassens almindelige agtpågivenhed at kontrollere medlemmets  

 navn, adresse og cpr.nr.
 I tilfælde hvor de forkerte oplysninger er modtaget fra en anden  

 arbejdsløshedskasse, kan direktoratet træffe afgørelse om, at denne kasse  

 skal være ansvarlig for fejludbetalingen, jf. arbejdsløshedsforsikringslovens  

 § 86, stk. 5.
Der er særlige regler om tilfælde, hvor Arbejdsformidlingen er skyld i  

 fejludbetaling af iværksætterydelse, uddannelsesydelse, forældreorlovsydelse  

 og orlovsydelse til uddannelse.
Der henvises til vejledningen til § 4 og § 5.
Ad § 3, stk. 3 Kassens ret til refusion efter § 3, stk. 1 og 2, bortfalder, hvis  

 medlemmet i forbindelse med fejludbetalingen har udvist uagtsomhed i et  

 sådant omfang, at der i medfør af arbejdsløshedsforsikringslovens § 86, stk.  

 1, er grundlag for at stille krav om tilbagebetaling over for medlemmet, jf.  

 dog vejledningen til § 4 og § 5.
 Vedrørende situationer, hvor en afgørelse om svig efterfølgende ændres til  

 uagtsomhed af direktoratet, Arbejdsmarkedets Ankenævn eller domstolene,  

 henvises der til vejledningen til § 2.
Ad § 4 Bekendtgørelsens §§ 1-3 finder også anvendelse ved fejludbetaling af  

 iværksætterydelse og uddannelsesydelse, jf. arbejdsløshedsforsikringslovens §  

 86, stk. 13.
Kassen skal i forbindelse med godkendelse af  

 iværksætterydelse/uddannelsesydelse anføre, hvornår ansøgningen er modtaget i  

 kassen, samt beregne udløbsdatoen for medlemmets dagpengeret (falddato) og  

 eventuelt et »ledighedskrav«.
Såfremt kassen ikke anfører eller  

 beregner dette korrekt, vil den miste retten til refusion for eventuelt  

 fejludbetalte beløb.
Derimod vil kassen bevare retten til refusion, såfremt en fejlagtig  

 godkendelse af iværksætterydelse/uddannelsesydelse alene kan tilskrives fejl  

 hos Arbejdsformidlingen, jf. § 3, stk. 2, medmindre kassen vidste eller burde  

 vide, at godkendelsen hvilede på et fejlagtigt grundlag.
Det sidste kan for  

 eksempel være tilfældet, hvis kassen er eller burde være opmærksom på, at der  

 søges iværksætterydelse til en virksomhed, der ikke berettiger til optagelse  

 eller ikke kan antages at få et sådant omfang, at den kan blive medlemmets  

 hovedbeskæftigelse, eller der søges uddannelsesydelse til en uddannelse, som  

 ikke berettiger hertil.
 Bestemmelsen i bekendtgørelsens § 4 fraviger reglerne i §§ 1-3 på to  

 områder:
 For det første bevarer kassen retten til refusion i de tilfælde, hvor  

 medlemmet i forbindelse med godkendelsen af  

 iværksætterydelsen/uddannelsesydelsen har udvist uagtsomhed, således at der  

 er grundlag for at pålægge medlemmet ansvar for tilbagebetaling efter  

 arbejdsløshedsforsikringslovens § 86, stk. 1.
 Også her gælder dog reglen om, at kassen mister retten til refusion, hvis  

 den vidste eller burde vide, at iværksætterydelsen/uddannelsesydelsen var  

 godkendt eller udbetalt på et fejlagtigt grundlag.
For det andet vil kassen kunne bevare retten til refusion i tilfælde, hvor  

 den bliver opmærksom på, at godkendelsen eller den fortsatte godkendelse  

 hviler på et fejlagtigt grundlag, såfremt Arbejdsformidlingen fastholder  

 godkendelsen.
Det vil således være en betingelse, at kassen gør  

 Arbejdsformidlingen opmærksom på fejlen.
Ad § 5 Bekendtgørelsens §§ 1-3 finder også anvendelse ved fejludbetaling af  

 forældreorlovsydelse og orlovsydelse til uddannelse, jf.  

 arbejdsløshedsforsikringslovens § 97 j.
Kassen skal i forbindelse med godkendelse af  

 forældreorlovsydelse/orlovsydelse til uddannelse attestere, at den, der søger  

 orlov, opfylder kravet om medlemskab og dagpengeret og er omfattet af  

 reglerne for henholdsvis fuld- og deltidsbeskæftigede, og at den ledige, der  

 ansættes i stedet, er medlem og dagpengeberettiget.
Såfremt det af kassen  

 attesterede ikke er korrekt, vil kassen miste retten til refusion for  

 eventuelt fejludbetalte beløb.
 Derimod vil kassen bevare retten til refusion, såfremt en fejlagtig  

 godkendelse af forældreorlovsydelse/orlovsydelse til uddannelse alene kan  

 tilskrives fejl hos Arbejdsformidlingen eller arbejdsgiveren, jf. § 3, stk.  

 2, medmindre kassen vidste eller burde vide, at godkendelsen hvilede på et  

 fejlagtigt grundlag, og ikke har orienteret Arbejdsformidlingen herom.
 Kassen bevarer desuden retten til refusion i de tilfælde, hvor medlemmet i  

 relation til godkendelsen af forældreorlovsydelse/orlovsydelse til uddannelse  

 har udvist uagtsomhed, således at der er grundlag for at pålægge medlemmet  

 ansvar for tilbagebetaling efter arbejdsløshedsforsikringslovens § 86, stk.  

 1.
Ad § 6 Som nævnt er udgangspunktet, at kasserne mister refusionen fra statskassen  

 for fejludbetalte beløb.
Undtagelserne fra denne hovedregel fremgår af §§  

 2-5.
 I særlige tilfælde vil direktøren for arbejdsløshedsforsikringen dog efter  

 en konkret vurdering af sagen undtagelsesvis kunne bestemme, at kassen  

 bevarer retten til refusion, uanset at §§ 2-5 ikke er opfyldt.
 Som eksempler på sådanne situationer, hvor der efter en konkret vurdering  

kan blive tale om at dispensere, således at kassen bevarer refusionen,  

 kan nævnes:
Tilfælde hvor et medlem har udvist uagtsomhed, således at der er grundlag  

 for at pålægge medlemmet ansvar for tilbagebetaling efter  

 arbejdsløshedsforsikringslovens § 86, stk. 1, men hvor det uagtsomme forhold  

 finder sted i sammenhæng med og i forlængelse af et svigagtigt  

 forhold.
Det vil blandt andet være en betingelse for at bevare refusionen for  

 det uagtsomme forhold, at kassen kun kunne have forhindret fejludbetalingen  

 vedrørende det uagtsomme forhold, såfremt den havde haft kendskab til det  

 svigagtige forhold.
Tilfælde hvor direktoratet og/eller Arbejdsmarkedets Ankenævn har anset  

 forholdet for svigagtigt, men hvor domstolene efterfølgende frifinder  

 medlemmet for bedrageri på grund af bevisets stilling, eller hvor politiet af  

 samme grund opgiver tiltale - for eksempel fordi det bagvedliggende forhold  

 har fundet sted i udlandet - hvorefter direktoratet/ankenævnet ændrer  

 afgørelsen til uagtsomhed.
Bevarelsen af refusionen vil blandt andet være  

 betinget af, at kassen har gjort alt, hvad der med rimelighed kan forlanges,  

 for at oplyse og underbygge sagen.
 Tilfælde hvor fejludbetalingen skyldes, at arbejdsløshedskassen ikke er  

 blevet orienteret af Arbejdsformidlingen om, at medlemmet er blevet afmeldt.
Herudover kan bestemmelsen for eksempel tænkes anvendt i tilfælde, hvor  

 der er sket udbetalinger af ydelser efter et medlems død, fordi arvinger,  

 dødsboet mv. ikke har orienteret kassen om dødsfaldet.
Dette gælder dog ikke,  

 hvis kassen havde eller burde have haft kendskab til dødsfaldet.
Det skal fremhæves, at der ikke er tale om en generel dispensation i de  

 nævnte eller lignende tilfælde.
Der skal som anført ske en konkret vurdering  

 af den enkelte sag.
 Samtidig hermed ophæves Direktoratet for Arbejdsløshedsforsikringens  

 vejledning af 31. juli 1986 om anvendelsen af reglerne i bekendtgørelse nr.  

 614 af 18. december 1985 om refusion fra statskassen i tilfælde, hvor der er  

 udbetalt dagpenge eller efterløn med urette.
