 Et byrådsmedlem vedtog en bøde på 4.000 kr. for overtrædelse af  

 skattekontrolloven ved at have undladt at selvangive indtægter på 9.478 kr.  

 Valgbarhedsnævnet fandt, at den pågældende var valgbar.
 I skrivelse af 14. april 1987 har byrådet i henhold til den kommunale  

 valglovs § 34 a, stk. 2, indberettet, at byrådsmedlem N.N. den 7. oktober  

 1986 har vedtaget et af Statsskattedirektoratet meddelt bødeforelæg på 4.000  

 kr. for overtrædelse af skattekontrollovens § 13, stk. 2.
 Det fremgår af sagen, at den pågældende for indkomståret 1983 har undladt  

 at selvangive indtægter på 9.478 kr., der hidrører fra fremleje af værelser.
 De herved unddragne skatter udgør 6.820 kr.
 Den pågældende har været medlem af byrådet siden 1978.
 I denne anledning skal man meddele, at Valgbarhedsnævnet har fundet, at  

 den begåede forseelse uanset de krav der må stilles til personer, der  

 beklæder hverv som medlem af kommunale råd ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2.
 Pågældende må derfor anses for valgbar.
 (*)I den tidligere lov var bestemmelserne i § 2 og § 34 a, stk. 2.  

 Skrivelsen er optaget i Ministerialtidende.
