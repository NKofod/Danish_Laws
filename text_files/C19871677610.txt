(Til alle amtsråd og Frederiksberg  

 kommunalbestyrelse) Hermed følger Undervisningsministeriets cirkulære af 3. juli 1987 om  

 ændring af cirkulære af 1. juli 1986 om leder- og lærerstillinger ved  

 amtskommunale enkeltfagskurser (lov om prøveforberedende  

 enkeltfagsundervisning m.v. for voksne).
 Under henvisning til pkt. 14 i den mellem Finansministeren og  

 tjenestemændenes centralorganisationer indgåede aftale om lønninger m.v. pr.  

 1. april 1987 og stedfunden drøftelse mellem Lærernes Centralorganisation,  

 Undervisningsministeriet og Finansministeriet er der den 4. juni 1987 indgået  

 aftale om ulempeydelser til tjenestemænd ved amtskommunale enkeltfagskurser  

 bortset fra tjenestemandsansatte adjunkter/lektorer.
 Aftalen har virkning fra 1. april 1987 og træder i stedet for aftale af  

 10. august 1983 mellem Finansministeriet og Lærernes Centralorganisation om  

 ulempeydelser til tjenestemænd ved amtskommunale enkeltfagskurser og aftale  

 af 30. juni 1986 mellem Undervisningsministeriet og Lærernes  

 Centralorganisation om godtgørelse for delt tjeneste for tjenestemænd ved  

 amtskommunale enkeltfagskurser bortset fra tjenestemandsansatte  

 adjunkter/lektorer.
 Aftalens regler finder tilsvarende anvendelse for timelærere, årsvikarer  

 og månedslønnede vikarer inden for aftalens område.
 Aftalen medfører følgende ændringer i Undervisningsministeriets cirkulære  

 af 1. juli 1986 om leder- og lærerstillinger m.v. ved amtskommunale  

 enkeltfagskurser:
 I cirkulæret af 1. juli 1986 ophæves §§ 33 og 34 samt § 35 og overskriften  

 hertil og i stedet indsættes §§ 33, 34 og 35.
 Det bemærkes, at de i cirkulærets § 33, stk. 3 og stk. 5, anførte beløb er  

 beregnet på grundlag af reguleringspristallet for januar 1987 (154 point) og  

 inkluderer dermed samtlige indtil 1. april 1987 udløste dyrtidsportioner.  

 Sker der i perioden 1. april 1987 - 31. marts 1988 sådanne ændringer i  

 reguleringspristallet, at de pr. 1. april 1987 fastsatte beløb ved periodens  

 udgang er blevet forhøjet/nedsat, skal forhøjelsen/nedsættelsen indregnes i  

 de pr. 1. april 1988 fastsatte beløb.
Undervisningsministeriet, den 3. juli  

 1987 P. m. v.
 e. b.
Susanne Boe fm.
