Fremsat den 22. oktober 2004 af Jann Sjursen (KD),  

 Bodil Kornbek (KD),  

 Mogens Nørgård Pedersen (KD) og Tove&nbsp  

 ;Videbæk (KD) Forslag til folketingsbeslutning om  

 at overføre den civile registrering fra folkekirken til  

  

 kommunerne Folketinget opfordrer regeringen til at fremsætte de nødvendige  

 lovforslag og foretage ændringer i administrative forskrifter m.v. i denne  

 folketingssamling med henblik på at overføre den civile registrering af  

 fødsler  

 og dødsfald fra folkekirken til kommunerne.
Bemærkninger til forslaget Formålet med forslaget Formålet med forslaget er at flytte registreringen af fødsler og  

 dødsfald fra folkekirken til de kommunale myndigheder, jf. den sønderjyske  

 model.
Kristendemokraterne ønsker ikke med forslaget at ændre på det  

 grundlæggende forhold mellem stat og kirke, sådan som det er formuleret i  

 grundloven.
Baggrund for forslaget Kristendemokraterne har tidligere fremsat forslag om nedsættelse  

 af en kommission med henblik på at omlægge statens økonomiske støtte til  

 folkekirken og undersøge den civile registrering, jf. først  

 beslutningsforslag  

 nr.
B 80 fra folketingsåret 1999-2000, jf.
Folketingstidende, forhandlingerne  

 side 4852 og tillæg A side 4984 og 4989, og sidst beslutningsforslag nr.
B  

 115  

 fra folketingsåret 2002-2003, jf.
Folketingstidende, forhandlingerne side  

 7707  

 og tillæg A side 6141 og 6136.
 I dag afholder folkekirken af egne midler (herunder den  

 kirkelige ligning) udgifterne til en række almene samfundsfunktioner   

 bl.a.  

 personregistrering.
I et svar til Folketingets Kirkeudvalg siger Kirkeministeren  

 (KIU, B 115 - bilag 4, folketingsåret 2002-03), at folkekirken ikke vil få  

 flere udgifter ved en total civil registrering i kommunalt regi, selv om der  

 skal føres et eget medlemsregister for folkekirken  

.  

  

 Forslagsstillerne er klar over, at det, der vil være økonomisk  

 godt for kirken  nemlig at blive fri for civilregistreringen - ikke  

 nødvendigvis  

 er en økonomisk fordel for resten af samfundet.
Forslagsstillerne finder det  

 vigtigt, at folkekirken får mulighed for at koncentrere sig om dens egentlige  

 opgaver.
Selv om der er gode historiske grunde til den nuværende  

 civilregistrering, er det forslagsstillernes opfattelse, at det er mere  

 naturligt,  

 at denne opgave udføres kommunalt.
Endelig bør Danmark ikke krænke personer  

 med  

 anden trosopfattelse eller overbevisning ved at kræve, at de lader sig  

 registrere i den danske folkekirke.
Grundlovens § 4 fastslår: »Den evangelisk-lutherske kirke er den  

 danske folkekirke og understøttes som sådan af staten.« Den grundlæggende civilregistrering i Danmark sker ved  

 anmeldelse til folkekirkens ministerialbøger bortset fra i Sønderjylland,  

 hvor  

 civilregistrene også efter genforeningen blev bevaret som det retlige  

 grundlag  

 for folkeregistreringen (på det punkt er »Kongeågrænsen« aldrig blevet  

 ophævet).
Efter dansk retsopfattelse anses tilførsler til folkekirkens  

 ministerialbøger om fødsler, navngivelse og dødsfald for gyldigt bevis for,  

 at  

 de tilførte begivenheder har fundet sted.
Folkekirkens ministerialbøger  

 varetager således civilregistreringen i Danmark i henhold til gældende  

 lovgivning.
Attester efter ministerialbøgerne anses derfor for retsgyldig  

 dokumentation for fødsel, forældreforhold, navn og dødsfald.
Folkekirkens  

 ministerialbøger er samtidig et kirkeligt register, hvilket tilsvarende  

 gælder  

 for de anerkendte trossamfunds ministerialbøger.
Vielser, der finder sted i  

 folkekirken, herunder i folkekirken i Sønderjylland, eller i de anerkendte  

 trossamfund, har borgerlig retsvirkning, og registrering herom i  

 ministerialbøgerne er retsgyldigt bevis på stedfundne handlinger.
Ved dåb i  

 folkekirken eller i de anerkendte trossamfund uden for Sønderjylland sker den  

 borgerlige navngivelse ved dåben, forudsat at navngivelse ikke i forvejen har  

 fundet sted ved anmeldelse.
Kirkebøgerne er offentlige registre over personer, der er født  

 og døde her i landet (bortset fra den sønderjyske landsdel). Endvidere  

 indeholder kirkebøgerne oplysninger om udførte kirkelige handlinger: dåb,  

 konfirmation, vielse og begravelse.
I fødsels- og dåbsregistrene kan der  

 senere  

 indføjes oplysninger om ændring af familieretlig stilling m.v., f.eks. om  

 adoption og navneforandring.
Valgmenighedspræster fører kirkebog over de kirkelige handlinger  

 efter de regler, der gælder for førelse af folkekirkens ministerialbøger.
De  

 tolv anerkendte trossamfunds præster har pligt til at føre ministerialbøger i  

 overensstemmelse med de af ministeriet til enhver tid fastsatte bestemmelser.  

 Reglerne  

 er i alt væsentligt de samme for alle trossamfundene.
I forbindelse med oprettelsen af det centrale personregister  

 (CPR), hvis indhold af persondata bl.a. skal tilvejebringes ved  

 indberetninger  

 fra ministerialbogsførerne fra folkekirken om stedfundne fødselsanmeldelser,  

 blev det ved lov nr. 225 af 31. maj 1968 om anmeldelse af fødsler og dødsfald  

 bestemt,  

 at alle fødsler, der finder sted her i landet eller om bord i skibe eller  

 luftfartøjer, hvis første ankomststed derefter er en dansk havn eller  

 lufthavn,  

 skal anmeldes til folkekirkens ministerialbøger.
I den sønderjyske landsdel  

 sker anmeldelsen som hidtil til det stedlige personregister.
Også børn af  

 forældre, der tilhører et anerkendt trossamfund uden for folkekirken, skal  

 herefter registreres i folkekirkens ministerialbøger, og det påhviler  

 ministerialbogsførerne inden for de andre anerkendte trossamfund straks at  

 videresende modtagne fødselsanmeldelser til folkekirkens  

 ministerialbogsfører,  

 bilagt de attester m.v., som er fulgt med anmeldelsen.
Ligeledes skal alle  

 jordemoderanmeldelser straks videresendes til folkekirkens  

 ministerialbogsfører.
Kristendemokraterne ønsker af principielle grunde at stille det  

 spørgsmål, om det i et samfund med ikke alene adskillige kristne frikirker,  

 men  

 også adskillige ikkekristne trossamfund, er rimeligt og naturligt, at et  

 trossamfund står for hele den grundlæggende civilregistrering.
Dertil kommer,  

 at det er unaturligt, at der i Danmark er en forskellig civilregistrering  

 nord  

 og syd for Kongeåen.
Derfor foreslår Kristendemokraterne, at Folketinget  

 fjerner  

 civilregistreringen fra folkekirken og overfører den til de kommunale  

 myndigheder.  

 På den måde vil »den sønderjyske model« komme til at gælde i hele landet.
Danmark er så vidt vides det eneste land i verden, hvor den  

 civile registrering foretages af en kirke eller bestemt trosretning.
Den  

 danske  

 ordning betyder, at personer med muslimsk, katolsk, baptistisk eller anden  

 trosretning  

 eller overbevisning kan føle sig ubehageligt til mode eller ligefrem krænkede  

 over at skulle anmelde fødsler og dødsfald til et trossamfund, de ikke  

 tilhører.  

 I begyndelsen af 2004 har en gruppe danske katolikker ifølge Ritzaus Bureau  

 den  

 23. marts 2004 anlagt to sager mod den danske stat, fordi de mener, den  

 danske  

 folkekirkeordning vedrørende civilregistrering er diskriminerende på en række  

 områder.
Ifølge en artikel fra Kristeligt Dagblad den 27. marts 2003  

 svarer 53 pct. af præsterne i den danske folkekirke, at de ønsker, at  

 civilregistreringen skal overgå til staten.
Ifølge den på dette tidspunkt  

 fungerende  

 formand for Præsteforeningen, Helle Christiansen, hænger præsternes ønske  

 sammen med, at de ønsker at prioritere de arbejdsopgaver, de er uddannet til.  

 Det vil sige forkyndelse, sjælesorg og undervisning.
Skriftlig fremsættelse Jann Sjursen  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at overføre den civile registrering fra folkekirken  

 til  

 kommunerne.
(Beslutningsforslag nr.
B 32).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
