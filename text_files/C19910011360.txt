I vejledning nr. 226 af 29. november 1990 om kommunal beskæftigelsesindsats foretages følgende ændringer:
 1. I punkt 1.6, Betingelser for ansættelse (ad §§ 7-9) udgår  

 afsnittet »Projektløn« og i stedet indsættes:
»Projektløn Vedrørende projektløn henvises til nedenstående aftale af 7. februar  

 1991.
 Mellem Kommunale Tjenestemænd og Overenskomstansatte (KTO) og Kommunernes  

 Landsforening, Amtsrådsforeningen i Danmark, Københavns og Frederiksberg  

 Kommuner er der med henblik på at skabe bedre beskæftigelsesmuligheder for  

 unge ledige og særligt udsatte grupper af ledige indgået aftale om projektløn  

 i overensstemmelse med nedenstående:
§ 1 Stk. 1.  Aftalen omfatter kun personer, der ansættes til  

 arbejde, som ellers ikke ville blive udført, og som alene iværksættes af  

 hensyn til unge ledige og særligt udsatte grupper af ledige, i (amts)kommuner  

 m.v. i henhold til lovgivningen om kommunal beskæftigelsesindsats og/eller  

 bistandslovens afsnit III A samt tilsvarende beskæftigelsesprojekter.
 Stk. 2.  Aftalen omfatter ikke:
- Modtagere af arbejdsløshedsunderstøttelse fra A-kasse, herunder  

 langtidsledige, - holdledere og instruktører samt - ansatte i private virksomheder, der i henhold til kap. 2 i loven om  

 kommunal beskæftigelsesindsats modtager løntilskud.
§ 2 Stk. 1.  Ansatte i henhold til aftalen aflønnes efter  

 skalatrin 1.
 Stk. 2.  Ansættelsesvilkår i øvrigt fastsættes i henhold  

 til de respektive overenskomster, bortset fra bestemmelser om  

 tillægsbetalinger, idet der dog ydes arbejdstidsbestemte tillæg.
 Stk. 3.  Afløning i henhold til aftalen kan for den  

 enkelte ansatte maximalt finde sted for en uafbrudt periode på 12 måneder.
 Bemærkning:
Parterne er enige om at pege på det formålstjenlige i, at der gives de  

 unge mulighed for uddannelse i forbindelse med ansættelse på  

 beskæftigelsesprojekterne.
Mulighed for uddannelse bør drøftes mellem  

 kommunen og de relevante lokale personaleorganisationer, hvis der fremsættes  

 anmodning herom.
§ 3 Stk. 1.  Med virkning fra 1. april 1991 skal  

 (amts)kommunen orientere den pågældende organisations lokale afdeling om  

 projektiværksættelser m.v., der finder sted efter dette tidspunkt, hvor  

 aftale om projektløn finder anvendelse.
Orientering gives ligeledes om  

 væsentlige ændringer af projekter.
Orienteringen skal være skriftlig og gives  

 senest 14 dage før, projektet iværksættes eller ændres væsentligt.
Stk. 2.  Den lokale organisation har adgang til at kræve  

 forhandling om denne aftales anvendelse m.v.
Eventuel forhandling skal søges  

 afholdt inden projektets iværksættelse.
 Stk. 3.  Det kan lokalt aftales, at der ydes en højere  

 løn herunder tillægsbetalinger, jf. gældende overenskomst.
Stk. 4.  Hvis en personaleorganisation finder, at  

 projektlønaftalen i en (amts)kommune ikke anvendes i overensstemmelse med de  

 mellem aftaleparterne forudsatte intentioner, kan personaleorganisationen  

 anmode om forhandling herom mellem vedkommende kommunalbestyrelse/amtsråd,  

 vedkommende kommunale forhandlingspart og personaleorganisationen.
KTO kan  

 efter anmodning fra personaleorganisationen indtræde som part i  

 forhandlingen.
 Bemærkning:
 De afgørelser, som (amts)kommunerne træffer efter lov om kommunal  

 beskæftigelsesindsats (herunder afgørelser efter bestemmelsen i lovens § 3  

 om, at arbejdet i beskæftigelsesprojekter kun må omfatte arbejde, der ellers  

 ikke ville blive udført), kan efter lovens § 18 påklages til  

 arbejdsmarkedsnævnet, der træffer den endelige afgørelse.
§ 4 Stk. 1.  Aftalen finder anvendelse for personer, der  

 ansættes i beskæftigelsesprojekter m.v. den 1. april 1991 eller senere.
Stk. 2.  Aftalen kan opsiges skriftligt med 3 måneders  

 varsel, dog tidligst til den 31. marts 1993.« 2. I punkt 9, Finansiering (ad § 20), afsnit 7 udgår »§ 99  

 a« og i stedet indsættes »§ 49 a«.
