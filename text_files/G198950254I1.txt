Formålet med registeret er registrering og databehandling af analyse- og undersøgelsesresultater fra klinisk-kemiske afdelinger, herunder overførsel af resultater til afdelinger og læger.
Endvidere anvendes registeret til fremstilling af statistikker, produktionsopgørelser til administration og styring af behandlingsressourcer i sygehusvæsenet.
Personkreds: Registeret må kun indeholde oplysninger om personer, for hvilke en sygehusafdeling eller læge har rekvireret laboratorieundersøgelse, samt om ansatte, der deltager i analyser og undersøgelser, og om andre personer, som sygehusvæsenet har kontakt med i forbindelse med udførelse af analyser og undersøgelser.
 Ikrafttrædelsesdato: 11/04/1989. Erstatter tidligere forskrifter.
