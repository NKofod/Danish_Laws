Vejledning om Lægemiddelstyrelsens  

 eksportregister Baggrund Med virkning fra 15. februar 1998 har Sundhedsministeriet  

 udstedt et cirkulære om regulativ for Lægemiddelstyrelsens  

 eksportregister for lægemidler m.v..
 Denne vejledning træder i stedet for  

 Sundhedsstyrelsens vejledning af 17. april 1996 om Sundhedsstyrelsens  

 eksportregister.
I eksportregistret kan optages lægemidler beregnet  

 til eksport, som fremstilles og frigives af en dansk virksomhed, der har  

 tilladelse til håndtering af lægemidler i medfør af § 8,  

 stk. 1, i lægemiddelloven.
Ordningen omfatter også  

 præparater, som er optaget i Lægemiddelstyrelsens  

 specialitetsregister samt præparater godkendt i henhold til  

 Sundhedsministeriets bekendtgørelse nr. 790 af 21. september 1992 om  

 naturlægemidler eller Sundhedsministeriets bekendtgørelse nr.  

 567 af 18. juni 1996 om vitamin- og mineralpræparater m.v.
 Endvidere kan optages præparater, som efter dansk  

 lovgivning ikke er lægemidler, men som i modtagerlandet anses for  

 lægemidler (f.eks. svage vitaminpræparater, midler til  

 huddesinfektion  og kontaktlinsevæsker). Optagelse forudsætter  

 frivillig inspektion af virksomheden til sikring af, at præparaterne  

 fremstilles i henhold til gældende GMP-regler.
Anmeldelse af lægemidler til eksportregistret Anmeldelse af lægemidler, der søges optaget i  

 Lægemiddelstyrelsens eksportregister, skal ske på vedlagte  

 anmeldelsesskema (bilag 1) med tilhørende kompositionsskema (bilag  

 2).
Desuden skal der ved anmeldelsen fremsendes en  

 færdigvarespecifikation.
Lægemiddelstyrelsen vil kræve  

 dokumentation for den ansøgte opbevaringstid fremsendt, hvor det  

 vurderes at være relevant.
 Et anmeldelsesskema omfatter én  

 lægemiddelform i én styrke.
Det fremgår af anmeldelsesskemaet hvilke oplysninger  

 der skal anmeldes.
Der kan ikke anmeldes andre oplysninger.
 Anmeldelsesskema, kompositionsskema og  

 færdigvarespecifikation indsendes til Lægemiddelstyrelsen,  

 Laboratoriet, Frederikssundsvej 378, 2700 Brønshøj.
Ved optagelse tildeles et produktnummer, der skal benyttes  

 ved fremtidige henvendelser til Lægemiddelstyrelsen.
Anmeldelserne  

 forudsættes ajourført af anmelderne ved fremsendelse af nye  

 skemaer i forbindelse med ændringer.
 Der skal ikke betales afgift for anmeldelse af  

 lægemidler til eksportregistret.
Kontrol af lægemidler der er optaget i eksportregistret Virksomheder, der har præparater optaget i  

 eksportregistret, kontrolleres af Lægemiddelstyrelsen.
Kontrollen  

 består af såvel inspektion som laboratorieundersøgelser af  

 stikprøver af de enkelte præparater og vil foregå på  

 samme niveau som for registrerede farmaceutiske specialiteter.
Udtagning af præparater til laboratoriekontrol vil  

 foregå enten i forbindelse med inspektion eller ved rekvirering fra  

 virksomheden.
Det er derfor vigtigt, at de af firmaet opbevarede  

 referenceprøver er af tilstrækkelig størrelse.
I forbindelse med laboratoriekontrollen vil der blive  

 anmodet om fremsendelse af analysecertifikat for den pågældende  

 batch samt gældende specifikationer, indeholdende analysemetoder med  

 tilhørende grænser for såvel præparater som for de  

 indgående lægemiddelstoffer samt en tilstrækkelig  

 mængde af de relevante referencestoffer.
Der kan endvidere blive  

 rekvireret dokumentation for den anmeldte opbevaringstid.
Der vil ved kontrollen blive anvendt samme  

 kvalitetskriterier, der gælder for registrerede farmaceutiske  

 specialiteter.
Manglende efterlevelse af kravene kan føre til  

 slettelse af eksportregistret.
Lægemiddelstyrelsen, den 25. februar  

 1999 Per Helboe Bilag 1 Anmeldelsesskema for lægemiddel til eksport Præparatets navn:
 Lægemiddelform/styrke:
Er præparatet en registreret farmaceutisk specialitet? Nej           Ja, navn:
Alternative præparatnavne Oplysning om hvorvidt præparatet har anden styrke eller består  

 af sammensætninger af to eller flere præparater, der er  

 registreret for salg i Danmark:
 Anmelders firmanavn og adresse:
Har virksomheden tilladelse i henhold til § 8 i Lov om  

 Lægemidler? Nej         Ja, dato:
 Fremstillingssteder, herunder samtlige virksomheder, som deltager i den  

 farmaceutiske fremstilling og kontrol af præpatet:
 Lægemiddelstof(fer) (DLS/INN-navn, mængde og CAS-nr.):
 Holdbarhed:
 Opbevaringsbetingelser:
 Katalogtekst:
Erstatter denne anmeldelse en tidligere anmeldelse? Nej           Ja, dato:
 Dato for anmeldelsen:
 Anmelderens underskrift:
 Lægemiddelstyrelsens kvittering for optagelse af præparatet i  

 eksportregistret:
Underskrift Produktnummer:
 Vejledning i udfyldelse af skemaet:
 Anmeldelsesskemaet udfyldes for lægemidler m.v. som  

 søges optaget i Lægemiddelstyrelsens eksportregister.
 Anmeldelsesordningen omfatter alle lægemidler m.v.  

 beregnet til eksport, d.v.s. også lægemidler, som er optaget i  

 Lægemiddelstyrelsens specialitetsregister.
 Anmeldelsesskemaet må kun omfatte én  

 lægemiddelform i én styrke.
Eksporteres samme lægemiddelform/styrke under flere  

 navne , udfyldes anmeldelsesblanketten med det af præparatnavnene,  

 hvorunder præparatet ønskes opført i  

 Lægemiddelstyrelsens eksport-register, idet øvrige navne  

 anføres i den hertil beregnede rubrik.
Enhver henvendelse til  

 Læge-middelstyrelsen skal ske under henvisning til det navn hvorunder  

 præparatet er opført i eksportregistret.
 Med katalogtekst forstås den terapeutiske  

 indikation, dosering m.v. som angives på f.eks. pakningsmateriale,  

 indlægssedler, reklamemateriale o.s.v.
Samtlige rubrikker i anmeldelsesskemaet skal udfyldes  

 fuldstændigt af anmelderen.
Anmeldelsesskemaet, kompositionsskema og  

 færdigvarespecifikation indsendes til Lægemiddelstyrelsen,  

 Frederikssundsvej 378, 2700 Brønshøj.
 Kopi af anmeldelsesskemaet vil blive returneret i  

 forbindelse med Lægemiddelstyrelsens optagelse af præparatet i  

 eksportregistret.
 Formularer kan rekvireres fra :
Lægemiddelstyrelsen, Laboratoriet, Frederikssundsvej  

 378, 2700 Brønshøj.
Telefon 44 88 92 82 Bilag 2 Kompositionsskema for lægemiddel til eksport Anmeldelse           Farmaceutisk ændring 1)	Produktnummer:
 2)	Præparatets navn:
 3)	Lægemiddelform/styrke:
 4)	Anmelder:
5) Stofnavn 6) Indhold pr.
7) Standard 8) Type Dato:
Underskrift Vejledning:
 Det skal fremgå af afkrydsningen på skemaet,  

 om det drejer sig om oplysninger om komposition  fremsendt i forbindelse med  

 en anmeldelse af et nyt præparat eller i forbindelse med ændring  

 af et allerede optaget præparat.
1)	Produktnummer.  

 Udfyldes af Lægemiddelstyrelsen i forbindelse med optagelse i  

 eksportregistret.
For allerede optagne præparater anføres det  

 tidligere givne nummer.
 2)	Præparatets navn.  

 For præparater med flere alternative navne anføres det navn,  

 hvorunder præparatet er opført i eksportregistret.
 3)	Lægemiddelform/styrke.  

 Kun én lægemiddelform/styrke på hvert skema.
 4)	Anmelderens firmanavn eller -mærke.
5)	Stofnavn.  

 Det aktuelt anvendte indholdsstof; ikke et eventuelt deklareret stof  

 (f.eks. hydrocortisonacetat og ikke hydrocortison (som acetat).  

 Indholdsstofferne betegnes med de i Danske Lægemiddelstandarder (DLS)  

 fastsatte danske navne.
Hvis der ikke findes et sådant, anvendes (i  

 prioriteret rækkefølge) INN-, NFN-, BAN- eller USAN-navn.
Hvis  

 ingen af disse navne er fastsat, anføres handelsnavn eller kemisk  

 navn.
For farvestoffer angives tillige EF-nummer eller Colour index  

 nummer.
6)	Her angives mængden af hvert enkelt af de aktuelt anvendte  

 stoffer i mg eller g.
Dog skal et evt. overskud, som er tilsat af  

 holdbarhedsmæssige årsager, anføres separat som % i en  

 parentes efter mængdeangivelsen.  

 Mængderne angives pr. enhed (ml, g, tablet o.s.v.). Hvis en  

 mængde ikke kan angives nøjagtigt, tilføjes ca. foran  

 mængdeangivelsen.
7)	Her anføres standard (specifikation) for de enkelte  

 indholdsstoffer i form af henvisning til farmakopé e.lign.
Ph.  

 Eur./DLS standarder skal såvidt muligt anvendes frem for BP-, USP-,  

 eller andre farmakopé-standarder.  

 Hvis stoffet ikke er optaget i en farmakopé henvises til vedlagt bilag  

 eller bilag i indsendt materiale.
8)	Efter hvert stof anføres et bogstav til identificering af  

 stoftype.
Følgende bogstaver anvendes:
A:	Lægemiddelstoffer F:	Farvestoffer K:	Konserveringsstoffer X:	Aroma- og smagsstoffer C:	Øvrige hjælpestoffer Formularer kan rekvireres fra :
