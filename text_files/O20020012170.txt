Resumé En formand for et huslejenævn ønskede at blive formand igen for  

 en ny periode hvilket han meddelte kommunen.
Herefter holdt  

 kommunalbestyrelsen  

 møde om hvem kommunen ville indstille som formand. Ønsket om genbeskikkelse  

 blev ikke nævnt på kommunalbestyrelsens møde, og kommunalbestyrelsen  

 besluttede  

 at indstille en anden person som statsamtet herefter beskikkede.
Den tidligere formand klagede til  

 ombudsmanden over kommunens indstilling.
Han begrundede klagen med at  

 kommunen  

 i sin beslutning havde inddraget hensynet til kandidatens partipolitiske  

 tilhørsforhold, idet han mente at grunden til at han ikke var blevet  

 genindstillet, var at han ikke længere var medlem af et bestemt parti.
Han  

 mente også at ønsket om genbeskikkelse burde have været nævnt for  

 kommunalbestyrelsen.
Ombudsmanden lagde efter sin  

 undersøgelse af sagen til grund at hensynet til kandidatens partipolitiske  

 tilhørsforhold var indgået i kommunalbestyrelsens beslutning om hvem kommunen  

 ville foreslå som formand for huslejenævnet.
Det anså ombudsmanden for  

 betænkeligt, og efter ombudsmandens opfattelse burde oplysningen om at den  

 tidligere formand ønskede at fortsætte som formand, i den foreliggende  

 situation havde været forelagt for kommunalbestyrelsen. (J.nr.  

 2000-3002-161).
Kommunes forslag til formand for huslejenævnet.
Inddragelse  

 af hensynet til kandidatens partipolitiske tilhørsforhold.
Oplysningsgrundlag Af de  

 foreliggende akter fremgår bl.a. at denne sag angår Hvidovre  

 Kommunalbestyrelses indstilling af formand for huslejenævnet i perioden fra  

 den  

 1. januar 1998 til den 31. december 2001.
 As beskikkelse som formand  

 for huslejenævnet udløb den 31. december 1997. A ønskede at fortsætte som  

 formand i perioden fra den 1. januar 1998 til den 31. december 2001 hvilket  

 nævnets sekretær i efteråret 1997 i et notat oplyste kommunaldirektøren om.
 Københavns Statsamt (nu  

 Statsamtet København) bad den 12. november 1997 kommunen om forslag med  

 henblik  

 på besættelse af hvervet i den kommende 4-års-periode.
Den 9. december 1997 afholdt  

 Hvidovre Kommunalbestyrelse konstituerende møde.
I den forbindelse besluttede  

 kommunalbestyrelsen at indstille B som formand for huslejenævnet.
A hørte herom hvorfor han  

 samme dag skrev til statsamtet.
Af brevet fremgår:
 Jeg er formand for Hvidovre  

 Huslejenævn og har været dette siden 1980. I forbindelse med indeværende  

 periodes snarlige udløb, har jeg for nogen tid siden meddelt forvaltningen,  

 at  

 jeg er indstillet på at fortsætte - denne meddelelse gav såvel udlejer som  

 lejerrepræsentant anledning til at udtrykke deres tilfredshed.
I dag har der været  

 konstitueringsmøde i Hvidovre Kommunalbestyrelse, og det er kommet mig for  

 øre,  

 at jeg ikke indgår i konstitueringen ved indstilling som formand for  

 huslejenævnet for en ny periode.
Det er jeg naturligvis forundret over, men  

 hvis jeg skal prøve med en forklaring, så kan det have med sagen at gøre, at  

 jeg i perioden har udmeldt mig af Socialdemokratiet, fordi der fra ledende  

 personer dér på et tidspunkt blev opstillet som forudsætning, at  

 huslejenævnet  

 er et politisk nævn.
Det er jeg ikke enig i og mener i øvrigt at det er  

 gift  

 for huslejenævnenes virke hvis det skulle være tilfældet.
Jeg tog  

 konsekvensen  

 og meldte mig ud i det mindste indtil udtalelsen blev dementeret og det blev  

 den ikke.
Endvidere har jeg som borger i en sag om noget helt andet  

 talt Rom  

 imod og måske kan det have haft en betydning for nogen i denne  

 forbindelse.
Nu forholder det sig  

 imidlertid sådan, at det jfr.
MBL § 36, stk. 2, er amtmanden der beskikker  

 formanden og jeg skal derfor tillade mig at anbefale mig til en ny periode.  

 Om  

 fornødent vil jeg kunne få anbefalinger fra lejer- og udlejerrepræsentant og  

 skulle der i øvrigt være behov for oplysninger eller andet står jeg selvsagt  

 til rådighed. Den 10. december 1997 bekræftede  

 statsamtet modtagelsen af brevet og meddelte samtidig at statsamtet afventede  

 kommunens indstilling hvorefter statsamtet ville vende tilbage til A.
 Kommunen sendte den 19.  

 december 1997 sin indstilling til statsamtet.
 Den 18. februar 1998 beskikkede  

 statsamtet B som formand for huslejenævnet.
 I brev af 19. februar 1998  

 meddelte A statsamtet at han forventede at få et skriftligt og begrundet  

 afslag  

 med ankevejledning.
Stiftamtmanden besvarede den  

 24. marts 1998 As henvendelse af 9. december 1997 og senere  

 henvendelser om  

 beskikkelse af formand for huslejenævnet.
Af svaret fremgår:
 Jeg skal i den forbindelse  

 oplyse, at det er fast praksis ved beskikkelse af medlemmer til  

 huslejenævnene,  

 at statsamtet følger indstillingen fra kommunen, medmindre åbenbare hensyn  

 taler imod dette.
Statsamtet fandt ikke i den aktuelle sag grundlag for at  

 tilsidesætte kommunens indstilling, som derfor blev fulgt.
Ved statsamtets afgørelse lå  

 der ikke nogen vurdering af de indstillede personers politiske  

 tilhørsforhold, men  

 alene en vurdering af, om disse personer ud fra en generel vurdering måtte  

 vurderes som egnede til hvervet.
Der lå således heller ikke i forbindelse med  

 afgørelsen en stillingtagen til Deres egnethed, herunder om De var medlem  

 eller  

 ikke medlem af et politisk parti.
Jeg vil endvidere gerne klart understrege,  

 at  

 statsamtet i forbindelse med beskikkelsen ikke på nogen måde er indgået i  

 overvejelser om eller drøftelser med kommunen om Deres og kommunens  

 eventuelle  

 modsætningsforhold.
 Som oplyst fulgte statsamtet  

 den mangeårige praksis, hvorefter kommunens indstilling følges, medmindre  

 konkrete forhold taler herimod.
 Statsamtets afgørelse kan  

 ikke indbringes for en anden myndighed.
 Statsamtet ville umiddelbart  

 efter meddelelsen af beskikkelsen orientere Dem herom, men umiddelbart efter  

 modtog statsamtet Deres brev af 19. februar 1998, hvori De udtrykte  

 forundring  

 over beskikkelsen (som De må være blevet orienteret om ad anden vej), og  

 endvidere oplyste, at beskikkelsen også var en overraskelse for den  

 nybeskikkede  

 formand.
 A skrev til boligministeren  

 den 12. marts 1998, og boligministeren svarede den 26. marts 1998. Af  

 ministerens svar fremgår:
 Jeg kan i denne forbindelse  

 om boligreguleringslovens regler om udpegning af nævnsformand oplyse, at  

 formanden beskikkes af amtmanden, at formanden skal have bestået juridisk  

 embedseksamen og ikke må have særlig tilknytning til grundejer- eller  

 lejerorganisationer eller være erhvervsmæssigt interesseret i  

 ejendomshandler.  

 Formanden skal endvidere have dansk indfødsret, være myndig og uberygtet, han  

 må ikke være under værgemål efter værgemålslovens § 5 eller § 7, og endelig  

 må  

 hans bo ikke være under konkursbehandling.
 Der er ikke i  

 boligreguleringsloven fastsat regler om påklage af amtmandens udpegning af  

 nævnsformand til anden administrativ myndighed.
 Det er på denne baggrund min  

 opfattelse, at sådanne klager i henhold til almindelige retsgrundsætninger om  

 ulovbestemt rekurs kan indbringes for Indenrigsministeriet som overordnet  

 myndighed.
 Den 26. og 27. marts 1998  

 kommenterede A statsamtets svar af 24. marts 1998.
 Af stiftamtmandens brev af  

 30. marts 1998 - som besvarede As kommentarer - fremgår:
 Med hensyn til spørgsmålet om  

 der er foretaget et tilstrækkeligt skøn, skal jeg henvise til mit brev af 24.  

 marts 1998, hvori jeg nærmere har redegjort for baggrunden for, hvorfor  

 statsamtet beskikkede (B) som formand for nævnet.
Der er som anført ikke i  

 forbindelse med beskikkelsen af ovennævnte foretaget et konkret skøn mellem  

 to  

 indstillede.
Statsamtet valgte efter fast praksis at følge kommunens  

 indstilling i sagen, idet der ikke var åbenbare hensyn, der talte herimod.
På  

 den baggrund er der som nævnt i mit tidligere brev til Dem, således slet ikke  

 foretaget et konkret skøn i forhold til Deres person, herunder af Deres  

 egnethed eller medlemskab/ikke medlemskab af et politisk parti.
 I forbindelse med  

 henvisningen til statsamtets faste praksis omkring formandsbeskikkelser skal  

 jeg oplyse, at statsamtet, når ny formand og medlemmer hvert 4 år skal  

 udnævnes, jfr. lov om midlertidig regulering af boligforholdene, § 36, stk.  

 2,  

 skriver til kommunalbestyrelserne og udbeder sig forslag med henblik på  

 besættelse af hvervene.
Denne faste praksis går i  

 hvert fald tilbage til 1967, på hvilket tidspunkt Københavns Amt stod for  

 beskikkelsen  

 af formand og næstformand for huslejenævnet.
Siden den tid har amtet og,  

 efter  

 at kompetencen til at udpege formanden og næstformanden overgik til  

 statsamtet,  

 statsamtet, i samtlige sager om beskikkelse af formand og næstformand i  

 Hvidovre kommunes huslejenævn, udpeget de af kommunalbestyrelsen indstillede  

 personer.
 Jeg mener med ovenstående at  

 have givet den fornødne dokumentation for statsamtets mangeårige praksis, som  

 jeg ikke har fundet anledning til at fravige.
Med hensyn til Deres spørgsmål  

 om, i hvor mange tilfælde der har været indstillet mere end én person, kan  

 jeg  

 oplyse, at der statsamtet bekendt ikke har været fortilfælde, hvor en  

 privatperson har indstillet/anbefalet sig selv.
Det følger formentlig af den  

 ovenfor nævnte praksis, hvorefter amtet og senere statsamtet har overladt  

 indstillingsretten til kommunalbestyrelserne.
 Til Deres spørgsmål om,  

 hvorvidt § 36, stk. 2, med denne praksis har nogen fornuftig mening,  

 bemærkes,  

 at bestemmelsen har den mening, at statsamtet står som garant for, at de  

 beskikkede medlemmer af huslejenævnene opfylder lovens betingelser.
 Den 2. april 1998 skrev A til  

 Hvidovre Kommune og bad om aktindsigt.
Kommunaldirektøren svarede A den 8.  

 april 1998. Af brevet fremgår:
 I brev af 2. april 1998 om  

 aktindsigt i sag om konstituering af huslejenævnet i Hvidovre Kommune har De  

 efterlyst et notat fra huslejenævnets møde i oktober/november 1997, hvor De  

 som  

 formand og nævnsmedlemmerne meddeler at medlemmerne og formanden stiller op  

 til  

 en ny periode.
 Endvidere ønsker De en  

 redegørelse for, hvad der fra forvaltningens side er foretaget i anledning af  

 notatet, herunder kopi af eventuelle ekspeditioner vedrørende notatet.
 I den anledning skal det  

 bekræftes, at undertegnede fra huslejenævnets sekretær har modtaget et  

 håndskrevet notat med det ovenfor nævnte indhold og at notatets indhold er  

 videregivet til borgmesteren.
 Imidlertid er noten gået  

 tabt, så det er ikke muligt at imødekomme Deres ønske om kopi.
Udpegning til huslejenævnet  

 er sket på kommunalbestyrelsens konstituerende møde den 9. december 1997 i  

 henhold til reglerne i §§ 36 og 37 i lov om midlertidig regulering af  

 boligforholdene og den kommunale styrelseslovs §§ 25 og 26. A skrev den 14. april 1998  

 til borgmesteren.
A anførte bl.a. at kommunens involvering i sagen strengt  

 taget ikke var fornøden, og at der derfor burde været tilgået statsamtet  

 meddelelse dels om at A ønskede at fortsætte, dels om kommunens begrundelse  

 for  

 at indstille den ene frem for den anden.
A ønskede en forklaring på hvorfor  

 han  

 ikke blev genindstillet af kommunen, og at udtrykke sin skuffelse over at  

 borgmesteren ikke havde takket ham for hans indsats gennem mange år.
A sendte  

 en kopi af brevet til medlemmerne af kommunalbestyrelsen med anmodning om  

 stillingtagen.
Med brev af 17. april 1998  

 besvarede jeg As henvendelser af 1. og 14. april 1998 om at statsamtet  

 havde  

 beskikket B - og ikke A - som formand for huslejenævnet.
I As  

 henvendelser  

 skrev han også om den indstilling som kommunen havde afgivet i sagen.
I  

 svaret  

 meddelte jeg A at jeg, da Indenrigsministeriet og By- og Boligministeriet  

 havde  

 As sager under behandling, fandt det mest hensigtsmæssigt at jeg ikke  

 på  

 daværende tidspunkt tog stilling til sagen (mit j.nr. 1998-0997-161).
 Den 21. april 1998 svarede  

 borgmesteren på As brev af 14. april 1998. Af svaret fremgår:
 Jeg må præcisere - som også  

 kommunaldirektøren har gjort - at han har modtaget notatet fra huslejenævnets  

 sekretær, og at notatets indhold er videregivet til mig.
Det er amtet, der udpeger  

 formand og stedfortræder for formanden.
Det sker efter fast praksis på  

 grundlag  

 af en indstilling fra kommunalbestyrelsen.
Denne indstilling foretages på det  

 konstituerende møde, og kommunalbestyrelsen er i sin indstilling kun bundet  

 af  

 lovens bestemmelser om, at de der indstilles, skal have bestået juridisk  

 kandidateksamen, og ikke må have særlig tilknytning til grundejer- eller  

 lejerforeninger eller være erhvervsmæssigt interesseret i ejendomshandler.
Jeg skal beklage, at kommunen  

 ikke har takket dig for din indsats som formand for huslejenævnet.
Det er en  

 ren og skær forglemmelse, som jeg ikke kan beklage tilstrækkeligt.
Den skete  

 skade, vil jeg straks sørge for at få rettet op. I brev af 24. april 1998 bad  

 A om at blive fritaget for forsøget på genopretning af den skete skade.  

 Samtidig spurgte A borgmesteren om hvorfor han tidligere var blevet  

 indstillet,  

 men ikke denne gang.
A spurgte også om hvad der havde kvalificeret B frem for  

 ham idet både han og B opfyldte de formelle krav.
A spurgte medlemmerne af  

 kommunalbestyrelsen om det samme.
Den 7. maj 1998 svarede  

 borgmesteren på et brev af 1. maj 1998 fra A.
Af svaret fremgår:
 Som svar på dit brev af 1.  

 maj 1998 kan jeg oplyse, at dine 2 breve var omdelt til samtlige  

 kommunalbestyrelsesmedlemmer forud for kommunalbestyrelsens møde tirsdag den  

 28. april 1998.
 Ved mødets start gjorde jeg  

 kommunalbestyrelsens medlemmer opmærksom på brevene og bad de  

 kommunalbestyrelsesmedlemmer, der måtte have bemærkninger eller kommentarer  

 om  

 at fremkomme med disse skriftligt inden for de nærmeste dage.
Da der ikke er indkommet  

 bemærkninger eller kommentarer, må det konstateres, at kommunalbestyrelsen  

 har  

 taget brevene til efterretning. Med brev af 8. maj 1998  

 svarede S, medlem af Hvidovre Kommunalbestyrelse og formand for en lokal  

 afdeling af Socialdemokratiet, på As henvendelser til medlemmerne af  

 kommunalbestyrelsen.
Af brevet fremgår:
 Tillad mig at svare i min  

 egenskab af formand for Socialdemokratiet Hvidovre (X).
Når Hvidovre Kommune ansætter  

 personale sker udvælgelsen helt efter kvalifikationer i relation til  

 stillingen.
Alt andet ville være forkert.
Heroverfor står, at når  

 befolkningen i Hvidovre vælger kommunalbestyrelsens medlemmer sker det ud fra  

 politisk tilhørsforhold, og der er såmænd ingen garanti for eller formelt  

 krav  

 om, at vi er egnede til jobbet.
Sådan virker det repræsentative demokrati.
 Jobbet som formand for  

 Hvidovre huslejenævn er lidt af en mellemting mellem ovenstående.
 Udvælgelsen sker politisk af  

 kommunalbestyrelsen efter indstilling, men der er samtidigt et formelt krav  

 om  

 juridisk embedseksamen.
 Konkret er der sket det, at  

 Socialdemokratiet i Hvidovre blandt sine medlemmer har fundet en egnet  

 person,  

 der opfyldte det formelle krav, og indstillet vedkommende.
 Det er vel ikke unaturligt at  

 kommunalbestyrelsen herefter vælger vedkommende, når det betænkes, at  

 Socialdemokratiet besætter 11 ud af 21 pladser.
Samme procedure blev - så  

 vidt jeg er orienteret - også anvendt for 4 år siden, da du blev valgt.  

   A kommenterede brevet den 11.  

 maj 1998. A anførte i den forbindelse at han var nødsaget til at træde ud af  

 Socialdemokratiet fordi den nuværende borgmester på trods af opfordring fra  

 ham  

 ikke ville dementere en udtalelse om at huslejenævnet var et politisk udvalg.  

 For at bevare troværdigheden blev A nødsaget til at melde sig ud.
A var  

 heller  

 ikke vidende om at han for 4 år siden var blevet indstillet på den i brevet  

 af  

 8. maj 1998 anførte måde.
Samme dag skrev A til medlemmerne af  

 kommunalbestyrelsen.
I brev af 13. maj 1998  

 besvarede S As kommentarer.
Af svaret fremgår:
 Når jeg valgte at besvare  

 Deres henvendelse iført min kasket som formand for Socialdemokratiet Hvidovre  

 (X), var det fordi jeg følte, at jeg så mere frit og uformelt kunne fortælle  

 hvordan verdenen ser ud i praksis.
Jeg fornemmer på Deres breve,  

 at det, der fra min side var ment som en venlig oplysning, er kommet galt i  

 halsen og jeg skal derfor gerne trække mig ud af denne sag, i sikker  

 forvisning  

 om, at De nok skal finde andre udveje for at komme af med Deres frustration  

 over, at Socialdemokraterne ikke kunne gå ind for Deres kandidatur til posten  

 som formand for huslejenævnet. Af borgmesterens brev af 19.  

 maj 1998 fremgår:
 Med hensyn til indstillingen  

 af formand for huslejenævnet er dette sket på forslag af valggruppe, AFTC, da  

 det efter mandatfordelingen i kommunalbestyrelsen tilkommer denne gruppe at  

 foretage indstilling vedr. dette hverv.
Ved behandlingen af  

 indstillingen fremkom ingen bemærkninger, der nærmere begrundede  

 indstillingen.  

 Der er heller ikke krav om, at indstillingen begrundes. Den 27. maj 1998 spurgte A  

 borgmesteren bl.a. om hvorfor borgmesteren ikke havde fremsendt hans  

 indstilling om eget kandidatur til statsamtet så statsamtet selv kunne prøve  

 kandidaternes baggrund.
 Borgmesteren svarede A den  

 28. maj 1998. Af svaret fremgår:
 Jeg skal hermed blot  

 tilføje, at det er den dHondtske metode i den kommunale styrelseslov,  

 der  

 afgør, hvem der udpeger til hvilke poster.
 Jeg anser hverken huslejenævn  

 eller vurderingsråd osv. for politiske, selv om det er politikere, der har  

 udpeget medlemmerne.
 Jeg har ikke yderligere at  

 tilføje til denne sag.
 A skrev den 1. juni 1998 på  

 ny til borgmesteren.
A bad i den forbindelse om en forklaring på hvorfor  

 borgmesteren havde smidt notatet fra efteråret 1997 væk, og hvorfor  

 proceduren  

 for indstilling af formand for huslejenævnet skulle ændres.
A henviste til at  

 han aldrig var blevet indstillet af Socialdemokratiet Hvidovre X - A var  

 blevet  

 indstillet via meddelelse fra forvaltningen efter at han selv havde udtrykt  

 ønske om at fortsætte.
 Den 2. juni 1998 klagede A  

 til Tilsynsrådet for Københavns Amt over sagsforløbet i kommunen vedrørende  

 indstillingen.
 By- og Boligministeriet  

 (tidligere Bolig- og Byministeriet) meddelte A den 3. juni 1998 at det  

 fortsat  

 var ministeriets opfattelse at der ikke var mulighed for at klage til By- og  

 Boligministeriet over statsamtets beskikkelse af ny formand for  

 huslejenævnet.
Samme dag skrev borgmesteren  

 på ny til A.
Af brevet fremgår:
 Til berigtigelse.
 Jeg har intet notat smidt i  

 papirkurven, men har mundtligt meddelt, at De havde fremsat ønske om at  

 fortsætte.
 A kommenterede borgmesterens  

 brev med brev af 5. juni 1998 idet A anførte at hans indstilling kunne og  

 burde  

 havde været fremlagt på mødet den 9. december 1997.
 I brev af 11. juni 1998 bad  

 tilsynsrådet kommunalbestyrelsen om en udtalelse, herunder om hvorvidt og i  

 bekræftende fald på hvilken måde kommunalbestyrelsen havde været underrettet  

 om  

 As ønske om genbeskikkelse.
 Borgmesteren svarede A den  

 15. juni 1998, hvilket A fremkom med bemærkninger til den 24. juni 1998.
 Indenrigsministeriet  

 besvarede den 19. juni 1998 As klage af 12. marts 1998 over dels  

 sagsbehandlingen i Københavns Statsamt i forbindelse med beskikkelse af  

 formanden for huslejenævnet, dels over sagsbehandlingstiden i statsamtet.
 Af By- og Boligministeriets  

 brev af 2. juli 1998 fremgår:
 I brev af 5.6.1998 har De på  

 ny rettet henvendelse til Bolig- og Byministeriet, idet De har præciseret, at  

 De ønsker en vejledende udtalelse vedrørende fortolkning af reglerne om  

 beskikkelse af formand for huslejenævnet i relation til de problemstillinger,  

 som De har markeret i de medsendte bilag.
De markerede afsnit drejer  

 sig om amtmandens praksis, hvorefter kommunen anmodes om at pege på mulige  

 kandidater til posterne som henholdsvis formand og suppleant for formanden  

 for  

 huslejenævnet.
Det fremgår endvidere, at det er fast praksis, at amtmanden  

 udpeger de kandidater, som kommunen har peget på, med mindre åbenbare  

 hensyn  

 eller konkrete forhold taler herimod.
 Bolig- og Byministeriet skal  

 i denne anledning fremkomme med en vejledende udtalelse.
 Det fremgår af  

 boligreguleringslovens § 36, stk. 2, at formanden beskikkes af amtmanden.
 Reglerne om amtmandens  

 kompetence til at udpege formanden for huslejenævnet kom ind i lejeloven  

 sammen  

 med reglerne om nedsættelse af huslejenævn i kommunerne ved lov om leje nr.  

 251  

 af 14.6.1951.
 Det fremgår af betænkning  

 angående leje- og boliganvisningslovgivningen samt lovgivningen om statens  

 støtte til boligbyggeriet, afgivet af udvalget vedrørende lejeforhold,  

 boliganvisning og statens støtte til boligbyggeriet i forbindelse [med]  

 tilblivelsen af lov om leje nr. 251 af 14.6.1951, p. 88 vedrørende lovens §  

 70,  

 at reglerne om valget af nævnets formand tilsigter at sikre, at valget sker  

 efter rent saglige upartiske linier, således at nævnet kan nyde ubetinget  

 tillid i befolkningen.
Det er på denne baggrund  

 Bolig- og Byministeriets opfattelse, at det ikke kan anses for at stride mod  

 boligreguleringslovens § 36, stk. 2, at amtmanden i forbindelse med  

 beskikkelse  

 af formand og suppleant for formanden for huslejenævnet anmoder kommunen om  

 at  

 pege på mulige kandidater til posterne.
Der er således efter ministeriets  

 opfattelse tale om en almindelig udbredt og hensigtsmæssig praksis.
 Amtmanden skal selvsagt,  

 såfremt der beskikkes kandidater, som kommunen har peget på, påse, at de  

 pågældende opfylder de almindelige habilitetskrav i boligreguleringslovens §  

 36, stk. 2, 2. og 3. pkt.
 Det er samtidig Bolig- og  

 Byministeriets opfattelse, at amtmanden er forpligtet til at påse, at de  

 kandidater, som kommunen har peget på, er udvalgt efter saglige kriterier,  

 idet  

 der i modsat fald vil opstå risiko for, at amtmandens beskikkelse ikke vil  

 opfylde de almindelige forvaltningsretlige krav til en sådan afgørelse.
Endelig følger det af  

 almindelige forvaltningsmæssige principper, at amtmanden blandt de mulige  

 emner  

 skal beskikke den person, som amtmanden skønner vil være bedst egnet til at  

 varetage formandshvervet. A skrev den 6. juli 1998 til  

 mig at der nu forelå endelige svar fra begge ministerier.
Den 17. juli 1998  

 svarede jeg A (mit j.nr. 1998-1991- 161). Af svaret fremgår bl.a. at  

 tilsynsrådet for Københavns Amt havde As klage over kommunens  

 indstilling om  

 beskikkelse af formand for huslejenævnet under behandling, og at jeg ikke på  

 daværende tidspunkt fandt det hensigtsmæssigt at behandle klagen over at  

 statsamtet den 18. februar 1998 ikke beskikkede A som formand.
Den 7. september 1998 udtalte  

 kommunalbestyrelsen sig til tilsynsrådet.
Af udtalelsen fremgår:
 Det bemærkes, at  

 indstillingen er besluttet af Kommunalbestyrelsen i enighed og at  

 indstillingen  

 ikke er begrundet.
Kommunalbestyrelsen finder ikke, at indstillingen efter  

 gældende regler skal begrundes.
Huslejenævnets formand  

 beskikkes, for så vidt angår Hvidovre Kommune, af amtmanden jf. § 36 stk. 2 i  

 lov om midlertidig boligregulering.
Formanden skal have bestået juridisk  

 kandidateksamen og må ikke have særlig tilknytning til grundejer- eller  

 lejerforeninger eller være erhvervsmæssigt interesseret i ejendomshandler jf.  

 samme bestemmelse.
 Der er ikke, som det er sket  

 for de to andre medlemmer af huslejenævnet, foretaget indkaldelse af  

 emner/kandidater til formandsposten og der ses ikke at eksistere regler herom  

 eller regler om opstilling af kandidater.
 Til (A)s bemærkninger  

 vedrørende et notat om, at han og de to nævnsmedlemmer ønskede at fortsætte  

 for  

 en ny periode, skal det oplyses, at kommunaldirektøren i et brev af 8. april  

 1998 til (A) har bekræftet, at kommunaldirektøren fra huslejenævnets sekretær  

 har modtaget et håndskrevet notat med det ovenfor nævnte indhold.
 Notatet er gået tabt, men  

 kommunaldirektøren har mundtligt videregivet indholdet til Borgmesteren.
 Borgmesteren har i skrivelse  

 af 3. juni 1998 til (A) til berigtigelse af dennes skrivelse af 2. juni 1998  

 meddelt, at hun ikke har smidt noget notat i papirkurven, men  

 mundtligt har  

 fået meddelt, at (A) havde fremsat ønske om at fortsætte.
 På ovenstående baggrund  

 finder Kommunalbestyrelsen således ikke, at der er sket fejl ved  

 indstillingen  

 af (B) til formand for Huslejenævnet i Hvidovre, eller, at (A) skulle have  

 haft  

 krav på at blive indstillet.
 De nævnte skrivelser af 8.  

 april 1998 og 3. juni vedlagt i kopi.
 I Kommunalbestyrelsens møde  

 d. 25. august 1998 er det fra Venstre bemærket, at Venstre kan godkende  

 udkast  

 til skrivelse til Tilsynsrådet med følgende mindretalsudtalelse, der bedes  

 medsendt til Tilsynsrådet: Venstre havde  

  

 undladt  

 at stemme for  

  

 den af Socialdemokratiet indstillede nye formand for  

 huslejenævnet ved det konstituerende kommunalbestyrelsesmøde den 9. december  

 1997,  

 der i øvrigt skete efter forholdsvalgsmetoden, såfremt der på daværende  

 tidspunkt var blevet rejst berettiget tvivl om sagligheden i ikke at  

 indstille  

 (A) til posten.
Der henvises til skrivelse af  

 8. maj 1998 fra et kommunalbestyrelsesmedlem og formand for Socialdemokratiet  

 Hvidovre (X), stilet til (A). Med brev af 14. september  

 1998 kommenterede A kommunalbestyrelsens udtalelse.
A gjorde i den  

 forbindelse  

 gældende at hans ønske om genbeskikkelse burde have været forelagt for  

 kommunalbestyrelsen, og at der i den udstrækning det ikke skete, var sket en  

 ulovlig forvaltningsretlig handling.
 Af kommunens udtalelse af 7.  

 oktober 1998 fremgår:
Ved telefonisk henvendelse  

 d. 18. september 1998 vedrørende klage fra (A) over behandling af sag  

 vedrørende indstilling om beskikkelse af formand for Hvidovre Huslejenævn er  

 der fra Tilsynsrådet anmodet om, at det oplyses - hvornår  

 kommunaldirektøren har underrettet borgmesteren om indholdet af det notat,  

 som  

 er omtalt i Kommunalbestyrelsens brev af 7. september 1998 samt - om det i  

 Kommunalbestyrelsens konstituerende møde d. 9. december 1997 er nævnt, at (A)  

 havde fremsat ønske om at fortsætte som formand for huslejenævnet.
 I den anledning skal det  

 meddeles, at videregivelsen af indholdet af notatet er sket i fortsættelse af  

 modtagelsen og inden det konstituerende møde.
 Endvidere skal det oplyses,  

 at ønsket ikke er nævnt i mødet.
 Tilsynsrådet for Københavns  

 Amt afgav udtalelse den 23. december 1998. Af udtalelsen fremgår:
 Som det fremgår af  

 nedenstående omtale af lovgrundlaget, er det en almindelig udbredt praksis,  

 at  

 der til brug for Statsamtets beskikkelse af formand for huslejenævnet  

 indhentes  

 en indstilling fra den pågældende kommune.
Denne fremgangsmåde er ikke  

 foreskrevet i reglerne om nedsættelse af huslejenævn i lov om midlertidig  

 boligregulering, og der er ikke fastsat særlige regler om  

 kommunalbestyrelsens  

 behandling af en sådan anmodning om en indstilling.
Der er således heller  

 ikke  

 bestemmelser om, at personer, som måtte være interesseret i at blive  

 beskikket  

 som formand, kan eller skal rette henvendelse til kommunalbestyrelsen herom.  

 Tilsynsrådet har på denne baggrund ikke fundet tilstrækkeligt grundlag for at  

 udtale, at borgmesterens undladelse af at nævne Deres ønske om genbeskikkelse  

 på kommunalbestyrelsens møde den 9. december 1997 var i strid med  

 lovgivningen.
 Det er imidlertid  

 Tilsynsrådets opfattelse, at det var i strid med den kommunale styrelseslov,  

 at  

 beslutningen om, hvem der skulle indstilles til hvervet som formand for  

 huslejenævnet, blev truffet efter forholdstalsvalgmetoden.
 Der henvises herved til, at  

 anvendelse af forholdstalsvalgmetoden ifølge styrelseslovens § 25, stk. 1  

 forudsætter, at kommunalbestyrelsen skal vælge mindst 2 personer til samme  

 udvalg, kommission, bestyrelse m.v.
 Den omstændighed at der  

 tillige skal udpeges en suppleant for formanden medfører ikke, at  

 forholdstalsvalgmetoden kan anvendes, idet valg af formand og valg af  

 suppleant  

 betragtes som to selvstændige valg.
Det fremgår endvidere af  

 bestemmelsen, at forholdstalsvalg kun anvendes i de situationer, hvor  

 kommunalbestyrelsen selv skal vælge medlemmer til udvalg, kommissioner,  

 bestyrelser m.v.
Bestemmelsen omfatter derimod ikke de situationer, hvor  

 kommunalbestyrelsen blot skal afgive indstilling om, hvem der skal vælges.
 Beslutningen om, hvem der  

 skulle indstilles til hvervet som formand for huslejenævnet burde derfor  

 efter  

 Tilsynsrådets opfattelse være foretaget ved almindelig flertalsafstemning,  

 jfr.  

 styrelseslovens § 11, stk. 3, hvorefter beslutninger træffes ved  

 stemmeflertal,  

 hvor intet andet særligt er bestemt.
Tilsynsrådet finder ikke  

 tilstrækkeligt grundlag for i medfør af styrelseslovens § 61 at annullere  

 kommunalbestyrelsens beslutning.
Der er herved lagt vægt på, at ingen af  

 kommunalbestyrelsens medlemmer protesterede mod den anvendte fremgangsmåde.
 Tilsynsrådet har ikke fundet  

 tilstrækkeligt grundlag for at anse kommunalbestyrelsens beslutning om  

 indstilling af cand.jur. (B) for usaglig.
 Der er herved lagt vægt på,  

  

 at  

  

 den omstændighed, at en person er  

 medlem af et bestemt politisk parti, ikke i sig selv er afgørende for  

 bedømmelsen af den pågældendes egnethed til hvervet, og  

  

 at  

  

 der ikke er fremkommet andre oplysninger, der kan give anledning  

 til tvivl om, at den pågældende vil kunne udføre hvervet på tilfredsstillende  

 måde.
 A klagede til mig den 29.  

 december 1998. A anførte bl.a. at tilsynsrådet havde undladt at inddrage det  

 forhold at kommunalbestyrelsen ikke havde fået forelagt hans ønske om  

 genbeskikkelse.
A anførte også at han i god tid havde gjort statsamtet  

 opmærksom på kommunens sagsbehandling, og at kommunens sagsbehandling var af  

 en  

 sådan karakter at det netop var i en sådan situation at amtmanden havde  

 betydning.
Den 22. januar 1999 sendte jeg klagen videre til  

 Indenrigsministeriet med henblik på at ministeriet fik lejlighed til at  

 udtale  

 sig om sagen (mit j.nr. 1998-3919-161).
 Den 26. januar 1999  

 besluttede kommunalbestyrelsen at tage tilsynsrådets udtalelse til  

 efterretning.
 I brev af 21. maj 1999 bad  

 Indenrigsministeriet tilsynsrådet om en udtalelse, herunder bl.a. om hvorvidt  

 tilsynsrådet fandt at det beslutningsgrundlag hvorpå Hvidovre  

 Kommunalbestyrelse traf beslutning på mødet den 9. december 1997 om  

 indstilling  

 til statsamtet, var tilstrækkeligt.
 Jeg sendte den 26. maj 1999  

 As brev af 14. maj 1999 videre til Indenrigsministeriet som en  

 anmodning fra A  

 om at sagen blev fremskyndet (mit j.nr. 1999-1514-100).
 Tilsynsrådets udtalte den 24.  

 juni 1999 følgende til Indenrigsministeriet:
 Tilsynsrådet finder ikke  

 grundlag for at anse det beslutningsgrundlag, hvorpå Hvidovre Byråd traf  

 beslutning, for utilstrækkeligt.
Der henvises herved til, at  

 der ikke er fastsat særlige regler for kommunens behandling af sager om  

 indstilling til hvervet som huslejenævnsformand, og at det inden for vide  

 grænser er byrådet selv, der afgør, om der foreligger et tilstrækkeligt  

 beslutningsgrundlag.
Der henvises endvidere til Tilsynsrådets udtalelse af  

 23.  

 december 1998, hvoraf fremgår, at rådet ikke fandt tilstrækkeligt grundlag  

 for  

 at udtale, at borgmesterens undladelse af at nævne den hidtidige formands  

 ønske  

 om genbeskikkelse, var i strid med lovgivningen.
 Tilsynsrådet kan i øvrigt  

 henholde sig til sin udtalelse af 23. december 1998.
 Den 4. oktober 1999 sendte  

 jeg As breve af 3. og 29. september 1999 videre til  

 Indenrigsministeriet som  

 en anmodning fra A om at han modtog svar på sine henvendelser (mit j.nr.  

 1999-  

 1514-100).
I brev af 22. oktober 1999  

 oplyste Indenrigsministeriet A om at der måtte forventes at gå endnu to til  

 fire måneder før ministeriet afgav udtalelse i sagen, hvilket skyldtes at der  

 for tiden var et stort antal sager under behandling i ministeriet.
Samme dag  

 sendte Indenrigsministeriet tilsynsrådets udtalelse til A.
 A fremkom med kommentarer til  

 Indenrigsministeriets brev den 27. oktober 1999 idet han bl.a. skrev om  

 årsagen  

 til at hans ønske om genbeskikkelse ikke blev nævnt for kommunalbestyrelsen.  

 A  

 fik intet officielt at vide herom eller svar på ønsket om at blive  

 indstillet.
Samme dag klagede A til mig  

 over Indenrigsministeriets sagsbehandlingstid.
Den 30. november 1999  

 afsluttede  

 jeg min behandling af sagen idet jeg ikke mente at der på daværende tidspunkt  

 var tilstrækkeligt grundlag for at kritisere Indenrigsministeriets  

 sagsbehandlingstid, jf. § 16, stk. 1, i ombudsmandsloven (mit j.nr.  

 1999-1514-100).
 Af Indenrigsministeriets  

 udtalelse af 23. februar 2000 fremgår:
 I.
Tilsynsrådet for Københavns Amts udtalelse af 23. december 1998 om  

 Hvidovre Kommunes indstilling om beskikkelse af formand for huslejenævnet Det tilsyn, som de kommunale tilsynsmyndigheder  

 udøver over for kommunerne, er et retligt tilsyn.
Tilsynet omfatter kun  

 spørgsmål om, hvorvidt der er sket en tilsidesættelse af lovgivningen,  

 herunder  

 offentligretlige retsgrundsætninger, jf. § 61 i lov om kommunernes styrelse  

 (lovbekendtgørelse nr. 810 af 28. oktober 1999).
 De kommunale  

 tilsynsmyndigheder kan ikke tage stilling til, om kommunernes sagsbehandling  

 er  

 rimelig eller hensigtsmæssig, eller til spørgsmål vedrørende skønsudøvelsen,  

 så  

 længe skønnet udøves inden for de rammer, der er fastsat i lovgivningen.
 Indenrigsministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
1. Hvidovre Kommunes sagsbehandling i forbindelse med indstilling om  

 beskikkelse af formand for huslejenævnet Det er en almindelig  

 kommunalretlig grundsætning, at der til brug for en kommunalbestyrelses  

 stillingtagen til en sag skal foreligge det materiale, der er nødvendigt for,  

 at kommunalbestyrelsens medlemmer kan træffe deres beslutning på et  

 forsvarligt  

 grundlag.
 Spørgsmålet om, hvorvidt  

 materialet må anses som tilstrækkeligt, afgøres inden for vide rammer  

 endeligt  

 af kommunalbestyrelsen.
 Der kan henvises til Lov om  

 kommunernes styrelse med kommentarer, 3. udgave, 2000, side 30 og 299 ff.
 Indenrigsministeriet finder  

 på denne baggrund ikke grundlag for at fastslå, at kommunalbestyrelsens  

 beslutningsgrundlag i sagen har været utilstrækkeligt som følge af den  

 manglende oplysning om, at De ønskede at blive indstillet som formand for  

 huslejenævnet i en ny periode.
 De har anført, at Hvidovre  

 Kommune ved beslutningen om indstilling af en kandidat til hvervet som  

 formand  

 for huslejenævnet har lagt vægt på, at den pågældende var medlem af  

 Socialdemokratiet, og at grunden til, at De ikke på ny blev indstillet til  

 formandshvervet var, at De havde meldt Dem ud af partiet.
 § 36, stk. 1 og 2, i lov om  

 midlertidig boligregulering (lovbekendtgørelse nr. 913 af 17. oktober 1996  

 som  

 senest ændret ved lov nr. 970 af 17. december 1997) havde, da statsamtet den  

 18. februar 1998 beskikkede formanden for Huslejenævnet i Hvidovre, følgende  

 ordlyd:
 § 36. Et huslejenævn skal  

 bestå af en formand og to andre medlemmer.
Stk. 2. Formanden beskikkes  

 af amtmanden, i København af overpræsidenten.
Formanden skal have bestået  

 juridisk kandidateksamen.
Han må ikke have særlig tilknytning til grundejer-  

 eller lejerorganisationer eller være erhvervsmæssigt interesseret i  

 ejendomshandler. Den oprindelige bestemmelse  

 om amtmandens beskikkelse af formanden for huslejenævnet fandtes i § 70, stk.  

 2, i lov nr. 251 af 14. juli 1951 om leje.
Bestemmelsen havde følgende  

 ordlyd:
Stk. 2. Nævnet skal bestå af  

 en formand og 2 andre medlemmer.
Formanden, der ikke må have særlig  

 tilknytning  

 til grundejer- eller lejerorganisationer eller være erhvervsmæssigt  

 interesseret i ejendomshandel, vælges af amtmanden (i København  

 overpræsidenten).   Af bemærkningerne hertil  

 (Rigsdagstidende 1950-51, tillæg A. sp. 7685) fremgår bl.a. følgende:
Reglerne om valget af  

 nævnets formand og øvrige medlemmer tilsigter at sikre, at valget sker efter  

 rent saglige, upartiske linier, således at nævnet kan nyde ubetinget tillid i  

 befolkningen. Tilsvarende fremgår det af  

 udkast til lejelov med bemærkninger, som findes i betænkning af 25. maj 1951  

 angående leje- og boliganvisningslovgivningen samt lovgivningen om statens  

 støtte til boligbyggeriet.
 Af betænkningen fremgår  

 endvidere bl.a. følgende (side 12):
Med hensyn til nævnets  

 sammensætning mener udvalget, at denne bør være således, at der sikres  

 ligelig  

 repræsentation af grundejere og lejere.
Endvidere tillægger udvalget det  

 betydelig  

 vægt, at nævnene bliver i stand til at arbejde med fornøden smidighed og  

 hurtighed, og man foreslår derfor, at det enkelte nævn kun kommer til at  

 bestå  

 af en formand og 2 andre medlemmer.
For at nævnene kan arbejde uden unødige  

 gnidninger, er det af største betydning, at valget af medlemmer sker på en  

 sådan måde, at nævnet kan nyde tillid i befolkningen.
Det foreslås derfor at  

 lade formanden udpege af amtmanden og således at det sikres, at der ikke som  

 følge af tilknytning til grundejer- eller lejerorganisationer eller i kraft  

 af  

 erhvervsmæssige interesser kan rejses tvivl om hans upartiskhed. Kravet om at formanden for  

 huslejenævnet skal have juridisk embedseksamen, blev indføjet i loven ved lov  

 nr. 77 af 31. marts 1965.
Det fremgår således af bemærkningerne  

 til den bestemmelse i lejeloven fra 1951, der svarede til § 36 i lov om  

 midlertidig boligregulering, at reglerne om valg af nævnets formand og øvrige  

 medlemmer skal sikre, at valget sker efter rent saglige, upartiske linier,  

 således at nævnet kan nyde ubetinget tillid i befolkningen.
Det fremgår af  

 den  

 betænkning, der lå til grund for loven, at tilliden til formanden for  

 huslejenævnet blev foreslået sikret ved, at der ikke som følge af tilknytning  

 til grundejer- eller lejerorganisationer eller i kraft af erhvervsmæssig  

 interesse i ejendomshandel, kunne rejses tvivl om formandens upartiskhed.
 Når kommunalbestyrelsen  

 foretager valg og indstilling til forskellige hverv, skal kommunalbestyrelsen  

 lægge vægt på, hvorvidt den, der vælges eller indstilles, opfylder de krav,  

 der  

 efter den relevante lovgivning stilles til den, der skal varetage det  

 pågældende hverv.
 Ved indstillingen til hvervet  

 som formand for Huslejenævnet i Hvidovre skulle Hvidovre Kommunalbestyrelse  

 således lægge vægt på, om vedkommende opfyldte kravene i § 36, stk. 2, i lov  

 om  

 midlertidig boligregulering, dvs. han skulle være jurist og måtte ikke have  

 særlig tilknytning til grundejer- eller lejerorganisationer eller være  

 erhvervsmæssigt interesseret i ejendomshandler.
 Bolig- og Byministeriet har i  

 sin udtalelse i sagen anført, at reglerne om valget af huslejenævnets formand  

 tilsigter at sikre, at valget sker efter rent saglige, upartiske linier, og  

 at  

 det på denne baggrund ikke kan anses for at være i strid med § 36, stk. 2, i  

 lov om midlertidig boligregulering, at statsamtsmanden i forbindelse med  

 beskikkelse af formand for huslejenævnet anmoder kommunen om at pege på  

 mulige  

 kandidater, samt at dette er en almindeligt udbredt og hensigtsmæssig  

 praksis.
 Indenrigsministeriet har  

 forstået Bolig- og Byministeriets udtalelse således, at det ikke i sig selv  

 anses for at være usagligt, at der i forbindelse med indstilling af en person  

 som formand for huslejenævnet lægges vægt på den pågældendes  

 partitilhørsforhold.
 Indenrigsministeriet har herved  

 lagt vægt på, at kommunalbestyrelsen er et politisk valgt organ, og at det  

 derfor er nærliggende, at de politiske partier, der er repræsenteret i  

 kommunalbestyrelsen, med henblik på kommunalbestyrelsens beslutning om  

 indstilling til hvervet som formand for huslejenævnet, peger på kandidater,  

 der  

 er medlemmer af eller på anden måde har tilknytning til det enkelte parti.
 Efter de foreliggende  

 oplysninger, herunder navnlig formanden for Socialdemokratiet Hvidovre (X) og  

 medlem af Hvidovre Kommunalbestyrelse, (S)s brev af 8. maj 1998 til  

 Dem, lagde  

 Socialdemokratiet vægt på, at partiets kandidat til hvervet som formand for  

 huslejenævnet var medlem af Socialdemokratiet.
 På denne baggrund finder  

 Indenrigsministeriet ikke grundlag for at antage, at Hvidovre  

 Kommunalbestyrelse,  

 der ved indstillingen om beskikkelse til hvervet som formand for  

 huslejenævnet  

 kun fik forelagt en kandidat, har inddraget usaglige hensyn i forbindelse med  

 beslutningen om indstilling.
 Indenrigsministeriet har ikke  

 herved taget stilling til statsamtsmandens afgørelse om beskikkelse af  

 formanden for huslejenævnet.
Indenrigsministeriet er  

 endvidere enigt med Tilsynsrådet for Københavns Amt i, dels at Hvidovre  

 Kommunalbestyrelses beslutning om indstilling til hvervet som formand for  

 huslejenævnet burde være foretaget ved almindelig flertalsafstemning og ikke  

 ved forholdstalsvalg, dels at der ikke som følge heraf var grundlag for at  

 annullere Hvidovre Kommunalbestyrelses beslutning.
Indenrigsministeriet kan  

 herved henholde sig til den af tilsynsrådet anførte begrundelse.
2. Spørgsmålet om inhabilitet i forbindelse med Tilsynsrådet for  

 Københavns Amts behandling af sagen vedrørende Hvidovre Kommunes indstilling  

 om  

 beskikkelse af formand for huslejenævnet Sammenfattende finder  

 Indenrigsministeriet således ikke grundlag for at antage, at Tilsynsrådet for  

 Københavns Amt har tilsidesat lovgivningen, eller at tilsynsrådets udtalelse  

 er  

 udtryk for en urigtig retsopfattelse eller hviler på et urigtigt faktisk  

 grundlag.
II.
Københavns Statsamts afgørelse af 18. februar 1998 om beskikkelse  

 af ny formand for Huslejenævnet i Hvidovre Kommune og sagsbehandlingen i  

 forbindelse hermed.
 Statsamternes afgørelser kan  

 således som udgangspunkt, med mindre andet er fastsat i loven, påklages til  

 det  

 ministerium, hvorunder den pågældende lovgivning henhører.
 Det er imidlertid på baggrund  

 af det ovenfor anførte Indenrigsministeriets opfattelse, at  

 Indenrigsministeriet ikke kan behandle Deres klage over statsamtets afgørelse  

 om beskikkelse af formanden for huslejenævnet.
 Samme dag rettede A på ny  

 henvendelse til mig.
A mente at hans klage måtte føre til at  

 kommunalbestyrelsens indstilling var ugyldig fordi kommunalbestyrelsen ikke  

 var  

 oplyst om hans ønske om genbeskikkelse.
A mente også at amtmandens  

 beskikkelse  

 af B måtte være ugyldig fordi As brev af 9. december 1997 til  

 statsamtet ikke  

 blev taget i betragtning.
 Hvidovre Kommunalbestyrelse  

 tog den 21. marts 2000 Indenrigsministeriets udtalelse til efterretning.
 Med brev af 31. maj 2000  

 klagede A på ny til mig.
 Den 14. juni 2000 meddelte  

 By- og Boligministeriet at ministeriet havde taget Indenrigsministeriets  

 udtalelse til efterretning og på den baggrund besluttet at tage As  

 klage over  

 statsamtets beskikkelse af ny formand for huslejenævnet op til  

 realitetsbehandling.
I brev af 19. juni 2000  

 henviste jeg A til - for så vidt angik hans klage over afsnit II i  

 Indenrigsministeriets udtalelse af 23. februar 2000 - at afvente By- og  

 Boligministeriets afgørelse.
Jeg mente ikke at det var hensigtsmæssigt at jeg  

 på daværende tidspunkt indledte en egentlig ombudsmandsundersøgelse i  

 anledning  

 af As klage over den resterende del af As klage (afsnit I i  

 Indenrigsministeriets udtalelse) på grund af den tætte sammenhæng mellem de  

 forhold der klagedes over (mit j.nr. 2000-0771-161).
 A skrev igen til mig den 28.  

 august 2000 og den 8. september 2000. Den 13. september 2000 bad jeg A i  

 tilslutning til mit brev af 19. juni 2000 om på ny at afvente By- og  

 Boligministeriets afgørelse (j.nr. 2000-2653-161).
Af By- og Boligministeriets  

 afgørelse af 21. september 2000 fremgår at statsamtets afgørelse om  

 beskikkelse  

 led af en væsentlig retlig mangel.
Ministeriet mente dog ikke at manglen  

 burde  

 føre til ugyldighed.
 Den 25. september 2000  

 klagede A til mig over Indenrigsministeriets udtalelse af 23. februar 2000 og  

 By- og Boligministeriets afgørelse af 21. september 2000.
 Jeg bad den 1. november 2000  

 Indenrigsministeriet om en udtalelse i anledning af klagen over udtalelsen af  

 23. februar 2000. Af mit brev fremgår bl.a.:
 Jeg beder om at Indenrigsministeriet  

 forinden indhenter en udtalelse fra Tilsynsrådet for Københavns Amt og  

 Hvidovre  

 Kommune.
 Jeg beder særligt om en  

 uddybning af ministeriets udtalelse om Hvidovre Kommunes oplysningsgrundlag i  

 forbindelse med indstillingen om beskikkelse af formand for huslejenævnet.  

 Jeg  

 henviser i den forbindelse til det som er anført i Lov om kommunernes  

 styrelse  

 med kommentarer, 3. udgave, 2000, s. 122, om oplysningsgrundlaget i  

 ansættelsessager.
Jeg beder desuden særligt om  

 en udtalelse om ministeriets opfattelse hvorefter kommunen ikke inddrog  

 usaglige hensyn i forbindelse med indstillingen.
Indenrigsministeriet har  

 anført at ministeriet har forstået Bolig- og Byministeriets udtalelse således  

 at det ikke i sig selv anses for at være usagligt at der i forbindelse med  

 indstilling af en person som formand for huslejenævnet lægges vægt på den  

 pågældendes partitilhørsforhold.
Jeg beder om at Indenrigsministeriet  

 indhenter  

 en udtalelse fra By- og Boligministeriet om hvorvidt denne forståelse er  

 korrekt, før Indenrigsministeriet selv afgiver sin udtalelse. Samtidig afsluttede jeg min  

 behandling af As klage over By- og Boligministeriets afgørelse idet der  

 ikke  

 var udsigt til at jeg kunne kritisere denne afgørelse, jf. § 16, stk. 1, i  

 ombudsmandsloven.
 Af By- og Boligministeriets  

 udtalelse af 8. december 2000 fremgår:
 By- og Boligministeriet kan  

 tilføje, at det fremgår af den i udtalelsen citerede betænkning nr. 251 af  

 14.6.1951, s. 12, 2. afsnit:
Det må sikkert erkendes, at  

 den hidtidige behandling af sagerne om fastsættelse af husleje ikke har været  

 fuldt tilfredsstillende.   Hertil kommer, at kendskab til de  

 lokale forhold  

 efter udvalgets opfattelse er af særlig betydning i sager af denne art,  

   Det må efter By- og  

 Boligministeriets opfattelse således anses i god overensstemmelse med  

 forarbejderne, at kommunalbestyrelsen, som via sit virke i lokalområdet må  

 antages at have et bredt kendskab til personer med lokalkendskab, foretager  

 indstilling til amtmanden.
 Det kan tilføjes at  

 boligreguleringslovens regler om beskikkelse af formand for huslejenævnet i  

 forbindelse med indførelse af huslejenævn i hele landet med virkning fra  

 1.1.2001 er ændret således, at formanden - i overensstemmelse med hidtidig  

 sædvanlig praksis - beskikkes efter indstilling fra kommunalbestyrelsen.
 Side 12, sidste afsnit i  

 betænkningen fremgår endvidere:
For at nævnene kan arbejde  

 uden unødige gnidninger, er det af største betydning, at valget af  

 medlemmerne  

 sker på en sådan måde, at nævnet kan nyde tillid i befolkningen.
Det foreslås  

 derfor  

 at lade formanden udpege af amtmanden og således, at det sikres, at der ikke  

 som følge af tilknytning til grundejer eller lejerorganisationer eller i  

 kraft  

 af erhvervsmæssige interesser kan rejses tvivl om hans upartiskhed. Upartiskheden går således  

 efter By- og Boligministeriets opfattelse på, at det ved valget skal sikres,  

 at  

 formanden for huslejenævnet er uafhængig af såvel lejer-, som  

 udlejerinteresser.
Det kan således ikke anses i strid med lovgivningen, at  

 der  

 finder en kommunal indstilling sted, der, som følge af de kommunale  

 afstemningsregler, afspejler kommunalbestyrelsens politiske sammensætning.
Amtmanden er imidlertid som  

 nævnt i By- og Boligministeriets udtalelse forpligtet til at sikre, at de  

 kandidater, som kommunen har peget på, er udvalgt efter saglige kriterier i  

 forhold til stillingen, og amtmanden er endvidere forpligtet til at udnævne  

 den, som amtmanden efter et generelt skøn finder er bedst egnet.
By- og  

 Boligministeriet skal i denne forbindelse endvidere henvise til By- og  

 Boligministeriets  

 afgørelse af 21.9.2000 side 7, 2. og 3. afsnit:
I forbindelse med  

 sagsbehandlingen af sager om ansættelser eller om afslag på ansøgning om  

 ansættelse i offentlig forvaltning gælder der et almindeligt princip om, at  

 stillinger indenfor det offentlige skal besættes med den mest kvalificerede  

 ansøger.
Se forvaltningsret Gammeltoft- Hansen m.fl. 1. udg. 1994 s. 143, C.  

 2.
Det følger endvidere af  

 almindelige forvaltningsretlige grundsætninger, at der ved bedømmelse af  

 ansøgere til stillinger i den offentlige forvaltning alene kan lægges vægt på  

 hensyn, der kan anses for saglige i relation til den pågældende stilling.
Se  

 Forvaltningsret Gammeltoft- Hansen m.fl. 1. udg. 1994 s. 145, D,  

 hjemmelsspørgsmål. På denne baggrund er det By-  

 og Boligministeriets opfattelse, at et partipolitisk tilhørsforhold ikke i  

 sig  

 selv kan anses for at være et sagligt kriterie for en indstilling til formand  

 for huslejenævnet. Af Hvidovre Kommunes udtalelse af 2. februar  

 2001 fremgår:
 I den anledning skal det  

 bemærkes, at kommunalbestyrelsen finder, at en sag om beskikkelse af  

 formanden  

 for huslejenævnet ikke skal behandles som en sag om ansættelse i kommunens  

 tjeneste, idet kommunen eller statsamtet f.eks. ikke har  

 afskedigelseskompetence.
 Endvidere skal det bemærkes,  

 at sagen ikke hidtil er blevet behandlet eller opfattet som en  

 ansættelsessag.  

 Der har således ikke været indrykket stillingsopslag eller afholdt  

 ansættelsessamtaler, og der er ikke udfærdiget ansættelsesbrev.
Den beskikkede formand har  

 blot i brev af 15. april 1998, der vedlægges i kopi, fået oplysninger om  

 vederlaget for hvervet, hvorfor kommunalbestyrelsen finder, at der ikke nu,  

 delvist, kan inddrages principper og regler om ansættelse i offentlig  

 forvaltning i sagen. Tilsynsrådet henholdt sig den  

 6. februar 2001 til sin udtalelse af 23. december 1998.
 Af Indenrigsministeriets  

 udtalelse af 15. juni 2001 fremgår:
 1.  

  

 For så vidt angår spørgsmålet om Hvidovre Kommunes  

 oplysningsgrundlag i forbindelse med indstillingen om beskikkelse af formand  

 for huslejenævnet skal Indenrigsministeriet bemærke følgende:
Som anført i  

 Indenrigsministeriets udtalelse af 23. februar 2000 er det en almindelig  

 kommunalretlig grundsætning, at der til brug for en kommunalbestyrelses  

 stillingtagen til en sag skal foreligge det materiale, der er nødvendigt for,  

 at kommunalbestyrelsens medlemmer kan træffe deres beslutning på et  

 forsvarligt  

 grundlag.
Spørgsmålet om, hvorvidt materialet må anses som tilstrækkeligt,  

 afgøres inden for vide rammer endeligt af kommunalbestyrelsen.
 Boligreguleringslovens regler  

 om beskikkelse indeholdt på tidspunktet for Hvidovre Kommunes indstilling om  

 beskikkelse af formand for huslejenævnet ikke regler om statsamtets  

 indhentelse  

 af en indstilling fra den pågældende kommune, idet sådanne regler først blev  

 indsat med virkning fra den 1. januar 2001. Boligreguleringsloven indeholdt  

 følgelig heller ikke regler om, at personer, som måtte være interesseret i at  

 blive beskikket som formand, kan eller skal rette henvendelse til  

 kommunalbestyrelsen herom.
 Af By- og Boligministeriets  

 udtalelse af 8. december 2000 fremgår, at det må anses for at være i god  

 overensstemmelse med forarbejderne til boligreguleringsloven, at amtmanden  

 indhenter en indstilling fra kommunalbestyrelsen, som via sit virke i  

 lokalområdet må antages at have bredt kendskab til personer med  

 lokalkendskab,  

 og at der efter By- og Boligministeriets opfattelse var tale om en almindelig  

 udbredt og hensigtsmæssig praksis.
 På denne baggrund finder  

 ministeriet ikke grundlag for at fastslå, at kommunalbestyrelsens  

 beslutningsgrundlag har været utilstrækkeligt som følge af den manglende  

 oplysning om, at (A) ønskede at blive indstillet som formand for  

 huslejenævnet  

 i en ny periode.
 Indenrigsministeriet finder i  

 den forbindelse ikke, at der på andet grundlag påhviler kommunalbestyrelsen  

 en  

 pligt til at fastsætte en procedure, hvorefter regler om, at personer, som  

 måtte være interesseret i at blive beskikket som formand, kan eller skal  

 rette  

 henvendelse til kommunalbestyrelsen herom.
 Indenrigsministeriet er i den  

 forbindelse opmærksomt på det i den kommenterede kommunale styrelseslov,  

 2000,  

 side 122, anførte om, at der som grundlag for kommunalbestyrelsens behandling  

 af en sag om ansættelse i kommunens tjeneste må foreligge oplysninger om  

 samtlige ansøgere.
 Indenrigsministeriet finder  

 imidlertid ikke, at Hvidovre Kommunalbestyrelses behandling af sagen om  

 indstilling af statsamtet kan sidestilles med behandlingen af en sag om  

 ansættelse i kommunens tjeneste.
 2.  

  

 Vedrørende spørgsmålet om, hvorvidt Hvidovre Kommunalbestyrelse  

 har inddraget usaglige hensyn i forbindelse med beslutningen om indstilling  

 om  

 beskikkelse af formand for huslejenævnet, har ombudsmanden henvist til, at  

 Indenrigsministeriet har anført, at ministeriet har forstået By- og  

 Boligministeriets udtalelse således, at det ikke i sig selv anses for at være  

 usagligt, at der i forbindelse med indstilling af en person som formand for  

 huslejenævnet lægges vægt på den pågældendes partitilhørsforhold.
 I den anledning skal  

 Indenrigsministeriet bemærke følgende:
 Som det fremgår af  

 Indenrigsministeriets udtalelse af 23. februar 2000 har ministeriet efter de  

 foreliggende oplysninger lagt til grund, at Socialdemokratiet lagde vægt på,  

 at  

 partiets kandidat til hvervet som formand for huslejenævnet i Hvidovre  

 Kommune  

 var medlem af Socialdemokratiet.
 By- og Boligministeriet har  

 oplyst, at det har været en almindelig og udbredt praksis, at  

 kommunalbestyrelsen foretager indstilling om beskikkelse af  

 huslejenævnsformand.
 Kommunalbestyrelsen er et  

 politisk valgt organ, og der er derfor ? medmindre der i lovgivningen er  

 holdepunkter for det modsatte ? grund til at antage, at kommunalbestyrelsen i  

 sine beslutninger kan lægge vægt på (parti)politiske interesser, herunder ved  

 valg og indstilling til forskellige hverv lægge vægt på kandidaternes  

 politiske  

 holdninger, herunder deres partitilhørsforhold.
 Det er således efter  

 Indenrigsministeriets opfattelse som udgangspunkt lovligt og dermed sagligt,  

 at  

 kommunalbestyrelsen ved valg og indstilling af kandidater til forskellige  

 hverv  

 lægger vægt på deres politiske holdninger, herunder deres  

 partitilhørsforhold.
 Det fremgår af forarbejderne  

 til bestemmelsen om, at huslejenævnsformanden udpeges af amtmanden, at  

 reglerne  

 om valget af nævnets formand og de øvrige medlemmer af huslejenævnet  

 tilsigter  

 at sikre, at valget sker efter rent saglige, upartiske linier.
 Det fremgår af By- og  

 Boligministeriets udtalelse til sagen, at upartiskhed i denne forbindelse går  

 på, at det ved valget skal sikres, at formanden for huslejenævnet er  

 uafhængig  

 af såvel lejer- som udlejerinteresser, jf. herved bestemmelsens ordlyd og det  

 i  

 By- og Boligministeriets udtalelse citerede fra sidste afsnit på side 12 i  

 betænkning 251/1951. Det kan således efter By- og Boligministeriets  

 opfattelse  

 ikke anses i strid med lovgivningen, at der finder en kommunal indstilling  

 sted, der som følge af de kommunale afstemningsregler afspejler  

 kommunalbestyrelsens politiske sammensætning.
 Indenrigsministeriet kan  

 henholde sig til By- og Boligministeriets forståelse af forarbejderne til  

 loven, og finder således ikke, at loven udelukker, at kommunalbestyrelsen ved  

 indstilling til hvervet som formand for huslejenævnet kan lægge vægt på  

 partitilhørsforhold.
 Indenrigsministeriet finder  

 således fortsat ikke grundlag for at antage, at Hvidovre Kommunalbestyrelse  

 har  

 inddraget usaglige hensyn i forbindelse med beslutningen om indstilling.
 Som anført i  

 Indenrigsministeriets udtalelse af 23. februar 2000 skal kommunalbestyrelsen,  

 når den foretager valg og indstilling til forskellige hverv, lægge vægt på,  

 hvorvidt den der vælges eller indstilles, opfylder de krav, der efter den  

 relevante lovgivning stilles til den, der skal varetage det pågældende hverv.
 Ved indstillingen til hvervet  

 som formand for Huslejenævnet i Hvidovre skulle Hvidovre Kommunalbestyrelse  

 således lægge vægt på, om vedkommende opfyldte kravene i § 36, stk. 2, i lov  

 om  

 midlertidig boligregulering, dvs. han skulle være jurist og måtte ikke have  

 særlig tilknytning til grundejer- eller lejerorganisationer eller være  

 erhvervsmæssigt  

 interesseret i ejendomshandler.
 Indenrigsministeriet finder  

 ikke grundlag for at antage, at Hvidovre Kommunalbestyrelse ved beslutningen  

 om  

 indstilling til hvervet som huslejenævnsformand ikke har inddraget disse  

 hensyn.
 Indenrigsministeriet kan i øvrigt  

 henholde sig til ministeriets udtalelse af 23. februar 2000.
 Den 16. juni 2001  

 kommenterede A udtalelserne.
Sager vedrørende lov om  

 midlertidig boligregulering blev ved Statsministeriets bekendtgørelse nr.  

 1107  

 af 20. december 2001 overført fra By- og Boligministeriet til  

 Socialministeriet.
Samtidig blev Indenrigsministeriet og Sundhedsministeriet  

 sammenlagt til et Indenrigs- og Sundhedsministerium.
Ombudsmandens udtalelse Indledningsvis gør jeg opmærksom på at jeg ved min behandling af sagen  

 har koncentreret mig  

  

 dels  

  

 om hvorvidt kommunalbestyrelsen ved sin beslutning på mødet den 9. december  

 1997 om hvem kommunen skulle indstille som formand for huslejenævnet, var  

 berettiget til at lægge vægt på kandidatens partipolitiske tilhørsforhold,  

  

 dels  

  

 om oplysningsgrundlaget på mødet var utilstrækkeligt som følge af at  

 kommunalbestyrelsen ikke fik forelagt oplysningen om at De ønskede at  

 fortsætte som formand for huslejenævnet.
Hensynet til partipolitisk tilhørsforhold På baggrund af min gennemgang af sagen har jeg - ligesom Indenrigsministeriet  

 - lagt til grund at Socialdemokratiet lagde vægt på at den som partiet  

 ønskede at indstille som formand for huslejenævnet, var medlem af  

 Socialdemokratiet.
Spørgsmålet er på den baggrund om kommunalbestyrelsen var  

 berettiget til at inddrage hensynet til kandidatens partipolitiske  

 tilhørsforhold ved beslutningen om hvem der skulle indstilles som formand for  

 huslejenævnet.
 Statsamtet beskikkede den 18. februar 1998 (B) som formand for huslejenævnet,  

 jf. § 36, stk. 2, i den dagældende boligreguleringslov (bekendtgørelse nr.  

 913 af 17. oktober 1996 af lov om midlertidig regulering af boligforholdene  

 som senest ændret ved lov nr. 970 af 17. december 1997).
 Reglen i § 36, stk. 2, stammer oprindelig fra § 70, stk. 2, 2. pkt., i lov  

 nr. 251 af 14. juni 1951om leje. § 70, stk. 2, havde følgende ordlyd:
Stk. 2.  

  

 Nævnet skal bestå af en formand og 2 andre medlemmer.
Formanden, der ikke må  

 have særlig tilknytning til grundejer- eller lejerorganisationer eller være  

 erhvervsmæssigt interesseret i ejendomshandel, vælges af amtmanden (i  

 København overpræsidenten). De 2 andre medlemmer, der begge skal være kendt  

 med huslejeforhold såvel for boliger som for forretningslokaler, og hvoraf  

 det ene skal være en grundejer, der tillige er udlejer,  

 det andet en lejer, vælges af kommunalbestyrelsen, dog således at mindst ¾ af  

 den samlede kommunalbestyrelses stemmer skal være afgivet for valget af de  

 pågældende.
Opnås sådan stemmeflerhed ikke, foretager amtmanden (i København  

 overpræsidenten) valget.
Der vælges samtidig efter samme regler en suppleant  

 for formanden og hvert af de øvrige 2 medlemmer.
Den, der første gang vælges,  

 afgiver til amtmanden (overpræsidenten) skriftlig forsikring om, at han vil  

 udføre sit hverv efter bedste evne og overbevisning. Af bemærkningerne til  

 lovforslagets § 70 (Rigsdagstidende 1950-51, tillæg A, sp. 7685) fremgår:
 Som anført i betænkningen er  

 udvalget af den opfattelse, at der bør gennemføres bestemmelser, der giver  

 udlejerne mulighed for at opnå en lejeforhøjelse også i bestående  

 lejeforhold.  

 Til gennemførelse af kontrollen med bestemmelserne herom vil imidlertid  

 forslaget om nævn i L.
F. 1948-50 være utilstrækkeligt, idet antallet af  

 sager  

 må forventes at blive så stort, at der må et betydeligt større antal nævn  

 til,  

 hvis opgaven skal kunne klares på tilfredsstillende måde.
Udvalget lægger  

 vægt  

 på, at nævnene sammensættes således at det sikres, at nævnet kommer til at  

 rumme den fornødne kendskab til begge parters forhold, at det kan arbejde med  

 rimelig hurtighed.
Udvalget har derfor ment det rigtigst, at nævnet kun  

 kommer  

 til at bestå af 3 medlemmer, og at der nedsættes et i hver kommune, således  

 at  

 nævnsmedlemmerne kan være i besiddelse af tilstrækkelig indsigt i de lokale  

 forhold.
Af samme grund og fordi et enkelt nævn næppe vil kunne overkomme  

 arbejdet i de største kommuner, foreslås der tillagt kommunalbestyrelserne i  

 kommunerne med over 30.000 indbyggere beføjelse til at lade nedsætte flere  

 nævn.
Reglerne om valget af nævnets  

 formand og øvrige medlemmer tilsigter at sikre, at valget sker efter rent  

 saglige, upartiske linier, således at nævnet kan nyde ubetinget tillid i  

 befolkningen.
Nævnsmedlemmernes funktionstid foreslås fastsat til 3 år  

 svarende  

 til lovens gyldighedsperiode.
 Forslaget om lov om leje var  

 udarbejdet på grundlag af betænkning af 25. maj 1951 angående leje- og  

 boliganvisningslovgivningen samt lovgivningen om statens støtte til  

 boligbyggeriet afgivet af udvalget vedrørende lejeforhold, boliganvisning og  

 statens støtte til boligbyggeriet.
Lovforslaget er enslydende med udvalgets  

 forslag (jf.
Rigsdagstidende 1950-51, tillæg A, sp. 7674). Udvalget anfører  

 bl.a. følgende, s. 12f, i betænkningens afsnit om nedsættelse af huslejenævn:
 Hertil kommer, at kendskab  

 til de lokale forhold efter udvalgets opfattelse er af særlig betydning i  

 sager  

 af denne art, ligesom det sikkert i mange tilfælde vil være hensigtsmæssigt  

 at  

 foretage besigtigelse.
Med hensyn til nævnets  

 sammensætning mener udvalget, at denne bør være således, at nævnene dels  

 kommer  

 til at rumme den fornødne sagkundskab, dels udpeges således, at der sikres  

 ligelig repræsentation af grundejere og lejere.
Endvidere tillægger udvalget  

 det betydelig vægt, at nævnene bliver i stand til at arbejde med fornøden  

 smidighed og hurtighed, og man foreslår derfor, at det enkelte nævn kun  

 kommer  

 til at bestå af en formand og 2 andre medlemmer.
For at nævnene kan arbejde  

 uden unødige gnidninger, er det af største betydning, at valget af  

 medlemmerne  

 sker på en sådan måde, at nævnet kan nyde tillid i befolkningen.
Det foreslås  

 derfor at lade formanden udpege af amtmanden og således, at det sikres, at  

 der  

 ikke som følge af tilknytning til grundejer- eller lejerorganisationer eller  

 i  

 kraft af erhvervsmæssige interesser kan rejses tvivl om hans upartiskhed.  

 Også  

 valget af nævnets øvrige medlemmer bør foregå på en sådan måde, at der  

 normalt  

 ikke skulle kunne rejses berettiget kritik mod pågældende medlemmers saglige  

 kvalifikationer og egnethed til hvervet.
Udvalget har derfor ment, at  

 kommunalbestyrelserne som følge af deres lokalkendskab burde have adgang til  

 at  

 foretage valget, men at det på den anden side bør sikres, at et bestemt,  

 måske  

 knebent flertal indenfor kommunalbestyrelsen ikke uden videre skulle kunne  

 blive enebestemmende ved valget, der udfra de anførte grunde ikke bør have  

 karakter af et politisk valg.
Udvalget foreslår derfor, at valget skal  

 træffes  

 med mindst ¾ majoritet.
Kan en sådan ikke opnås, skal udnævnelsen foretages  

 af  

 amtmanden.
 Bestemmelserne om  

 huslejenævnets sammensætning (på daværende tidspunkt § 101, stk. 3) udgik ved  

 lov nr. 77 af 31. marts 1965 om ændringer i lov om leje.
I stedet blev der  

 indsat nye bestemmelser om nævnets sammensætning.
Bestemmelsen om beskikkelse  

 af nævnets formand blev herefter § 101, stk. 4, og fik følgende ordlyd:
Stk. 4.  

  

 Formanden beskikkes af amtmanden, i København  

 overpræsidenten.
Han skal have bestået juridisk embedseksamen og må ikke have  

 særlig tilknytning til grundejer- eller lejerorganisationer eller være  

 erhvervsmæssigt interesseret i ejendomshandler. Ved samme lovændring udgik  

 reglen om at amtmanden valgte de to andre medlemmer af huslejenævnet i  

 tilfælde  

 af at der ikke blev afgivet mindst ¾ af den samlede kommunalbestyrelses  

 stemmer  

 for valget af de pågældende.
 Af bemærkningerne til de  

 ændrede bestemmelser om huslejenævnets sammensætning fremgår  

 (Folketingstidende  

 1964-65, tillæg A, sp. 1776):
Med henblik på at styrke  

 huslejenævnenes autoritet blandt ejere og lejere og øge disses tillid til  

 nævnsafgørelsernes rigtighed foreslås fastsat ændrede bestemmelser om valg af  

 formand og medlemmer til huslejenævnene. Ændringerne går ud på, at formanden  

 skal have juridisk embedseksamen, hvilket krav anses for rimeligt, når henses  

 til nævnsafgørelsernes karakter.
Dog vil personer, der ikke opfylder denne  

 betingelse, men som hidtil har varetaget hvervet som huslejenævnsformand og  

 derigennem har erhvervet sig særlig sagkundskab, kunne genvælges.
Endvidere  

 indebærer ændringerne, at nævnets medlemmer i lighed med medlemmer af  

 boliganvisningsudvalg og lægdommere i boligretterne udpeges blandt personer,  

 der er indstillet af større grundejer- og lejerforeninger i vedkommende  

 område  

 og således må forudsættes at have nøje kendskab til lejeforhold og parternes  

 interesser heri. Ved lov nr. 238 af 8. juni  

 1979 om midlertidig regulering af boligforholdene fastholdtes bestemmelsens  

 ordlyd stort set uændret idet følgende fremgår af denne lovs § 36, stk. 2:
Stk. 2.  

  

 Formanden beskikkes af amtmanden, i København af  

 overpræsidenten.
Formanden skal have bestået juridisk kandidateksamen.
Han må  

 ikke have særlig tilknytning til grundejer- eller lejerorganisationer eller  

 være erhvervsmæssigt interesseret i ejendomshandeler. Bestemmelsen om at den der  

 første gang blev valgt til medlem af et huslejenævn, skulle afgive en  

 skriftlig  

 forsikring til amtmanden (overpræsidenten) om at ville udføre sit hverv efter  

 bedste evne og overbevisning, udgik ved lov nr. 238 af 8. juni 1979.
 Den affattelse som  

 bestemmelsen i § 36, stk. 2, fik ved lov nr. 238 af 8. juni 1979, var også  

 gældende på tidspunktet for Hvidovre Kommunalbestyrelses behandling af sagen,  

 jf. lovbekendtgørelse nr. 913 af 17. oktober 1996 som senest ændret ved lov  

 nr.  

 230 af 2. april 1997.
 Af punkt 43 (der angår  

 huslejenævnenes sammensætning m.v.) i Boligstyrelsens cirkulære nr. 212 af 4.  

 december 1979 om boligreguleringsloven fremgår:
  

  

 43.  

  

 Et huslejenævn skal bestå af en formand og 2 andre medlemmer.  

 Formanden må ikke have særlig tilknytning til grundejer- og  

 lejerorganisationer  

 eller være erhvervsmæssigt interesseret i ejendomshandel.
Han kan derfor ikke  

 være medlem af bestyrelsen af grundejer- eller lejerorganisationer, men der  

 kan  

 næppe være noget til hinder for, at han er menigt medlem af en sådan  

 organisation.
Formanden skal endvidere have juridisk kandidateksamen.  

 Formanden  

 vælges af amtmanden (i København overpræsidenten).
 Ved reglerne om valg af  

 nævnsmedlemmer har man tilstræbt at gøre huslejenævnet til en instans, som  

 kan  

 nyde almindelig tillid og autoritet i de kredse, med hvis forhold nævnet skal  

 beskæftige sig, ligesom man har villet sikre, at nævnet gennem sine medlemmer  

 sidder inde med det fornødne kendskab til de forhold, det skal tage sig af.  

 Nævnet har ikke karakter af en voldgiftsret, hvor grundejerrepræsentanten og  

 lejerrepræsentanten udelukkende skal varetage grundejernes og lejernes  

 interesser, medens formanden skal søge at forlige de modstridende  

 synspunkter.  

 Alle 3 medlemmer skal i fællesskab søge at finde frem til en i vedkommende  

 sag  

 rimelig løsning inden for de givne rammer.
 § 36, stk. 2, er efterfølgende  

 blevet ændret ved lov nr. 406 af 31. maj 2000 hvorved ordene efter  

 indstilling  

 fra kommunalbestyrelsen blev indsat i bestemmelsens 1. pkt.
Formålet  

 med  

 ændringen var at præcisere at det påhvilede kommunalbestyrelsen at foretage  

 indstilling vedrørende formand for huslejenævn (Folketingstidende 1999-2000,  

 tillæg A, s. 6276). Den gældende boligreguleringslov fremgår nu af  

 lovbekendtgørelse nr. 348 af 14. maj 2001 som ændret ved lov nr. 402 af 6.  

 juni  

 2002.
Som det fremgår ovenfor, var  

 der på tidspunktet for Hvidovre Kommunalbestyrelses behandling af spørgsmålet  

 om hvem kommunen skulle indstille som formand for huslejenævnet i perioden  

 fra  

 den 1. januar 1998 til den 31. december 2001, ingen regler om at kommunen  

 kunne  

 eller skulle afgive en sådan indstilling.
Derimod var der praksis for at  

 kommunalbestyrelsen på statsamtets anmodning afgav en indstilling til brug  

 for  

 statsamtets beskikkelse af formand for nævnet.
Jeg har ingen bemærkninger  

 til denne - nu lovfæstede - praksis hvorefter statsamtet til brug for  

 beskikkelsen af formand for huslejenævnet indhentede indstilling fra  

 kommunalbestyrelsen.
Jeg henviser bl.a. til det som By- og Boligministeriet  

 har  

 anført om at det efter By- og Boligministeriets opfattelse er i god  

 overensstemmelse med forarbejderne at kommunalbestyrelsen som via sit virke i  

 lokalområdet må antages at have et bredt kendskab til personer med  

 lokalkendskab, foretog indstilling til statsamtet.
Boligreguleringslovens § 36,  

 stk. 2, angår således statsamtets beskikkelse af formand for huslejenævnet -  

 og  

 ikke kommunens indstilling til statsamtet herom.
Det må antages at  

 kommunalbestyrelsen ved sin indstilling i hvert fald kan varetage de samme  

 hensyn som statsamtet kan varetage efter § 36, stk. 2.
Jeg er enig med By- og  

 Boligministeriet i at den upartiskhed som er nævnt i forarbejderne til  

 boligreguleringslovens § 36, stk. 2, refererer til at det ved valget af  

 formand  

 for huslejenævnet skal sikres at formanden er uafhængig af såvel lejer- som  

 udlejerinteresser.
Det skal i samme forbindelse sikres at formanden ikke er  

 erhvervsmæssigt interesseret i ejendomshandler, jf. bestemmelsens ordlyd.
Den  

 upartiskhed som følger af forarbejderne til § 36, stk. 2, vedrører således  

 ikke  

 (umiddelbart) spørgsmålet om formandens partipolitiske tilhørsforhold.
Om sagligheden af hensynet  

 til partipolitisk tilhørsforhold anfører By- og Boligministeriet at et  

 partipolitisk tilhørsforhold ikke i sig selv kan anses for at være et sagligt  

 kriterium for indstilling af formand for huslejenævnet.
Samtidig mener By- og  

 Boligministeriet  

 at det ikke er i strid med lovgivningen at der finder en kommunal indstilling  

 sted der som følge af de kommunale afstemningsregler afspejler  

 kommunalbestyrelsens politiske sammensætning.
 Indenrigsministeriet mener at  

 boligreguleringsloven ikke udelukker at kommunalbestyrelsen ved indstilling  

 til  

 hvervet som formand for huslejenævnet kan lægge vægt på kandidatens  

 partitilhørsforhold.
I Forvaltningsret, Almindelige Emner, 3.  

 udgave, 1997, s. 193, anfører Jens Garde mfl. at det gælder som en almindelig  

 regel at en myndighed ikke uden lovhjemmel må varetage partipolitiske formål.  

 Lignende skriver Jon Andersen mfl. i Forvaltningsret, 1994, s. 232, idet det  

 her anføres at heller ikke partipolitiske hensyn må indgå i skønsudøvelsen  

 medmindre det har særlig lovstøtte.
Jens Garde og Jørgen Mathiassen nævner i  

 Kommunalret, 1991, s. 39, at det i almindelighed gælder at en kommune ikke må  

 forfølge partipolitiske formål med en ydelse.
Det gælder i princippet for  

 enhver kommunal ydelse, og partipolitiske formål skal ikke afgrænses alt for  

 snævert.
Jeg kan også henvise til de sager som er nævnt i Folketingets  

 Ombudsmands beretninger for 1974, s. 156f*, og for 1981, s. 168ff*. Efter lov  

 nr. 459 af 12. juni 1996 - som angår et tilgrænsende område - gælder der i  

 øvrigt et forbud mod forskelsbehandling på arbejdsmarkedet mv. på grund af  

 politisk anskuelse.
Jeg mener ikke at der er  

 holdepunkter for at antage at hensynet til kandidatens partipolitiske  

 tilhørsforhold kan inddrages efter boligreguleringslovens § 36, stk. 2. Jeg  

 er  

 således enig med By- og Boligministeriet i denne henseende.
Jeg har navnlig  

 lagt vægt på at § 36, stk. 2, og dens forarbejder ikke giver støtte for at  

 antage at partipolitiske hensyn kan tillægges betydning ved beskikkelse af  

 formand for huslejenævnet, og at det antages at partipolitiske hensyn ikke  

 kan  

 varetages medmindre dette har støtte i loven.
Det kan overvejes om  

 kommunalbestyrelsen, fordi den er et politisk valgt organ, sagligt kan  

 varetage  

 hensynet til kandidatens partipolitiske tilhørsforhold.
I den forbindelse kan  

 jeg bl.a. henvise til det som Bent Christensen har anført i Forvaltningsret -  

 opgaver, hjemmel, organisation (1997), s. 132f, og til den sag som er  

 gengivet  

 i Folketingets Ombudsmands beretning for 1971, s. 116ff*. Jeg kan også  

 henvise  

 til en af mine sager, der blev afsluttet den 22. november 1988, om en  

 kommunalbestyrelses valg af medlemmer til kommunens sociale forbrugerråd (mit  

 j.nr. 1987- 1042-42). Sagen er nævnt i Lov om kommunernes styrelse med  

 kommentarer af Emil le Maire og Niels Preisler, 3. udgave (2000), s. 126. I  

 denne sag tilkendegav Indenrigsministeriet at en kommunalbestyrelse, når den  

 er  

 udpegelsesforum og skal vælge personer til kommunale hverv - i modsætning til  

 ved besættelse af kommunale stillinger mv. - ikke var afskåret fra at  

 inddrage  

 politiske synspunkter i valget.
Ministeriets opfattelse gav mig ikke  

 anledning  

 til bemærkninger.
Samtidig mente jeg at grundsætningen om saglig forvaltning  

 dog satte visse grænser for hvilke hensyn der kunne tillægges vægt ved  

 valget.  

 Jeg bemærkede i den forbindelse bl.a. at et hensyn der bestod i ønsket om at  

 foretage en straffeaktion, ikke kunne anses som sagligt.
Efter Indenrigsministeriets  

 opfattelse er det som udgangspunkt sagligt at kommunalbestyrelsen ved valg og  

 indstilling til forskellige hverv lægger vægt på kandidatens politiske  

 holdninger, herunder vedkommendes partitilhørsforhold, medmindre der i loven  

 er  

 holdepunkter for det modsatte.
Indenrigsministeriet mener - som nævnt ovenfor  

 -  

 ikke at boligreguleringsloven udelukker at kommunalbestyrelsen ved  

 indstilling  

 af formand for huslejenævnet kan lægge vægt på partitilhørsforhold.  

 Ministeriets konklusion er derfor at kommunalbestyrelsen ikke er afskåret fra  

 at tillægge kandidatens partipolitiske tilhørsforhold betydning ved  

 indstilling  

 af formand for huslejenævnet.
For så vidt angår valg af  

 f.eks. borgmester og tilsvarende hverv, er jeg selvsagt enig med  

 Indenrigsministeriet i at kommunalbestyrelsen kan lægge og faktisk lægger  

 vægt  

 på kandidatens partipolitiske tilhørsforhold.
Jeg mener imidlertid ikke at  

 kommunalbestyrelsens valg af borgmester og tilsvarende valg kan sidestilles  

 med  

 kommunalbestyrelsens indstilling af formand for huslejenævnet.
Ud over at  

 selve  

 beskikkelsen foretages af statsamtet efter reglen i boligreguleringslovens §  

 36, stk. 2, har jeg lagt vægt på at huslejenævnet er et administrativt nævn  

 der  

 træffer afgørelse i tvister mellem private.
Samlet set må jeg derfor være  

 betænkelig ved at hensynet til kandidatens partipolitiske tilhørsforhold  

 indgik  

 i Hvidovre Kommunalbestyrelses beslutning om hvem kommunalbestyrelsen skulle  

 indstille som formand for huslejenævnet for perioden fra den 1. januar 1998  

 til  

 den 31. december 2001 - også ud over dette at den kommunale indstilling som  

 følge af de kommunale afstemningsregler afspejler kommunalbestyrelsens  

 politiske sammensætning.
Om det sidstnævnte forhold deler jeg By- og  

 Boligministeriets opfattelse.
 Jeg har gjort Hvidovre  

 Kommune, Tilsynsrådet for Københavns Amt og Indenrigs- og Sundhedsministeriet  

 bekendt med min opfattelse.
Oplysningsgrundlaget Hvidovre  

 Kommunalbestyrelse fik ikke på mødet den 9. december 1997 oplysning om at De  

 ønskede at fortsætte som formand for huslejenævnet.
Spørgsmålet er om  

 kommunalbestyrelsens oplysningsgrundlag på mødet som følge af denne manglende  

 oplysning var utilstrækkeligt.
 Tilsynsrådet for Københavns  

 Amt og Indenrigsministeriet mener ikke at kommunalbestyrelsens  

 oplysningsgrundlag var utilstrækkeligt.
Ifølge official- eller  

 undersøgelsesprincippet påhviler det den enkelte forvaltningsmyndighed selv  

 at  

 fremskaffe de fornødne oplysninger om de foreliggende sager.
Afgørelse må  

 således først træffes når de nødvendige oplysninger foreligger.  

 Officialprincippet er et grundlæggende princip inden for forvaltningsretten,  

 og  

 princippet gælder på ulovbestemt grundlag.
Som udgangspunkt gælder princippet  

 ved siden af eventuelle udtrykkeligt angivne regler om sagsoplysning i de  

 enkelte love.
Jeg henviser til Kaj Larsen mfl. i Forvaltningsret (1994), s.  

 297ff.
Officialprincippet gælder også i sager der behandles af  

 kommunalbestyrelsen, jf. f.eks. den sag der er gengivet i Folketingets  

 Ombudsmands beretning for 1999, s. 170ff*.
De rettede i efteråret 1997 -  

 før kommunalbestyrelsesmødet den 9. december 1997 - via huslejenævnets  

 sekretær  

 henvendelse til kommunaldirektøren om at De ønskede at fortsætte som formand  

 for huslejenævnet.
Kommunaldirektøren videregav oplysningen til borgmesteren.  

 Kommunaldirektøren og borgmesteren var således i besiddelse af oplysningen  

 før  

 mødet den 9. december 1997, jf. kommunens brev af 7. oktober 1998. De havde  

 på  

 dette tidspunkt været formand for huslejenævnet i ca. 18 år, og der er ikke i  

 sagen oplysninger om problemer i huslejenævnet i denne periode.
Efter min opfattelse burde  

 oplysningen om at De ønskede at fortsætte som formand for nævnet, i den  

 foreliggende situation have været forelagt for kommunalbestyrelsen på mødet  

 den  

 9. december 1997. Ud over det som jeg har nævnt ovenfor, har jeg lagt vægt på  

 at der i den foreliggende situation var tale om en relevant oplysning.
Dertil  

 kommer at det antages at der som grundlag for kommunalbestyrelsens behandling  

 af en ansættelsessag må foreligge oplysning om samtlige ansøgere, og at  

 afstemningen i en ansættelsessag ikke uden at der er enighed herom, kan  

 begrænses til alene at vedrøre en del af ansøgerne, f.eks. dem som er  

 omfattet  

 af udvalgets indstilling.
Jeg henviser til Lov om kommunernes styrelse med  

 kommentarer af Emil le Maire og Niels Preisler, 2000, 3. udgave, s. 122. Jeg  

 mener at det er nærliggende at antage at tilsvarende gælder i det  

 foreliggende  

 tilfælde.
Det forhold at der efter boligreguleringsloven hverken er fastsat  

 eller er pligt til at fastsætte regler om at personer der er interesserede i  

 at  

 blive formand for huslejenævnet, kan eller skal rette henvendelse til  

 kommunalbestyrelsen, mener jeg ikke kan tillægges særlig betydning under de  

 foreliggende omstændigheder.
Jeg henviser til at kommunen i Deres sag forud  

 for  

 mødet allerede var i besiddelse af den pågældende oplysning.
 Jeg har gjort Hvidovre  

 Kommune, Tilsynsrådet for Københavns Amt og Indenrigs- og Sundhedsministeriet  

 bekendt med min opfattelse.
 Herefter mener jeg ikke at  

 jeg har tilstrækkeligt grundlag for at foretage en nærmere vurdering af  

 spørgsmålet om kommunalbestyrelsens oplysningsgrundlag ud fra den af  

 Indenrigsministeriet nævnte kommunalretlige grundsætning.
Sammenfatning Jeg har  

 overvejet om jeg på baggrund af min kritik ovenfor har grundlag for at  

 henstille til Indenrigs- og Sundhedsministeriet at sagen genoptages.
Jeg  

 mener  

 ikke at jeg har grundlag for at afgive en sådan henstilling.
Jeg har navnlig  

 lagt vægt på at der - som det er Dem bekendt - ikke er udsigt til at jeg kan  

 kritisere By- og Boligministeriets afgørelse af 21. september 2000 om  

 statsamtets beskikkelse af (B) som formand for huslejenævnet i perioden fra  

 den  

 1. januar 1998 til den 31. december 2001, jf. mit brev af 1. november 2000  

 til  

 Dem.
 I forbindelse med min  

 endelige, afsluttende behandling af sagen har jeg i øvrigt gjort mig følgende  

 overvejelser:
Som det fremgår ovenfor, fik  

 statsamtet i december 1997 oplysning om at kommunen havde indstillet (B) som  

 formand for huslejenævnet i perioden fra den 1. januar 1998 til den 31.  

 december 2001, og dermed at kommunen ikke havde indstillet Dem.
De var på  

 dette  

 tidspunkt formand for huslejenævnet, og De ønskede at fortsætte som formand  

 hvilket statsamtet på samme tidspunkt fik oplysning om.
Statsamtet fik også -  

 fra Dem - oplysning om de mulige årsager til at kommunen ikke havde  

 indstillet  

 Dem.
 På baggrund heraf har jeg  

 overvejet om jeg har grundlag for at rejse en særskilt undersøgelse af  

 spørgsmålet om hvorvidt statsamtet i denne situation burde have iværksat en  

 ekstra høring af kommunen før statsamtet tog stilling til hvem der skulle  

 beskikkes som formand for huslejenævnet.
Ud fra en samlet vurdering af  

 sagen mener jeg ikke at jeg har tilstrækkeligt grundlag for at indlede en  

 sådan  

 særskilt undersøgelse.
Jeg har bl.a. lagt vægt på at sagen angår beskikkelse  

 af  

 formand for huslejenævnet i perioden fra den 1. januar 1998 til den 31.  

 december  

 2001, og på at der fortsat ikke er udsigt til at jeg kan kritisere resultatet  

 af By- og Boligministeriets afgørelse af 21. september 2000 om statsamtets  

 beskikkelse af formand for huslejenævnet i denne periode. NOTER: (*) FOB 1971, s. 116, FOB 1974, s. 156, FOB 1981, s.  

 168, og  

 FOB 1999, s. 170.
