Som det fremgår af bekendtgørelse nr. 103 af 10. april 1915 om forbud mod  

 at benytte fremmede nationsflag, at det er forbudt her i landet at hejse  

 andet flag end Dannebrog.
Forbudet omfatter dog ikke fremmede staters  

 gesandter, konsuler og vicekonsuler - disse er berettigede til at hejse  

 vedkommende fremmede stats flag fra embedskontorer her i landet samt for  

 gesandternes vedkommende tillige fra deres boliger - samt personer, der har  

 fået tilladelse af Justitsministeriet til at hejse fremmed nationsflag.
 Justitsministeriet har ved cirkulære nr. 145 af 20. oktober 1989 vedtaget,  

 at tilladelse til flagning med de af Danmark anerkendte staters flag kan  

 meddeles af landets politimestre og Politidirektøren i København.
Justitsministeriet har fået en række henvendelser om, hvorvidt  

 bekendtgørelsen samt cirkulæret ligeledes omhandler benyttelsen af fremmede  

 nationers områdeflag.
Som eksempler kan nævnes det skånske, det  

 ålandske og nordfrisiske flag.
 I den anledning skal man meddele, at Justitsministeriet er af den  

 opfattelse, at flagning med fremmede nationers områdeflag er omfattet af  

 disse regler.
Såfremt der således ønskes flagning med et områdeflag fra et land, hvor  

 det kræver tilladelse at flage med selve nationsflaget, skal der på  

 tilsvarende måde indhentes tilladelse fra den pågældende politimester til  

 flagning med områdeflaget.
Tilladelse meddeles i overensstemmelse med  

 retningslinierne i cirkulæret.
Flagning med en fremmed nations områdeflag, hvor det ikke kræver  

 tilladelse at flage med selve nationsflaget, kan ske uden indhentelse af  

 tilladelse.
Det forudsættes dog, at områdeflaget er anerkendt i hjemlandet.
 P.M.V.
 E.B.
