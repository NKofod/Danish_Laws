Nr BSF 103 Forslag til folketingsbeslutning om at samle de erhvervsrettede  

 uddannelser i Undervisningsministeriet Fremsat af Jan Køpke Christensen (FP) Kim Behnke (FP) Tom Behnke (FP) Aage  

 Brusgaard (FP) Niels Højland (FP) Kirsten Jacobsen (FP) Annette Just (FP) den 3. februar 1998 Folketinget opfordrer regeringen til hurtigst muligt at foretage en  

 ressortændring, fremsætte de fornødne lovforslag og foretage de fornødne  

 ændringer i bekendtgørelser og andre admini- strative regler, således at  

 arbejdsmarkedsuddannelserne under Arbejdsministeriet bliver samlet med de  

 øvrige erhvervsrettede uddannelser i Undervisningsministeriet.
Bemærkninger til forslaget I mere end ti år har det været et alment anerkendt problem, at der var  

 behov for øget samarbejde og parallelitet mellem de forskellige skoleformer  

 inden for de erhvervsrettede uddannelser.
I 1988 afgav arbejdsministeren og  

 undervisnings og forskningsministeren i fællesskab en redegørelse om 90'ernes  

 erhvervsuddannelses og efteruddannelsespolitik.
De fleste af Folketingets  

 partier erkendte under debatten om forslag til folketingsbeslutning om  

 samkøring af erhvervsskoler m.v. (B 23) fra folketingsåret 199091  

 (Folketingstidende 199091, Folketingets forhandlinger sp. 1240, 2327 og 4955,  

 till.
A sp. 2815 og till.
B sp. 425), at der var problemer med samarbejdet  

 mellem de under Arbejdsministeriet hørende arbejdsmarkedsuddannelser og  

 erhvervsuddannelserne under Undervisnings og Forskningsministeriet.
Et  

 flertal af Folketingets partier mente imidlertid, at bl.a. en erklæring fra  

 undervisnings og forskningsministeren omkring et indledende formaliseret  

 samarbejde mellem de to ministerier ville løse samordningsproblemerne.
I maj 1992 udgav det såkaldte Hassenkamudvalg en betænkning om en  

 samordning af den erhvervsrettede voksen og efteruddannelsesindsats.  

 Betænkningens anbefalinger om at gøre vilkårene ens inden for de to  

 skolesystemer, således at den enkelte deltager ikke ville mærke til, hvorvidt  

 finansieringen og styringen af de enkelte uddannelsesforløb kom fra det ene  

 eller det andet ministerium, førte til en række reformer de kommende år.
Selv  

 om styringen af arbejdsmarkedsuddannelserne er kommet på linje med  

 erhvervsuddannelserne på en række områder, er der stadig forskelle.  

 AMUcentrene får f.eks. ikke bygningstaxameter, ligesom  

 arbejdsmarkedsuddannelsernes takstsystem principielt er baseret på, at hvert  

 enkelt kursus skal omkostningsdækkes.
På trods af mere end 10 års intentioner om samordning mellem de to  

 skoleformer og mellem de to ministerier og på trods af lovgivningens krav om  

 samarbejde skolerne imellem på lokalt plan, så konkluderes det i  

 Rigsrevisionens beretning af 9. december 1997 om statslig erhvervsrettet  

 efteruddannelse, at der ikke har fundet den tilstrækkelige koordinering sted  

 hverken lokalt mellem erhvervsskolerne og AMUcentrene eller centralt mellem  

 Undervisningsministeriet og Arbejdsministeriet.
I beretningen dokumenteres  

 det, at staten bruger et stærkt stigende milliardbeløb på efteruddannelse,  

 uden at værdien af efteruddannelsen er kendt.
Rigsrevisionen kritiserer  

 voldsomt overkapacitet, stærkt stigende udgifter, som ikke står i forhold til  

 taksterne, unødvendige kurser, manglende analyser af produktivitet og ingen  

 viden om, hvorvidt målene nås inden for den erhvervsrettede efteruddannelse.
Folketinget kan ikke sidde denne seneste kritik overhørig.
Derfor foreslås  

 det, at al erhvervsrettet uddannelse samles i Undervisningsministeriet, der i  

 forvejen har ansvaret for udviklingen af den samlede uddannelsespolitik.
Ved  

 at samle de erhvervsrettede efteruddannelser i Undervisningsministeriet vil  

 det enorme ressourcespild, der er ved at have de erhvervsrettede uddannelser  

 spredt over to ministerier, undgås.
Samtidig vil forslaget givetvis medføre  

 mindre bureaukrati og bedre uddannelsesplanlægning.
Da  

 arbejdsmarkedsuddannelserne i forvejen forsøges udviklet i retning væk fra de  

 traditionelle træningskurser i manuelle færdigheder hen imod længerevarende  

 forløb med almene og personlige kvalifikationer, er det naturligt at placere  

 udviklingen af den samlede uddannelsespolitik i Undervisningsministeriet.
Skriftlig fremsættelse Jan Køpke Christensen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at samle de erhvervsrettede  

 uddannelser i Undervisningsministeriet.
(Beslutningsforslag nr.
B 103).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
