Formål 1. Denne hjemmeværnsbestemmelse fastsætter principper  

 for uddannelsens planlægning, tilrettelæggelse, gennemførelse og kontrol.
Generelt 2. Et væsentligt element i uddannelsen er at skabe og  

 fastholde en harmonisk balance mellem den militære disciplin, orden og  

 fasthed og et godt kammeratskab.
 Udover den militære uddannelse skal det tilstræbes at befæste personellets  

 interesse og ansvarsbevidsthed for herigennem at medvirke til at forsvare det  

 nationale fællesskab og værne landets selvstændighed.
Uddannelsens planlægning, tilrettelæggelse, gennemførelse og kontrol bør  

 præges af, at personellet i hovedsagen er modne kvinder og mænd.
Endvidere  

 bør uddannelsen være præget af, at den enkeltes uddannelse og funktion kun  

 har mening som et led i samarbejdet om at løse enhedens opgaver.
Pædagogiske Principper 3. Forsvarskommandodirektiv P. 180-1 af Dec 1984,  

 »Direktiv vedrørende pædagogiske principper for forsvaret«, der er  

 optrykt som bilag til denne bestemmelse, er autoriseret til brug i  

 hjemmeværnet.
De i bilaget anførte principper skal i størst muligt omfang  

 danne grundlag for enhver planlægning, tilrettelæggelse, gennemførelse og  

 kontrol af uddannelsen.
Bemærkninger 4. Forsvarskommandopublikation PP. 180-1, 2. udgave  

 (1984), »Pædagogiske principper for forsvaret, Direktiv med  

 kommentarer«, er en kommenteret udgave af principperne og forefindes ved  

 distriktsniveau og højere.
DIREKTIV VEDRØRENDE PÆDAGOGISKE PRINCIPPER FOR FORSVARET Forord Forsvarets uddannelse omfatter alle de aktiviteter, der sigter på, at  

 forsvarets enheder lærer det, der gør dem egnede til at løse deres opgaver i  

 krig og fred.
Disse opgaver bestemmer uddannelsens mål.
Alt personel skal i uddannelsen lære det, der gør den enkelte egnet til at  

 bestride sin funktion.
Funktionerne bestemmer målene for de enkelte  

 uddannelser.
 I uddannelsesmålene beskrives det, der skal læres, som krav om viden,  

 færdigheder og holdninger.
 Hvis den enkelte gennem uddannelsen når til at kunne opfylde  

 uddannelsesmålenes krav, har uddannelsen været effektiv.
 Da det er den enkeltes personlige erfaringer, der er afgørende for, om han  

 lærer noget, må han være motiveret for at deltage i uddannelsen.
Maksimale indlæringsresultater opnås kun, hvis han er maksimalt motiveret  

 for uddannelsen.
At skabe og vedligeholde den bedst mulige motivation må  

 derfor blive et pædagogisk grundprincip.
Den enkeltes funktion har kun sin mening som et led i et samarbejde om at  

 løse enhedens opgaver.
Det må derfor blive et andet pædagogisk grundprincip,  

 at deltagerne i uddannelsen i størst mulig grad inddrages i et meningsfyldt  

 og effektivt samarbejde.
De nedenfor formulerede pædagogiske principper er et middel til at opnå  

 størst mulig effektivitet af uddannelsen i forsvaret.
De skal derfor tjene  

 som retningslinier for al planlægning, tilrettelæggelse, gennemførelse og  

 kontrol af uddannelse.
O.K.
Lind PÆDAGOGISKE PRINCIPPER Grundprincipper for uddannelse 1. Hos den enkelte deltager i en uddannelse skal der  

 skabes og vedligeholdes den bedst mulige motivation.
 2. Alle deltagerne i en uddannelse skal i størst mulig  

 grad inddrages i et meningsfyldt og effektivt samarbejde.
 3. Ethvert uddannelsesforløb består i planlægning,  

 tilrettelæggelse, gennemførelse og kontrol. (Systematik).
Principper for planlægning af uddannelse 4. For enhver uddannelse skal der være fastlagt et  

 formål, samt mål og eventuelle delmål, idet disses indbyrdes sammenhæng skal  

 sikres.
 5. Målene er bestemt af den funktion, der skal  

 bestrides, når uddannelsen er gennemført.
 6. Målene skal beskrives ved den viden, de færdigheder  

 og de holdninger, som deltagerne skal erhverve sig gennem  

 uddannelsesaktiviteterne, og skal danne grundlag for kontrol af uddannelsen.
 7. Målbeskrivelser bør være både klare og  

 inspirerende.
Principper for tilrettelæggelse af uddannelse 8. Deltagerne i en uddannelse skal inddrages i et  

 samarbejde om at fastlægge delmål og at fastsætte metoder og kontrol i det  

 omfang, de allerede fastsatte mål, den rådige tid, de rådige midler herunder  

 faciliteter samt øvrige rammer tillader det.
 9. Uddannelsen skal med hensyn til indhold, form og  

 metoder tilrettelægges således, at den fremmer og støtter den enkeltes  

 aktivitet, engagement, selvstændighed og personlige medansvar.
 10. Uddannelsen tilrettelægges på ethvert niveau  

 således, at samspillet mellem personer, mellem enheder og mellem personer og  

 enheder gives vilkår, der kan fremme evne og vilje til samarbejde.
Principper for gennemførelse af uddannelse 11. I enhver uddannelse skal det sikres, at deltagerne  

 kender og forstår mål og delmål, og det tilstræbes, at de accepterer dem.
 12. Uddannelsen skal gennemføres med krav til  

 aktivitet svarende til uddannelsesstedet og de fastsatte mål og under så  

 realistiske vilkår som muligt.
 13. Uddannelsens indhold skal behandles på en sådan  

 måde, at deltagerne selvstændigt kan vise initiativ, tage beslutninger og  

 løse problemer og opgaver.
14. Lederen af grunduddannelsen skal i størst mulig  

 grad bygge sin ledelse på personlig autoritet, herunder faglig og pædagogisk  

 dygtighed samt personligt engagement og eksempel.
Han skal vælge ledelses- og  

 kommunikationsform smidigt efter situationen.
15. Al undervisning er et samarbejde mellem leder og  

 deltagere med det formål, at eleverne skal nå de for indlæringen fastsatte  

 mål.
Deltagerne skal herunder i størst mulig grad, under differentierede  

 undervisningsmetoder, aktiveres og opleve fremgang i præstationer for  

 derigennem at engageres.
Principper for kontrol af uddannelse 16. I enhver uddannelse skal det sikres, at såvel  

 løbende som endelig kontrol finder sted.
 17. De opgaver eller krav, der stilles i enhver  

 kontrolsituation, skal være funktionelle og i nøje overensstemmelse med mål  

 og delmål for uddannelsen.
 18. Den daglige kontrolvirksomhed skal i videst muligt  

 omfang bygge på kontrolformerne selvkontrol og gruppekontrol.
 19. Kontrolbetingelserne skal være alment kendte af  

 uddannelsesdeltagerne.
 20. Såvel ledere som deltagere skal oplyses om  

 kontrollens resultater og om de foranstaltninger, disse måtte give anledning  

 til.
 21. På grundlag af kontrollen vurderes uddannelsens  

 planlægning, tilrettelæggelse, gennemførelse og kontrol, og eventuel revision  

 foretages.
