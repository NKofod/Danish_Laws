 Ankenævnet  

 fandt, at medlemmet måtte anses for at være grænsearbejder i perioden fra den  

 27. marts 2002 til den 31. marts 2002, og medlemmet var derfor omfattet af  

 art.  

 1, litra b), og art. 71, i forordning 1408/71.
 Ankenævnet  

 lagde vægt på, at medlemmet i perioden var bosat i Sverige og beskæftiget i  

 Danmark, idet ansættelsen først udløb den 31. marts 2002, og at medlemmet den  

 27. marts 2002 tog frem og tilbage over grænsen for at aflevere sin firmabil.  

 Ankenævnet fandt, at det at aflevere firmabil og dermed afslutte en  

 ansættelse  

 havde beskæftigelsesmæssig karakter.
 Ankenævnet  

 hjemviste spørgsmålet om medlemmet kunne anses for "andre arbejdstagere  

 end grænsearbejdere" og dermed havde ret til danske dagpenge fra den 1.  

 april 2002 til fornyet behandling i Arbejdsdirektoratet.
EØS  dagpengeret  flyttet til udlandet samtidig med  

 ledigmeldelse Ankenævnet har behandlet  

 Deres klage på møde den 27. februar 2003.
Nævnet traf denne A F G Ø R E L S E De er omfattet af art. 1,  

 litra b), i forordning 1408/71, idet De må anses for at være grænsearbejder i  

 perioden fra den 27. marts 2002 til 31. marts 2002. De anses således også for  

 at være omfattet af art. 71, i forordning 1408/71.
Ankenævnet har ikke taget  

 stilling, om De har ret til danske dagpenge i perioden fra den 1. april 2002  

 til den 31. maj 2002 som følge af, at De kan anses for at være andre  

 arbejdstagere end grænsearbejdere, jf. art. 71, stk. 1, litra b), nr. ii),  

 ligesom ankenævnet ikke har taget stilling til, hvilken betydning a-kassens  

 vejledning i marts har for denne stillingtagen.
Direktoratet er anmodet om at  

 tage stilling hertil.
B E G R U N D E L S E Ankenævnet har lagt til  

 grund; -  

 	  

    

 at De i slutningen af  

 december 2001 indgik en lejekontrakt på en lejlighed i xxx med overtagelse af  

 lejemålet den 1. april 2002, -  

 	  

    

 at indflytning i Deres  

 xxx bolig ifølge aftale skulle ske den 27. marts 2002, -  

 	  

    

 at perioden fra  

 torsdag den 28. marts 2002 til og med den 31. marts 2002 var påskehelligdage,  

 og at De ikke udførte arbejde i disse dage, -  

 	  

    

 at Deres ansættelse  

 ophørte den 31. marts 2002, -  

 	  

    

 at De flyttede til xxx  

 den 27. marts 2002 og samme dag tog til Danmark for at aflevere Deres  

 firmabil, -  

 	  

    

 at De et stykke tid  

 før påsken henvendte Dem til Deres a-kasse, hvor De oplyste, at De var blevet  

 sagt op til fratræden den 31. marts 2002, og at De flyttede til xxx den 27.  

 marts 2002. De oplyste samtidig, at De ikke mente, at De havde mulighed for  

 at  

 søge arbejde i xxx inden for Deres uddannelsesområde, og at De alene søgte  

 arbejde i Danmark, -  

 	  

    

 at Deres a-kasse  

 oplyste, at De i så fald ville være grænsearbejder, og at De derfor skulle  

 henvende Dem på Arbejdsformidlingen, der hvor De boede og blive registreret  

 som  

 ledig.
A-kassen oplyste endvidere, at De skulle overgå til en xxx a-kasse, og  

 at De ville modtage dagpenge i xxx, -  

 	  

    

 at De den 2. april  

 2002 søgte om dagpenge i xxx, og at De den 22. april 2002 modtog endeligt  

 afslag på Deres anmodning, -  

 	  

    

 at De herefter på ny  

 rettede henvendelse til Deres danske a-kasse, der efter Deres oplysninger  

 bekræftede, at De kunne få dagpenge fra Danmark, hvis De ikke kunne få fra  

 xxx, -  

 	  

    

 at De den 24. april  

 2002 modtog en e-mail fra Deres a-kasse, hvoraf fremgik, at De alligevel ikke  

 var grænsearbejder.
A-kassen oplyste endvidere, at De havde den mulighed at  

 flytte tilbage til Danmark og få dagpenge derfra, -  

 	  

    

 at De alene flyttede  

 til xxx af boligmæssige årsager og med den hensigt at bevare Deres personlige  

 og faglige tilknytning til Danmark, -  

 	  

    

 at De ifølge Deres  

 egne oplysninger ville have udskudt flytningen til xxx, indtil De atter var i  

 arbejde, såfremt De var blevet vejledt korrekt og -  

 	  

    

 at De den 1. juni 2002  

 er påbegyndt arbejde i en dansk virksomhed i Danmark.
 Ankenævnet har lagt vægt på,  

 at De i perioden fra den 27. marts 2002 til og med den 31. marts 2002 var  

 bosat  

 i xxx og beskæftiget i Danmark, idet Deres ansættelse først udløb den 31.  

 marts  

 2002.
Ankenævnet har videre lag  

 vægt på, at De den 27. marts 2002 havde sidste arbejdsdag, og at De denne dag  

 tog frem og tilbage over grænsen for at aflevere Deres firmabil.
Ankenævnet  

 finder, at det at aflevere firmabil og derved afslutte en ansættelse har  

 beskæftigelsesmæssig  

 karakter.
 Ankenævnet ændrer  

 direktoratets afgørelse af 4. juli 2002, idet De anses for at være  

 grænsearbejder og omfattet af reglerne i art. 71. Spørgsmålet om De kan anses  

 for "andre arbejdstagere end grænsearbejdere" og dermed har ret til  

 danske dagpenge i perioden fra den 1. april 2002  

    

 til den 31. maj 2002 samt a-kassens  

 vejledning i relation hertil hjemvises til direktoratet til afgørelse.
Ø V R I G E  

    

 B E M Æ  

    

 R K N I N G E R  

    

 T I L  

    

 D E R E S  

    

 K L A G E De gør gældende, at De er  

 omfattet af pkt. 99 i EØS-vejledningen om bevarelse af medlemskab af en  

 a-kasse  

 under ophold i udlandet, og at det er i strid med denne regel, at De ikke  

 også  

 har ret til dagpenge.
Formålet med reglen i pkt.  

 99 er, at medlemmer af en a-kasse undgår afbrydelser af medlemskab i  

 forbindelse med ophold/beskæftigelse i udlandet med deraf følgende nyt  

 anciennitetskrav, fortabelse af ret til efterløn m.v.
Uafbrudt medlemskab i  

 mindst et år er en af forudsætningerne for ret til dagpenge efter de danske  

 regler.
Pkt. 99 giver således ikke "ret" til dagpenge.
På ankenævnets vegne xxx De kan læse om afgørelsens  

 faktiske og retlige grundlag på de følgende sider.
 Kopi til:
Xxx xxx 1.  


  

 Sagsforløb Arbejdsdirektoratet  

 fremstillede sagen på denne måde:
"Den 1. oktober 2001  

 begyndte De et ansættelsesforhold som regnskabs- og administrationschef i en  

 nystartet virksomhed, xxx.
Deres ansættelse fandt sted efter funktionærlovens  

 bestemmelser.
I slutningen af december 2001 indgik De et lejemål på en bolig,  

 et lille stykke uden for xxx i xxx.
Lejemålet skulle overtages den 1. april  

 2002. men indflytning ville ifølge aftale allerede finde sted den 27. marts  

 2002.
Grundet økonomiske  

 vanskeligheder i xxx blev De opsagt den 27. februar 2002 med sidste  

 arbejdsdag  

 den 31. marts 2002. Deres sidste faktiske arbejdsdag ville grundet påsken  

 være  

 den 27. marts 2002, samme dag som flytningen.
Da flytningen var overstået den  

 27. marts kørte De således som den eneste dag over grænsen og det alene for  

 at  

 aflevere Deres firmabil m.v.
Et stykke tid før påske  

 henvendte De Dem til den xxx a-kasse.
De oplyste, at De var blevet sagt op  

 til  

 fratræden den 31. marts 2002, og De flyttede til xxx den 27. marts 2002.
De fik på denne baggrund  

 oplyst, at De i såfald ville være såkaldt grænsearbejder.
De skulle derfor  

 henvende Dem på arbejdsformidlingen dér, hvor De boede og registreres som  

 ledig, og  

    

 De skulle overgå til en xxx  

 a-kasse og modtage dagpenge xxx.
 De oplyste over for  

 a-kassen, at De ikke mente, at De havde mulighed for at finde arbejde i xxx  

 inden for Deres uddannelsesområde, og at De alene søgte arbejde i Danmark.
De var ansat som regnskabs-  

 og administrationschef i xxx.
De arbejder nu som finansbogholder/controller.
Den 15. april 2002 skrev xxx  

 til Dem for at få supplerende oplysninger i forbindelse med behandlingen af  

 Deres sag.
De sendte et svar til xxx den 16. april 2002.
Den 17. april 2002 blev De  

 ringet op af en sagsbehandler fra xxx som sagde, at De nok ikke kunne optages  

 i  

 xxx som grænsearbejder, idet De reelt set kun havde kørt over grænsen én dag.  

 xxx ville forlange en meget længere periode for at anerkende Dem som  

 grænsegænger.
Man ville forlange minimum en "arbejdsperiode" som  

 angiveligt skulle være en periode på seks måneder.
Man ville måske kunne  

 anerkende det efter 4 måneder.
Samme dag sendte De en  

 e-mail til a-kassen i Danmark, hvor De fortalte, at De ikke kunne blive  

 optaget  

 i xxx som grænsearbejder.
De anmodede samtidig om dagpenge i Danmark i  

 stedet.
Samme dag fik De svar pr.  

 e-mail fra den xxx A-kasse med opfordring om at anmode xxx om at henvise til  

 den forordning, de havde anvendt.
Deres forespørgsel om at søge dagpenge i  

 Danmark blev ikke besvaret.
 Stadig samme dag rettede De  

 henvendelse pr. e-mail til xxx med kopi af e-mailen fra den xxx A-kasse med  

 forespørgsel om, hvilken forordning, der anvendes, samt hvilke  

 klagemuligheder,  

 De havde.
Den 22. april 2002 modtog De  

 et endeligt afslag på anmodningen om xxx dagpenge fra xxx.
Samme dag  

 henvendte  

 De Dem hos den xxx a-kasse med anmodning om at få danske dagpenge.
De har oplyst, at  

 sagsbehandleren hos den xxx A-kasse bekræftede, at De kunne få dagpenge fra  

 Danmark, hvis De ikke kunne få fra xxx.
Deres sagsbehandler lovede samtidigt  

 at  

 formulere en klage, som De kunne sende til xxx, men han mente imidlertid  

 ikke,  

 der var nogen grund til at anmelde sig på den danske arbejdsformidling.
På  

 eget  

 initiativ tog De alligevel samme dag på AF i København og blev tilmeldt som  

 ledig.
 Den 23. april 2002 sendte De  

 en e-mail til den xxx A-kasse, hvor De pegede på noget i det xxx afslag, som  

 De  

 mente muligvis kunne have relevans.
Den 24. april 2002 modtog De  

 en e-mail fra den xxx A-kasse, hvor det fremgik, at De alligevel ikke var  

 grænsearbejder.
De skulle derfor få oplyst hvor længe, De skulle arbejde i  

 xxx  

 for at få dagpenge derfra.
Den anden mulighed var, at De flyttede til Danmark  

 igen for at få dagpenge derfra.
 Samme dag besvarede De  

 e-mailen fra den xxx A-kasse,  

    

 hvor De  

 protesterede og endnu engang søgte dagpenge i Danmark.
Den 25. april 2002 sendte De  

 en e-mail til den xxx A-kasse med resultatet af Deres søgen på Internettet om  

 spørgsmålet.
Samme dag fik De igen svar fra den xxx A-kasse med anmodning om  

 at  

 De atter skulle kontakte xxx.
 Den 30. april 2002 modtog  

 direktoratet Deres klage.
I Deres klage har De bl.a.  

 anført, at De er af den opfattelse, at Deres arbejdsløshedsforsikring og de  

 rettigheder, som følger med den, ikke længere omfattet af nogen som helst  

 regler, og derved er forsikringen reelt set ude af kraft.
De påstår, at De er  

 berettiget til dagpenge fra Danmark ifølge vejledning nr. 140 af 14.  

 september  

 1999, pkt. 200, da De mener, at De bør omfattes af reglerne om andre  

 arbejdstagere end grænsearbejdere, eller af begrebet  

 "miethe-person".  

 De mener heller ikke, at den vejledning, som De har fået fra xxx A-kasse har  

 været korrekt.
 Den 10. maj 2002 sendte  

 direktoratet sagen videre til Deres a-kasse, idet der ikke var truffet  

 afgørelse vedrørende Deres dagpengeret.
 Den 13. maj 2002 sendte De  

 en e-mail til direktoratet, hvori De anførte, at De ikke var tilfreds med, at  

 Deres sag var blevet sendt videre til a-kassen.
Den 17. maj 2002 rykkede De  

 telefonisk for at høre, hvornår De kunne forvente at få en afgørelse fra  

 a-kassen.
De fik oplyst, at normalt var der en høringsfrist på 14 dage ved  

 klage over en a-kasses sagsbehandling, men at a-kassen også skulle træffe en  

 afgørelse om Deres dagpengeret.
Derfor kunne der komme til at gå længere tid.  

 De oplyste, at De havde prøvet at kontakte a-kassen uden held.
Den 21. maj 2002 kontaktede  

 direktoratet Deres a-kasse.
A-kassen oplyste, at de ville træffe afgørelse i  

 løbet af den uge og sende en kopi af afgørelsen ind til direktoratet.  

 A-kassen  

 blev også bedt om at fremkomme med bemærkninger til Deres klage.
Samme dag underrettede  

 direktoratet Dem om, at a-kassen ville fremkomme med en afgørelse i løbet af  

 ugen.
Vi oplyste også, at De havde mulighed for at klage over a-kassens  

 afgørelse om dagpenge til direktoratet, men at vi ikke ønskede at gå ind i  

 den  

 materielle del af sagen allerede på det tidspunkt.
Den 29. maj 2002 sendte De  

 en e-mail til direktoratet vedlagt korrespondance mellem Dem og Deres danske  

 a-kasse.
De oplyste bl.a., at De fortsat ikke havde modtaget a-kassens  

 afgørelse.
Den 30. maj 2002 ringede De  

 til direktoratet for at høre, om vi kunne tvinge a-kassen til at træffe en  

 afgørelse.
De oplyste samtidig, at De var begyndt nyt arbejde i Danmark.  

 Direktoratet oplyste, at man som udgangspunkt ikke kunne fremtvinge en  

 afgørelse.  

 I stedet ville man sende et brev til a-kassen med anmodning om at fremkomme  

 med  

 bemærkninger til Deres klage inden for 14 dage.
 Den 31. maj 2002 skrev  

 direktoratet til Deres a-kasse med anmodning om bemærkninger til Deres klage.  

 Vi gjorde samtidig a-kassen opmærksom på, at der fortsat ikke var truffet  

 afgørelse vedrørende Deres dagpengeret.
 De modtog en kopi af vores  

 brev til a-kassen.
 Den 17. juni 2002 rykkede De  

 direktoratet endnu en gang for en afgørelse i sagen.
 Den 21. juni 2002 skrev  

 direktoratet til a-kassen, at Deres klage over a-kassens sagsbehandling ville  

 blive behandlet på det foreliggende grundlag,  

    

 idet a-kassens bemærkninger ikke var modtaget.
 Samtidig bad direktoratet om  

 at få en kopi af afgørelsen vedrørende Deres dagpengeret inden den 28. juni  

 2002. De blev samtidig orienteret herom.
 Den 25. juni 2002 modtog  

 direktoratet a-kassens afgørelse af den 24. juni 2002 vedrørende Deres  

 dagpengeret, samt a-kassens bemærkninger til Deres klage over a-kassens  

 sagsbehandling.
A-kassen oplyser, at De  

 kontaktede a-kassen for at få oplyst, hvordan De skulle forholde Dem i  

 relation  

 til arbejdsløshedsforsikring i forbindelse med, at De flyttede til xxx.
De  

 blev  

 vejledt om, at De i så fald var grænsearbejder, og at De skulle  

 arbejdsløshedsforsikres i Danmark, hvis De kørte frem og tilbage hver dag.
 A-kassen oplyser videre, at  

 De kort efter igen kontaktede a-kassen og oplyste, at De var blevet ledig.  

 A-kassen oplyste, at De skulle henvende Dem til en xxx a-kasse, fordi De som  

 ledig grænsearbejder skulle have udbetalt ydelser i bopælslandet.
Nogle dage senere kontaktede  

 De a-kassen igen og meddelte, at De ikke kunne optages i den xxx a-kasse,  

 fordi  

 De ikke havde været grænsearbejder i 6 måneder.
I løbet af denne samtale  

 oplyste De, at De kun havde boet i xxx i nogle dage, inden De blev ledig.  

 A-kassen oplyser også, at det på intet tidspunkt kom frem, at De ikke har  

 kørt  

 frem og tilbage i nogle dage.
Den 27. juni 2002 kontaktede  

 direktoratet Dem telefonisk for at høre, om vi skulle betragte Deres klage af  

 den 28. april 2002 over a-kassens sagsbehandling som også værende en klage  

 over  

 a-kassens afgørelse om, at De ikke havde ret til dagpenge fra Danmark.
De  

 bekræftede dette, og oplyste samtidig, at De ville sende yderligere  

 kommentarer  

 til sagen hurtigst muligt.
Den 1. juli 2002 modtog  

 direktoratet Deres yderligere bemærkninger til klagen.
De anførte bl.a., at  

 det  

 er påfaldende, at afgørelsen om dagpengeret kommer fra den sagsbehandler, som  

 De klager over, især når De fra denne medarbejder har modtaget en e-mail, der  

 oplyser, at besvarelsen kommer direkte fra hovedkontoret.
I øvrigt fastholdt  

 De  

 Deres sagsfremstilling og påstande i Deres klage fra den 28. april  

 2002." 2.  


  

 Arbejdsdirektoratets afgørelse Direktoratet traf den 4.  

 juli 2002 denne afgørelse:
 "De har ikke ret til  

 dagpenge fra Danmark i perioden fra den 1. april 2002 til den 31. maj 2002.
 Vi finder, at a-kassens  

 vejledning i forbindelse med, at De blev arbejdsløs har været utilstrækkelig.  

 Der er også grund til at kritisere, at a-kassen - på trods af flere  

 anmodninger  

 herom - ikke traf afgørelse vedrørende Deres ret til dagpenge i Danmark før  

 end  

 den 24. juni 2002.
 A-kassens vejledning har dog  

 ikke haft betydning for Deres ret til dagpenge i Danmark, da De har bopæl i  

 xxx.
Begrundelse Retten til dagpenge i  

 Danmark Udbetaling af danske  

 dagpenge er betinget af:
1.  

 	  

    

 bopæl og ophold i  

 Danmark 2.  

 	  

    

 uafbrudt medlemskab  

 af en dansk a-kasse i mindst ét år 3.  

 	  

    

 stå til rådighed for  

 det danske arbejdsmarked 4.  

 	  

    

 tilmeldt AF 5.  

 	  

    

 et  

 beskæftigelseskrav på 1924 timer inden for 3 år.
 Udbetaling af danske  

 dagpenge forudsætter således bl.a. bopæl og ophold i Danmark, jf. § 3, stk.  

 1,  

 i direktoratets bekendtgørelse nr. 1353 af 20. december 2000 om rådighed.
 Vi kan ikke tillade  

 udbetaling af danske dagpenge til personer, der ikke bor i Danmark, medmindre  

 Rådets forordning (EØF) nr. 1408/71 om anvendelse af de sociale  

 forsikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, giver denne ret.
 Forordningens regler åbner  

 kun mulighed for, at atypiske grænsearbejdere (andre arbejdstagere end  

 grænsearbejdere) eller grænsearbejdere, der sidestilles hermed, kan få  

 udbetalt  

 ydelser fra et andet land, end der hvor han er bosat, jf. artikel 71, stk. 1  

 litra b, i og ii.
En atypisk grænsearbejder er  

 en person, der under sin seneste beskæftigelse var bosat i en anden stat end  

 den kompetente stat, og som vender hjem til bopælsstaten mindre end en gang  

 om  

 ugen.
Det vil typisk være en person, der er beskæftiget i ét EØS-land, men  

 har  

 bopæl i et andet EØS-land, hvor han ikke vender tilbage mindst én gang om  

 ugen.
Ifølge de foreliggende  

 oplysninger om, at De flyttede til xxx, samtidig med at De blev ledig, er De  

 ikke omfattet af denne undtagelse.
Det er direktoratets opfattelse, at De  

 hverken er grænsearbejder eller anden arbejdstager end grænsearbejder, idet  

 Deres arbejdsforhold ophørte, da De flyttede til xxx.
De kan derfor ikke  

 modtage danske dagpenge i perioden fra den 1. april 2002 til den 31. maj  

 2002.
Vi har lagt vægt på, at De  

 ikke har sandsynliggjort, at De med Deres faglige baggrund vil have  

 betydeligt  

 bedre muligheder for at finde arbejde i Danmark end i xxx, jf.
EF-domstolens  

 dom i sagen C-1/85 (Miethe-sagen).
A-kassens vejledning En a-kasse har pligt til at  

 vejlede sine medlemmer om de rettigheder og pligter, der følger af kapitel  

 7-16  

 i loven om arbejdsløshedsforsikring m.v. samt om medlemmets rettigheder og  

 pligter i øvrigt efter arbejdsmarkedslovgivningen.
 A-kassen har derudover pligt  

 til at give det enkelte medlem individuel og personlig vejledning, når  

 medlemmet har særligt behov herfor.
 Dette fremgår af § 1, stk. 1  

 og stk. 2, i direktoratets bekendtgørelse nr. 310 af 19. maj 1999 om en  

 a-kasses  

 pligt til at vejlede m.v.
 I forbindelse med at De blev  

 opsagt fra Deres arbejde i Danmark, kontaktede De Deres a-kasse for at få  

 oplyst, hvordan De skulle forholde Dem i relation til  

 arbejdsløshedsforsikring.  

 De oplyste samtidig, at De var opsagt til den 31. marts 2002, og De flyttede  

 til xxx den 27. marts 2002.
Deres a-kasse oplyste, at  

 hvis De boede i xxx og arbejdede i Danmark, og De vendte hjem hver dag, ville  

 De blive betragtet som en grænsearbejder.
En fuld ledig grænsearbejder skal  

 have udbetalt ydelser i bopælslandet.
I Deres tilfælde xxx.
 De har oplyst, at a-kassen  

 desuden oplyste, at De i perioden fra flytningen til Deres sidste  

 ansættelsesdato pr. definition kørte over grænsen, og at De derfor måtte  

 anses  

 for at være en grænsearbejder.
 A-kassen har oplyst, at man  

 vejledte Dem om at De var grænsearbejder og skulle forsikres i Danmark, hvis  

 De  

 kørte frem og tilbage hver dag.
 Vi finder, at a-kassens  

 vejledning i dette særlige tilfælde har været utilstrækkelig.
Udgangspunktet er, at en  

 ledig grænsearbejder skal have udbetalt dagpenge i bopælslandet.
Deres  

 a-kasse  

 burde derfor have henvist Dem til de xxx myndigheder for at få afklaret, om  

 De  

 - efter de xxx myndigheders opfattelse - havde grænsearbejderstatus, når De  

 kun  

 kørte over grænsen en enkelt dag for at aflevere Deres firmabil.
 A-kassens vejledning har  

 ikke haft betydning for Deres ret til dagpenge i Danmark, da De har bopæl i  

 xxx.
A-kassens afgørelse om Deres ret til dagpenge i  

 Danmark Forvaltningsloven og lov om  

 offentlig forvaltning gælder ikke for de anerkendte statskasser.
De  

 rettigheder  

 og pligter, der har fundet udtryk i disse love, er dog i en vis udstrækning  

 indeholdt i andre forskrifter og almindelige principper for god  

 forvaltningsskik, der vedrører forholdet mellem a-kasserne og deres  

 medlemmer.
Direktoratet har den 7.  

 december 1994 udsendt vejledning nr. 217 om almindelige krav til a-kassernes  

 (afdelingernes) sagsbehandling og afgørelser.
Vejledningen indeholder  

 minimumsprincipper for sagsbehandlingen.
Vejledningen fastslår bl.a., at  

 a-kasserne altid skriftligt skal underrette medlemmerne, hvis der sker  

 begrænsninger i retten til ydelser fra a-kassen og medlemskab af a-kassen.
 De anmodede om dagpenge i  

 Danmark pr. e-mail den 17. april 2002, den 24. april 2002 og den 25. april  

 2002.
 Den 24. juni 2002 traf  

 a-kassen afgørelse om Deres dagpenge.
Vi finder det kritisabelt,  

 at der gik så lang tid, fra De anmodede om dagpenge, indtil De fik en  

 afgørelse  

 med klagevejledning." 3.  


  

 Klagen til ankenævnet De klagede den 7. juli 2002  

 over direktoratets afgørelse af 4. juli 2002. De skrev:
"Efter gennemlæsning af  

 direktoratets afgørelse samt begrundelse skal jeg herved klage sagen videre  

 til  

 Arbejdsmarkedets Ankenævn, jf. klagevejledningen.
Jeg skal gøre opmærksom på,  

 at jeg også klager over direktoratets afgørelse om selve sagsbehandlingen i  

 a-kassen og alt afhængig af direktoratets respons herpå, vil i det mindste  

 denne del af sagen blive klaget videre til folketingets ombudsmand.
 Jeg forbeholder mig i det  

 hele taget retten til at indklage sagen, hvor som helst det er muligt, og til  

 hvem som helst der vil høre på den, og det kan ikke udelukkes, at jeg vil  

 forsøge at interessere dagspressen eller andre medier for sagen.
 Det skal ingen hemmelighed  

 være, at jeg finder afgørelserne i begge de indklagede forhold helt urimelige  

 og ordet myndighedsovergreb ligger mig ikke langt væk.
 Jeg har følgende konkrete  

 bemærkninger og kommentarer til direktoratets afgørelse m.v.
1. Rådgivningen som jeg har fået fra den xxx A-kasse På side 1, sidste afsnit  

 under "Afgørelse" samt på side 3, afsnit 8 skriver direktoratet:
"A-kassens vejledning  

 har ikke haft betydning for Deres ret til dagpenge i Danmark, da De har bopæl  

 i  

 xxx." Dette er  

  

 helt  

  

 forkert.
Med den rigtige rådgivning havde jeg haft mulighed for at udsætte  

 flytningen til xxx indtil jeg atter var i arbejde.
Dette har jeg allerede  

 gjort  

 opmærksom på i min klage af 28. april 2002, på side 6, i sidste afsnit, hvor  

 der står:
"... men hvis det  

 imidlertid skulle vise sig rigtigt havde det været godt at vide INDEN jeg  

 flyttede, således at jeg kunne have udsat flytningen." Med andre ord ville jeg slet  

 ikke have befundet mig i den aktuelle situation, hvis jeg var blevet rådgivet  

 korrekt.
Men det har direktoratet tilsyneladende ikke fundet interessant.
Direktoratet forsøger helt  

 utilsløret at bagatellisere virkningerne af den dårlige - og i flere tilfælde  

 fejlagtige - rådgivning, som den xxx A-kasse har givet mig.
Direktoratet  

 bruger  

 meget bløde formuleringer som: "...a-kassens vejledning ... har været  

 utilstrækkelig." Og "Der er også grund til at kritisere...".
Det giver jo ingen mening at  

 kritisere i forsigtige vendinger, hvis det alligevel ingen reel konsekvens  

 har  

 for den, der kritiseres.
For mig har rådgivningen haft meget vidtrækkende  

 konsekvenser og direktoratets langmodighed over for a-kassen strækker sig  

 langt  

 ud over det rimelige.
Det sagen i virkeligheden  

 drejer sig om er, at a-kassen har givet en særdeles uansvarlig rådgivning og  

 samtidig udført en helt uacceptabel sagsbehandling, hvilket selvsagt bør have  

 konsekvenser, der rækker en del længere end venlig kritik.
Hvad med mig? Direktoratets indstilling  

 over for mig er blot en trækken på skuldrene "det var jo ikke så  

 godt", men du er desværre overladt til at bringe sagen for de  

 almindelige  

 domstole, hvis du har råd til det, hvilket er helt uacceptabelt.
Direktoratet  

 efterlader  

 ikke noget indtryk af oprigtig og uvildig sagsbehandling.
2. Afgørelsen over ret til dagpenge i Danmark Afgørelsen om dagpengeret  

 finder jeg både forkert og mangelfuld.
 I "Vejledning om arbejdsløshedsforsikring  

 i relation til EØS-landene" VEJ nr. 140 af 14/09/1999 punkt 99 står der:
"Et medlem af en dansk  

 a-kasse, der ikke har ret til at blive arbejdsløshedsforsikret i et andet  

 EØS-land, kan bevare medlemskabet af den danske a-kasse." Dette punkt har jeg med i  

 min klage af 28. april 2002 på side 7, afsnit 3 "Påstande".
 Direktoratet kommenterer  

 imidlertid slet ikke denne påstand, der dog forekommer helt klar og tydelig.  

 Alene på baggrund af punkt 99 må jeg være berettiget til dagpenge fra  

 Danmark.  

 Det er bevist, at jeg ikke har ret til at blive arbejdsløshedsforsikret i  

 xxx... ergo kan jeg bevare medlemskabet af den danske a-kasse.
 Endeligt fastholder jeg, at  

 jeg under alle omstændigheder er omfattet af EF-domstolens dom i sag 1/85  

 (Miethe-dommen). Med her har direktoratet tilsyneladende skærpet  

 forudsætningerne for dommens præmisser.
I dommen står der: "...  

 må anses for at have  


  

 størst mulighed  


  

 for på ny at opnå beskæftigelse dér." Direktoratet har skærpet  

 dette til: "... vil have  


  

 betydeligt  

 bedre muligheder  


  

 for at finder arbejde ..." Skærpelsen må tolkes som en  

 holdningstilkendegivelse, hvilket er mere end almindelig betænkeligt, da det  

 jo  

 i sidste ende beror på et skøn, hvorvidt en person har bedre muligheder det  

 ene  

 eller det andet sted ... et skøn der - pudsigt nok - skal foretages af  

 direktoratet.
Direktoratet har i sin  

 begrundelse, side 2, afsnit 7, meldt klart ud: "Vi har lagt vægt på, at  

 De  

 ikke har sandsynliggjort, at De med Deres faglige baggrund vil have  

 betydeligt  

 bedre muligheder for at finde arbejde i Danmark end i  

    

 ..." Dette  


  

 har  


  

 jeg imidlertid klart sandsynliggjort i forholde til  

 EF-dommens præmisser ved situationsbeskrivelse i min klage af 28. april 2002,  

 side 3.
 Med direktoratets skærpede  

 krav signalerer, at man ganske enkelt ikke ønsker sagen omfattet af denne  

 eller  

 nogen anden særregel og under alle omstændigheder vil foretage en bedømmelse  

 mere restriktivt end det er dommens hensigt.
 Som sagen står er jeg  

 fristet til at spørge, om dette måske er årsagen til, at man springer punkt  

 99  

 over i "VEJ nr. 140 af 14/09/1999", idet Miethe-dommen, med dens  

 krav  

 om et skøn, i højere grad åbner mulighed for at give et afslag end punkt 99,  

 som så vidt jeg kan se er helt klar.
Det er ganske tydeligt, at  

 direktoratet helt bevidst søger at presse sagen ind under hovedreglerne, som  

 nok også er mere bekvemme og enkle at forholde sig til.
At min  

 arbejdsløshedsforsikring, stik imod intentionerne i EØS-aftalerne, derved  

 sættes ud af kraft er tilsyneladende mindre vigtigt.
 Som tilføjelse til min  

 situationsbeskrivelse kan jeg imidlertid informere om forløbet af min  

 jobsøgning under den arbejsløshedsperiode, som jeg netop har afsluttet.
I perioden fra jeg blev  

 opsagt til jeg fik ansættelse har jeg søgt på samtlige stillinger, som jeg  

 har  

 fundet og er kvalificeret til.
I lyset af den situation som jeg har befundet  

 mig i, har jeg selvsagt søgt både i Danmark og i xxx.
 De afsendte ansøgninger har  

 fordelt sig således: stillinger i Danmark 72, stillinger i xxx 0.
I al den tid jeg har boet i  

 xxx har jeg abonneret på xxx der, sammen med Internetsiden, www.xxx, er det  

 bedste forum for jobsøgning i den region, jeg bor i.
Jeg har igennem disse  

 medier ikke haft held til at finde en eneste stilling i xxx inden for mit  

 fagområde, som jeg var kvalificeret til ... ikke en eneste.
 Jeg kan i samme forbindelse  

 tilføje, at min teoretiske uddannelse omfatter tre fag fra Merkonom skolerne.  

 Disse er: Indl. til virksomhedsøkonomi, virksomhedsøkonomi samt internt  

 regnskab.
Mine faktiske jobmuligheder  

 relaterer sig derfor alene til en opnået praktisk erfaring i danske  

 virksomheder og ikke på en international anerkendt uddannelse.
Jeg er ikke i  

 stand til at arbejde på hverken xxx eller xxx.
Så hvis det ikke var  

 sandsynliggjort før, så må det i hvert fald være det nu, at jeg ikke har  

 nogen  

 reel chance for at finde job inden for mit fagområde i xxx, hvilket jeg  

 derimod  

 har i Danmark." 4.  


  

 Arbejdsdirektoratets bemærkninger til  

 klagen Direktoratet sendte den 11.  

 juli 2002 Deres klage til Arbejdsmarkedets Ankenævn.
Direktoratet skrev:
 "Der er ikke kommet nye  

 oplysninger, der giver direktoratet anledning til at ændre afgørelsen.
 Angående medlemmets klage  

 over vores afgørelse om a-kassens sagsbehandling, har vi orienteret medlemmet  

 om, at afgørelsen ikke kan påklages til anden administrativ myndighed.
Det er direktoratets  

 opfattelse, at punkt 99 i vejledning nr. 140 af 14. september 1999 alene  

 vedrører retten til medlemskab af en dansk a-kasse, men ikke retten til  

 dagpenge i Danmark.
Selvom medlemmet retmæssigt har været medlem af en dansk  

 a-kasse, er han ikke berettiget til danske dagpenge, da han har bopæl i xxx,  

 jf. også § 3, stk. 1, i direktoratets bekendtgørelse nr. 1353 af 20. december  

 2000 om rådighed.
For at betragte medlemmet  

 som grænsearbejder skal han være en arbejdstager, der er beskæftiget i ét  

 EØS-land, men har bopæl i et andet EØS-land, hvortil han vender tilbage  

 mindst  

 én gang om ugen.
Artikel 71 vedrører udbetaling af ydelser til personer, der  

 under deres seneste beskæftigelse var bosat i en anden stat end den  

 kompetente  

 stat.
Medlemmet hævder fortsat at  

 være grænsearbejder.
Direktoratet deler ikke denne opfattelse, idet hans  

 arbejdsforhold ophørte, da han flyttede til xxx.
Hvis medlemmet skulle  

 betragtes som en grænsearbejder, skulle han omfattes af xxx regler, jf.  

 artikel  

 71, hvorefter en fuldt ledig grænsearbejder skal have udbetalt ydelser i  

 bopælslandet.
Det vil i dette tilfælde sige xxx.
 Medlemmet ønsker også at  

 blive omfattet af "Miethe-reglen".
Direktoratet skal hertil  

 bemærke, at dommen er en undtagelse til forordningens bestemmelser og bygger  

 på  

 en række faktiske omstændigheder.
Vi mener ikke, at sagens omstændigheder  

 gør,  

 at forordningens hovedregler bør fraviges.
Vi skal i øvrigt bemærke, at  

 Miethe-dommen handlede om en person, der utvivlsomt var grænsearbejder i  

 forordningens betydning." 5.  


  

 Nyt efter klagen De har den 14. juli 2002  

 sendt Deres kommentarer til direktoratets brev af 11. juli 2002. De skrev:
 "Jeg har kommentarer  

 til direktoratets skrivelse af 11. juli 2002.
Side 1 Afsnit 2 Jeg finder det  

 ejendommeligt, at direktoratet ikke mener, der er kommet nye oplysninger, der  

 giver anledning til at ændre afgørelsen.
Direktoratet skrev i sin afgørelse  

 af  

 4. juli 2002:
"  

  

 Vi har lagt vægt på, at De ikke har sandsynliggjort, at De med Deres  

 faglige baggrund vil have betydelig bedre muligheder for at finde arbejde i  

 Danmark end i xxx...  

  

 " Dette er med andre ord,  

 ifølge direktoratet selv, årsagen til, at min sag ikke henhører under  

 "Miethe-reglen".
I min klage af 7. juli 2002  

 over direktoratets afgørelse skriver jeg i de to sidste afsnit: "...  

  

 min teoretiske uddannelse omfatter tre fag  

 fra Merkonom skolerne.
Disse er: Indl. til virksomhedsøkonomi,  

 virksomhedsøkonomi samt internt regnskab.
Mine faktiske jobmuligheder  

 relaterer  

 sig derfor alene til en opnået praktisk erfaring i danske virksomheder og  

 ikke  

 på en internationalt anerkendt uddannelse.
Jeg er ikke i stand til at arbejde  

 hverken på xxx eller xxx.
Så hvis det ikke var sandsynliggjort før, så må det  

 i  

 hvert fald være det nu, at jeg ikke har nogen reel chance for at finde et job  

 indenfor mit fagområde i xxx, hvilket jeg derimod har i Danmark  

  

 ".
 Dette må da være  

 interessante nye oplysninger i den aktuelle forbindelse, idet det derved er  

 hævet over enhver rimelig tvivl, at jeg har betydeligt bedre muligheder for  

 at  

 finde arbejde i Danmark end i xxx.
Men til trods for, at denne  

 manglende sandsynliggørelse nu er bragt af vejen finder direktoratet disse  

 informationer uinteressante.
Nu er det pludseligt andre detaljer som giver  

 anledning til direktoratets afslag.
 Afsnit 4.
Direktoratets opfattelse om,  

 at punkt 99 i vejledning nr. 140 af 14. september 1999 alene vedrører retten  

 til medlemskab af en dansk a-kasse, men ikke retten til dagpenge i Danmark  

 giver ingen mening.
Medlemskab af en a-kasse har vel alene til formål at  

 sikre  

 retten til dagpenge, hvis behovet skulle melde sig.
Hvad glæde skulle man  

 ellers have af et medlemskab? Afsnit 6.
Direktoratet påstår, at jeg  

 hævder fortsat at være grænsearbejder.
Dette er ukorrekt og kan ikke  

 dokumenteres ud fra noget, som jeg har skrevet.
Side 2 Afsnit 2 Det essentielle i  

 Miethe-dommens konklusion er, at dagpenge skal udbetales fra det land, hvor  

 den  

 ledige har størst mulighed for på ny at opnå beskæftigelse... i mit tilfælde  

 fra Danmark.
Min situation hvor jeg er flyttet fra xxx til xxx er jo ikke  

 anderledes,  

 end hvis jeg var flyttet til eksempelvis xxx.
Der går tog hvert 20. minut til  

 xxx og jeg har i øvrigt bil, og jeg står derfor til rådighed for det danske  

 arbejdsmarked.
Generelt Reglerne om  

 arbejdsløshedsforsikring i relation til EØS-landene er udarbejdet for at give  

 en social sikring for arbejdstagere inden for medlemslandene.
Det kan ikke  

 være  

 meningen, at et medlemsland med lys og lygte skal søge efter ethvert komma,  

 som  

 kan fortolkes til at annullere en arbejdsløshedsforsikring, hvilket jeg mener  

 er det, der aktuelt finder sted her.
Hvis man med samme nidkærhed havde søgt  

 at  

 finde de regler, der kunne støtte mig, havde jeg, som EØS-landene gensidigt  

 er  

 blevet enige om, modtaget dagpenge.
 Jeg tror, at modviljen  

 overfor min sag har to årsager.
For det første udtrykker jeg  

 mig ikke i særligt diplomatiske vendinger, hvilket jo altid skaber en vis  

 uvilje.
Det ved jeg udmærket godt, men jeg nægter at stå "med hatten i  

 hånden", og jeg kan simpelthen ikke tro, at det er i overensstemmelse  

 med  

 EØS-forordningerne at min arbejdsløshedsforsikring skal sættes ud af kraft,  

 blot fordi den er lidt atypisk og derfor kræver en smule hovedregning.
For det andet tror jeg, at  

 der ligger et principielt aspekt i sagen.
I mange år har man anvendt sig af  

 hovedreglens bestemmelser om, hvorfra en grænsegænger skal modtage dagpenge  

 ved  

 fuld arbejdsløshed, nemlig bopælslandet, uden at tage højde for at der er  

 afsagt en dom (Miethe-dommen), som gør, at hovedreglen i mange tilfælde  

 overhovedet ikke kan anvendes.
Nu hvor xxx er en realitet vil der utvivlsomt  

 opstå flere og flere situationer, hvor xxx flytter til Danmark og xxx flytter  

 til xxx, men beholder deres erhvervsmæssige tilknytning til det land, hvor de  

 er statsborgere, og hvor de selvsagt lettest vil kunne søge arbejde.
 Den gang man udtænkte  

 grænsegænger-reglen har det været helt andre situationer man forestillede  

 sig.  

 Det har været ment sådan, at hvis eksempelvis en xxx, som boede i xxx og  

 arbejdede i Danmark blev fuldt arbejdsløs, så skulle han have dagpenge fra  

 xxx  

 (bopælslandet) og også tilmeldes arbejdsformidlingen der, idet han ville have  

 størst mulighed for atter at komme i arbejde i xxx.
Da Miethe fra Tyskland  

 flyttede til Belgien, men stadig arbejdede i Tyskland opstod der en slags  

 omvendt situation, som ikke stod umiddelbart omhandlet i hovedreglen.
Det er  

 dette omvendte forhold som Miethe-dommen søger at rette op på og dommen burde  

 have ændret den praksis man benyttede sig af.
Men, det har den tilsyneladende  

 ikke gjort, hvilket man også kan se ud af de pjæser som udleveres af  

 a-kasserne.
Kopi af denne skrivelse er  

 sendt til Arbejdsdirektoratet." * Sekretariatet for  

 Arbejdsmarkedets Ankenævn har ikke modtaget yderligere bemærkninger fra  

 direktoratet.
6.  


  

 Regler Rådets forordning (EØF) nr. 1408/71 om anvendelse af  

 de sociale forsikringsordninger på arbejdstagere, selvstændige  

 erhvervsdrivende  

 og deres familiemedlemmer, der flytter inden for Fællesskabet AFSNIT I ALMINDELIGE BESTEMMELSER Artikel 1 (10) (15)  

  

 Definitioner I denne forordning:
 a)  

 	  

    

 ...
b)  

 	  

    

 betyder udtrykket  

 "grænsearbejder" enhver arbejdstager eller selvstændig  

 erhvervsdrivende, som udøver sin erhvervsmæssige virksomhed på en  

 medlemsstats  

 område, men er bosat på en anden medlemsstats område, hvortil han som  

 hovedregel vender tilbage hver dag eller mindst en gang om ugen; en  

 grænsearbejder, som af det foretagende, til hvilket han normalt er knyttet,  

 udsendes til den samme medlemsstats eller til en anden medlemsstats område,  

 eller som præsterer en tjenesteydelse på samme medlemsstats eller på en anden  

 medlemsstats område, anses dog fortsat som grænsearbejder i et tidsrum af  

 højst  

 fire måneder, selv om han i denne periode ikke hver dag eller mindst én gang  

 om  

 ugen kan vende tilbage til sit bopælssted c)  

 	  

    

 ...
Afdeling 3  

  

 Arbejdsløse, som under deres seneste beskæftigelse var bosat i en anden  

 medlemsstat end den kompetente stat  

  

 Artikel 71 1. Arbejdsløse  

 arbejdstagere, som under deres seneste beskæftigelse var bosat i en anden  

 medlemsstat end den kompetente stat, modtager ydelser efter følgende regler:
a) i)  

 	  

    

 grænsearbejdere, der  

 er delvis eller periodisk arbejdsløse i den virksomhed, hvor de er  

 beskæftiget,  

 modtager ydelser efter lovgivningen i den kompetente stat, som om de var  

 bosat  

 på denne stats område; disse ydelser udbetales af den kompetente institution ii)  

 	  

    

 grænsearbejdere, der  

 er helt arbejdsløse, modtager ydelser efter lovgivningen i den medlemsstat,  

 på  

 hvis område de er bosat, som om de under deres seneste beskæftigelse havde  

 været omfattet af denne lovgivning; disse ydelser udbetales af bopælsstedets  

 institution  

 for denne institutions regning b) i)  

 	  

    

 andre arbejdstagere  

 end grænsearbejdere, der er delvis, periodisk eller helt arbejdsløse, og som  

 fortsat står til rådighed for deres arbejdsgiver eller for  

 arbejdsformidlingen  

 på den kompetente stats område, modtager ydelser efter lovgivningen i denne  

 stat, som om de var bosat på dens område; disse ydelser udbetales af den  

 kompetente institution ii)  

 	  

    

 andre arbejdstagere  

 end grænsearbejdere, der er helt arbejdsløse, og som stiller sig til rådighed  

 for arbejdsformidlingen i den medlemsstat, på hvis område de er bosat, eller  

 som vender tilbage til denne stats område, modtager ydelser efter denne stats  

 lovgivning,  

 som om de senest havde været beskæftiget dér; disse ydelser udbetales af  

 bopælsstedets institution for denne institutions regning; hvis den pågældende  

 arbejdstager allerede har fået tilkendt ydelser for den kompetente  

 institutions  

 regning i den medlemsstat, af hvis lovgivning han senest har været omfattet,  

 skal han dog modtage ydelser i overensstemmelse med reglerne i artikel 69;  

 udbetaling af ydelser efter lovgivningen i den stat, hvor den arbejdsløse er  

 bosat, stilles i bero i det tidsrum, hvor han i medfør af artikel 69 kan gøre  

 krav på ydelser efter den lovgivning, hvoraf han senest har været omfattet.
 2. Så længe en arbejdsløs  

 har ret til ydelser i medfør af stk. 1, litra a), nr. i), eller litra b), nr.  

 i), kan han ikke gøre krav på ydelser efter lovgivningen i den medlemsstat,  

 på  

 hvis område han er bosat.
Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 57. Dagpenge kan kun  

 udbetales til et medlem, som er ledigt, jf. dog kapitel 11 b.
Dagpenge kan  

 ikke  

 udbetales for ledighedsperioder, hvor medlemmet er berettiget til en  

 dagpengegodtgørelse fra arbejdsgiveren, jf. § 84, medmindre andet følger af  

 regler fastsat af direktøren for Arbejdsdirektoratet i medfør af § 84, stk.  

 11.
 Stk. 2. ...
 Stk. 5.  

  

 Direktøren for Arbejdsdirektoratet fastsætter efter  

 forhandling med Landsarbejdsrådet nærmere regler om de dagpengemæssige  

 konsekvenser af manglende kontakt til Arbejdsformidlingen, samt i hvilke  

 tilfælde manglende tilmelding ikke skal have dagpengemæssige konsekvenser.
 Stk. 6. ...
§ 62. Dagpenge må ikke  

 udbetales til et medlem, 1)  

 	  

    

 som er syg eller i  

 øvrigt ude af stand til at påtage sig arbejde af normalt omfang, 2)  

 	  

    

 som aftjener  

 værnepligt eller unddrager sig denne, 3)  

 	  

    

 som ved domstols-  

 eller administrativ afgørelse er berøvet sin frihed eller som unddrager sig  

 frihedsberøvelse, 4)  

 	  

    

 som forsørges på  

 institution, eller 5)  

 	  

    

 som af anden grund  

 ikke står til rådighed for arbejdsmarkedet.
 Stk. 2.  

  

 Direktøren for Arbejdsdirektoratet fastsætter efter  

 forhandling med Landsarbejdsrådet de nærmere regler for anvendelsen af  

 bestemmelserne i stk. 1.
 § 65. Arbejdsløshedskassen  

 skal vejlede medlemmet om de rettigheder og pligter, der følger af lovens  

 kapitel 7-16, samt om medlemmets rettigheder og pligter i øvrigt efter  

 arbejdsmarkedslovgivningen.
 Stk. 2. ...
 Stk. 5.  

  

 Nærmere regler om anvendelse af bestemmelserne i stk. 1-4  

 fastsættes af direktøren for Arbejdsdirektoratet efter forhandling med  

 Landsarbejdsrådet.
 Stk. 6.  

  

 ...
Direktoratets bekendtgørelse nr. 1353 af 20 december  

 2000 om rådighed Kapitel 2 Generelle rådighedsbetingelser § 2. Et ledigt medlem kan  

 kun få dagpenge, hvis medlemmet står til rådighed for arbejdsmarkedet.
 § 3. Et medlem skal have  

 bopæl og opholde sig i Danmark.
 Stk. 2. Hvis medlemmet  

 rejser til udlandet, men kommer tilbage til Danmark inden for samme døgn, kan  

 der udbetales dagpenge for den pågældende dag, hvis medlemmet har kunnet  

 overtage arbejde, jf. § 5.
Stk. 3. Et medlem kan få  

 dagpenge under arbejdssøgning i et andet land, hvis medlemmet inden afrejsen  

 godtgør over for arbejdsløshedskassen at have en aftale med en arbejdsgiver  

 om  

 en ansættelsessamtale i det andet land.
Medlemmet skal give meddelelse om  

 opholdets varighed til AF og arbejdsløshedskassen før rejsen.
Medlemmet skal  

 komme tilbage til Danmark inden for 5 dage.
Direktoratets vejledning nr. 140 af 14. september  

 1999 om arbejdsløshedsforsikring i relation til EØS-landene Nationalt fastsatte undtagelser fra forordningens  

 lovvalgsregler  

  

 Særlige regler for personer, der ikke har ret til at blive  

 arbejdsløshedsforsikret i et andet EØS-land eller som får arbejde uden for  

 EØS 99.  

    

 Et medlem af en dansk a-kasse, der ikke har  

 ret til at blive arbejdsløshedsforsikret i et andet EØS-land, kan bevare  

 medlemskabet af den danske a-kasse.
Hvis en person ikke allerede er medlem af  

 en dansk a-kasse, kan personen på visse betingelser optages i en dansk  

 a-kasse.  

 En person, der har været arbejdsløshedsforsikret i et EØS-land og herefter  

 får  

 arbejde, der ikke giver ret til arbejdsløshedsforsikring, kan på visse  

 betingelser genoptages i en dansk a-kasse uden at have bopæl i Danmark.  

 Tilsvarende gælder, hvis personen efter at have været arbejdsløshedsforsikret  

 i  

 et EØS-land, får arbejde uden for EØS.
Der henvises til EØS-bekendtgørelsens  

 regler herom.
* Afsnit V Artikel 71 - ydelser til arbejdsløse, som under  

 deres seneste beskæftigelse var bosat i en anden stat end den kompetente stat 187.  

    

 Artikel 71 vedrører udbetaling af ydelser til  

 personer, som under deres seneste beskæftigelse var bosat i en anden stat end  

 den kompetente stat. "Den kompetente stat" er den stat, hvis  

 lovgivning personen var omfattet af.
Artikel 71 vedrører udbetaling af  

 ydelser  

 til arbejdsløse grænsearbejdere og andre arbejdstagere end grænsearbejdere.
 ...
 204. Det følger af  

 EF-domstolens dom af 27. februar 1986 i sag 1/85 (Miethe-dommen), at en helt  

 arbejdsløs grænsearbejder skal anses for at være omfattet af begrebet 'andre  

 arbejdstagere end grænsearbejdere', hvis personen har opretholdt en personlig  

 og faglig tilknytning til det tidligere beskæftigelsesland, der gør, at  

 personen må anses for at have størst mulighed for på ny at opnå beskæftigelse  

 dér.
205. Miethe var tysk  

 statsborger, uddannet i Tyskland og havde kun arbejdet i Tyskland.
Under  

 ansættelsen i Tyskland flyttede han til Belgien.
Han vendte tilbage til  

 Belgien  

 hver dag.
Flytningen skyldtes alene, at hans børn, der gik på en belgisk  

 kostskole, herefter dagligt kunne nå til kostskolen fra forældrenes bolig.  

 Miethe havde et kontor hos sin svigermor i Tyskland, hvor han også kunne  

 overnatte.
Det benyttede han sig af regelmæssigt en til to gange om ugen -  

 også  

 efter at han var blevet arbejdsløs.
Efter arbejdsophøret meldte han sig ledig  

 på det tyske Arbeitsamt og bad om ydelser derfra.
 206. Domstolen fastslog, at  

 artikel 71 stk. 1, litra a), ii), skal fortolkes således, at en  

 grænsearbejder,  

 der er helt arbejdsløs, og som er omfattet af denne bestemmelse, kun har krav  

 på ydelser fra bopælsstaten, selv om personen opfylder betingelserne for ret  

 til ydelser i den tidligere beskæftigelsesstat.
 207. En grænsearbejder, der  

 er helt arbejdsløs, men som har opretholdt en personlig og faglig tilknytning  

 til den tidligere beskæftigelsesstat, der gør, at personen må antages at have  

 størst mulighed for på ny at få beskæftigelse dér, skal dog anses for  

 omfattet  

 af begrebet 'andre arbejdstagere end grænsearbejdere'.
208. Miethe var  

 grænsearbejder men havde en personlig og faglig tilknytning til Tyskland, der  

 gjorde, at han havde størst mulighed for at opnå arbejde dér.
Han ansås  

 derfor  

 for at være omfattet af begrebet 'andre arbejdstagere end grænsearbejdere' og  

 kunne dermed vælge at stille sig til rådighed for arbejdsmarkedet i det  

 tidligere beskæftigelsesland, Tyskland.
 209. Direktoratet afgør, om  

 en arbejdstagers forhold har en sådan karakter.
 Direktoratets bekendtgørelse nr. 310 af 19. maj 1999  

 om en a-kasses pligt til at vejlede m.v.
 § 1.  

  

 En a-kasse har pligt til at vejlede sine medlemmer om de  

 rettigheder og pligter, der følger af kapitel 7-16 i lov om  

 arbejdsløshedsforsikring m.v., samt om medlemmets rettigheder og pligter i  

 øvrigt efter arbejdsmarkedslovgivningen.
 Stk. 2. En a-kasse har altid  

 pligt til at give det enkelte medlem individuel og personlig vejledning, når  

 medlemmet har særligt behov herfor.
