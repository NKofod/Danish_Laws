 Den 13. April 1933 er der i Athen mellem Danmark og Grækenland afsluttet  

 følgende Konvention vedrørende Forligsbehandling, Voldgift og retlig  

 Afgørelse:
KONVENTION vedrørende Forligsbehandling, Voldgift og retlig afgørelse: mellem Danmark  

 og Grækenland HANS MAJESTÆT KONGEN AF DANMARK OG ISLAND OG PRÆSIDENTEN FOR DEN HELLENSKE  

 REPUBLIK har, tilskyndet af det venskabelige Forhold, som lykkeligvis bestaar  

 mellem deres respektive Folk; Besjælet af et alvorligt Ønske om ved fredelige Midler at sikre Afgørelsen  

 af de Uoverensstemmelser, Som maatte opstaa mellem deres Lande; I Erkendelse af de internationale Domstoles Forpligtelse til at respektere  

 de Rettigheder, som er fastsat ved Traktater eller følger af Folkeretten; I Erkendelse af, at den enkelte Stats Rettigheder ikke vil kunne ændres  

 uden dens Samtykke; I Betragtning af, at den nøje Iagttagelse, under Folkeforbundets  

 Auspicier, af fredelige Fremgangsmaader gør det muligt at naa til en Ordning  

 af alle internationale Uoverensstemmelser; Og idet de i høj Grad værdsætter den i Folkeforbundets Resolution af 26.  

 September 1928 indeholdte Henstilling til alle Stater om at afslutte  

 Konventioner til fredelig Bilæggelse af internationale Uoverensstemmelser; besluttet gennem en Konvention at virkeliggøre deres fælles Forsæt og har  

 til deres Befuldmægtigede udnævnt:
HANS MAJESTÆT KONGEN AF DANMARK OG ISLAND, Hans Excellence Hr.PETER CHRISTIAN SCHOU, overordentlig Gesandt og  

 befuldmægtigede Minister PRÆSIDENTEN FOR DEN HELLENSKE REPUBLIK, Hans Excellence Hr.
DEMETRE MAXIMOS, Udenrigsminister som, efter at have deponeret deres Fuldmagter, der er befundet at være i  

 god og behørig Form, er kommet overens om følgende Bestemmelser:
 Om fredelige Afgørelsesmaader i  

 Almindelighed.
 Artikel 1.
 Alle Slags Uoverensstemmelser, som maatte opstaa mellem Danmark og  

 Grækenland, og som ikke har kunnet ordnes ad diplomatisk Vej, skal under de i  

 nærværende Konvention fastsatte Betingelser henvises til retlig Afgørelse  

 eller Voldgift efter forudgaaende - efter Omstændighederne tvungen eller  

 fakultativ - Forligsbehandling.
 Artikel 2.
Uoverensstemmelser, for hvis Løsning en særlig Fremgangsmaade er  

 foreskrevet ved andre mellem de Kontraherende Parter gældende Overenskomster,  

 skal ordnes i Overensstemmelse med Forskrifterne i disse Overenskomster.
Hvis  

 Løsningen af en Uoverensstemmelse imidlertid ikke tilvejebringes ad denne  

 Vej, skal de i nærværende Konvention indeholdte Bestemmelser vedrørende  

 Voldgift eller retlig Afgørelse komme til Anvendelse.
 Artikel 3.
 1. Hvis det drejer sig om en Uoverensstemmelse, som  

 efter den ene af de Høje Kontraherende Parters indre Lovgivning henhører  

 under de dømmende eller administrative Myndigheders Kompetence, kan den  

 paagældende Part modsætte sig, at Uoverensstemmelsen, forinden en endelig  

 Afgørelse inden for en rimelig Tid er truffet af de kompetente Myndigheder,  

 underkastes de forskellige i nærværende Konvention foreskrevne  

 Fremgangsmaader.
 2. Den Part, som i saa Fald agter at bringe de i  

 nærværende Konvention foreskrevne Fremgangsmaader til Anvendelse, skal  

 meddele den anden Part denne sin Hensigt inden for en Frist af et Aar at  

 regne fra ovennævnte Afgørelse.
 Om retlig Afgørelse.
 Artikel 4.
 Alle Uoverensstemmelser, hvorved Parterne indbyrdes strides om en Ret,  

 skal henvises til Afgørelse ved den faste Domstol for mellemfolkelig  

 Retspleje, medmindre Parterne i Henhold til de nedenfor angivne Bestemmelser  

 bliver enige om at forelægge Sagen for en Voldgiftsret.
 Det er en Selvfølge, at de ovennævnte Stridigheder navnlig er saadanne,  

 som omfattes af Art. 36 i Statuten for den faste Domstol for mellemfolkelig  

 Retspleje.
 Artikel 5.
Hvis Parterne er enige om at henvise de i den foregaaende Artikel  

 omhandlede Uoverensstemmelser til en Voldgiftsret, skal de oprette en særlig  

 Aftale, i hvilken de bestemmer Stridens Genstand, Valget af Voldgiftsmænd og  

 den Fremgangsmaade, der vil være at følge.
I Mangel af tilstrækkelige  

 Angivelser eller Bestemmelser i Voldgiftsaftalen skal i fornødent Omfang  

 Forskrifterne i Haagerkonventionen af 18. Oktober 1907 angaaende fredelig  

 Bilæggelse af mellemfolkelige Tvistigheder komme til Anvendelse.
Hvis Aftalen  

 intet indeholder om hvilke Retsgrundsætninger, der vil være at anvende af  

 Voldgiftsmændene, skal Retten anvende de i Art. 38 i Statuten for den faste  

 Domstol for mellemfolkelig Retspleje nævnte Hovedregler.
 Artikel 6.
 Hvis Parterne ikke kan enes om den i den foregaaende Artikel omhandlede  

 Voldgiftsaftale eller undlader at udpege Voldgiftsmænd, skal det staa enhver  

 af Parterne frit for med tre Maaneders Varsel direkte gennem en Anmodning at  

 indbringe Uoverensstemmelsen for den faste Domstol for mellemfolkelig  

 Retspleje.
 Artikel 7.
 1. De i Artikel 4 nævnte Uoverensstemmelser kan forud  

 for enhver Behandling for den faste Domstol for mellemfolkelig Retspleje  

 eller forud for enhver Voldgiftsbehandling efter fælles Overenskomst mellem  

 Parterne henvises til den i nærværende Konvention foreskrevne  

 Forligsbehandling.
 2. Hvis Sagen henvises til Forligsbehandling, men  

 denne Fremgangsmaade ikke fører til Resultat, kan ingen af Parterne indbringe  

 Uoverensstemmelsen for den faste Domstol for mellemfolkelig Retspleje eller  

 forlange den i Artikel 5 omhandlede Voldgiftsdomstol nedsat, forinden en  

 Maaned er hengaaet efter Afslutningen af Forligsnævnets Arbejde.
 Om Forlig.
 Artikel 8.
 Alle andre end de i Artikel 4 nævnte Uoverensstemmelser skal ubetinget  

 underkastes Forligsbehandling, forinden de kan gøres til Genstand for  

 Voldgift.
 Artikel 9.
 De i den foregaaende Artikel nævnte Uoverensstemmelser skal forelægges  

 enten for et staaende Forligsnævn eller for et af Parterne særlig nedsat  

 Forligsnævn.
 Artikel 10.
 Paa Begæring af den ene Høje Kontraherende Part rettet til den anden Part  

 skal der inden seks Maaneder nedsættes et staaende Forligsnævn.
 Artikel 11.
 I Mangel af anden Aftale mellem Parterne skal Forligsnævnet sammensættes  

 som følger:
1. Nævnet skal bestaa af fem Medlemmer.
De Høje  

 Kontraherende Parter udnævner hver et Medlem, som kan vælges blandt deres  

 egne Statsborgere.
De tre øvrige Nævnsmedlemmer udpeges efter fælles  

 Overenskomst blandt Borgere i andre Stater.
De skal være af forskellig  

 Nationalitet og maa ikke være hjemmehørende paa Parternes Territorium eller  

 ansat i deres Tjeneste.
Blandt disse tre Medlemmer udpeger de Høje  

 Kontraherende Parter Nævnets Formand.
2. Nævnets Medlemmer udnævnes for tre Aar.
De skal  

 kunne genvælges.
De i Forening udnævnte Medlemmer kan under Funktionsperioden  

 afløses af andre efter Aftale mellem Parterne.
Hver af de Høje Kontraherende  

 Parter kan til enhver Tid afløse det af den selv valgte Medlem.
Uden Hensyn  

 til Afløsning forbliver Nævnsmedlemmerne i Virksomhed indtil Afslutningen af  

 deres løbende Arbejde.
 3. Ledige Pladser som Følge af Dødsfald, Udtræden  

 eller enhver anden Forhindring besættes snarest muligt i Overensstemmelse med  

 den for Udnævnelserne fastsatte Fremgangsmaade.
 Artikel 12.
Hvis der ikke ved en Tvistigheds Opstaaen findes et af Parterne udnævnt  

 staaende Forligsnævn, skal der inden tre Maaneder at regne fra den Dato, paa  

 hvilken den ene af Parterne retter Anmodning herom til den anden Part,  

 nedsættes et særligt Nævn til Undersøgelse af Tvistigheden.
Udnævnelserne  

 skal finde Sted i Overensstemmelse med Forskrifterne i den foregaaende  

 Artikel, medmindre Parterne træffer anden Bestemmelse.
 Artikel 13.
 1. Hvis Udnævnelsen af de Medlemmer, som skal udpeges  

 af Parterne i Forening, ikke har fundet Sted inden for de i Artiklerne 10 og  

 12 foreskrevne Frister, skal det overdrages en af Parterne i Forening valgt  

 tredie Stat at foretage de nødvendige Udnævnelser.
 2. Hvis Enighed om Valget af en Stat ikke kan  

 tilvejebringes, skal hver af Parterne udpege en Stat, og Udnævnelserne  

 foretages af de saaledes valgte Stater i Forening.
 3. Hvis de i det foregaaende Stykke nævnte to Stater  

 ikke er udpeget inden to Maaneder, eller hvis de to udpegede Stater ikke kan  

 naa til Enighed, skal de nødvendige Udnævnelser foretages af  

 Folkeforbundsraadets fungerende Formand, for hvem Sagen kan forelægges gennem  

 en almindelig Anmodning fra den ene eller den anden af de Høje Kontraherende  

 Parter.
 Artikel 14.
 1. Tvistigheden forelægges Forligsnævnet gennem en  

 Anmodning rettet til dets Formand af Parterne efter fælles Overenskomst  

 eller, i Mangel heraf, af den ene eller den anden af Parterne.
 2. Anmodningen skal foruden en kort Redegørelse for  

 Tvistens Genstand indeholde en Opfordring til Nævnet om at træffe alle  

 Forholdsregler, som er egnet til at føre til et Forlig.
 3.Hvis Anmodningen udgaar alene fra den ene af Parterne, skal den af  

 vedkommende Part ufortøvet meddeles Modparten.
 Artikel 15.
 1. Inden for en Frist af femten Dage at regne fra den  

 Dag, da en af Parterne har indbragt en Uoverensstemmelse for et staaende  

 Forligsnævn, kan hver af Parterne ved Behandlingen af den paagældende  

 Uoverensstemmelse erstatte det af den selvvalgte Medlem med en Person, som  

 besidder særlig Sagkundskab i det foreliggende Emne.
2. Den Part, som vil benytte sig af denne Ret, skal  

 uopholdelig gøre den anden Part bekendt hermed.
Denne skal i saa Fald have  

 Ret til at foretage tilsvarende Skridt inden for en Frist af femten Dage at  

 regne fra den Dato, paa hvilken Underretningen naar frem til den.
 Artikel 16.
 1. Forligsnævnet samles, i Mangel af anden  

 Overenskomst mellem Parterne, hvor Folkeforbundet har sit Sæde eller paa et  

 hvilketsomhelst andet af dets Formand fastsat Sted.
 2. Navnet kan under alle Omstændigheder anmode  

 Folkeforbundets Generalsekretær om Bistand i sit Arbejde.
 Artikel 17.
 Forligsnævnets Forhandlinger er ikke offentlige, medmindre Nævnet med  

 Parternes Samtykke træffer Bestemmelse herom.
 Artikel 18.
1. I Mangel af anden Aftale mellem Parterne træffer  

 Nævnet selv Bestemmelse om Behandlingsmaaden, som i hvert Fald skal være  

 kontradiktorisk.
Med Hensyn til Undersøgelser skal Nævnet, hvis det ikke  

 enstemmigt træffer anden Beslutning, følge Forskrifterne i Afdeling III i  

 Haagerkonventionen af 18. Oktober 1907 om fredelig Bilæggelse af  

 mellemfolkelige Tvistigheder.
 2. Parterne møder for det staaende Forligsnævn ved  

 Forhandlere, der har til Opgave at tjene som Mellemled mellem dem og Nævnet;  

 de kan endvidere lade sig bistaa af Raadgivere og Sagkyndige, som de udnævner  

 i dette Øjemed, og begære Afhøring af alle Personer, hvis Vidnesbyrd synes  

 dem nyttigt.
 3. Nævnet har paa sin Side Ret til at kræve mundtlige  

 Fremstillinger af de to Parters Forhandlere, Raadgivere og Sagkyndige saavel  

 som af alle Personer, som det skønner nyttigt at lade give Møde med deres  

 Regerings Samtykke.
 Artikel 19.
 I Mangel af anden Aftale mellem Parterne træffes Forligsnævnets  

 Beslutninger med Stemmeflerhed, og Nævnet kan kun udtale sig om Sagens  

 Realitet, naar samtlige dets Medlemmer er tilstede.
 Artikel 20.
 Parterne forpligter sig til at lette Forligsnævnets Virksomhed og navnlig  

 til i størst muligt Omfang at forsyne det med alle nyttige Aktstykker og  

 Oplysninger saavel som til at benytte de Midler, hvorover de raader, til at  

 give det Adgang til paa deres Omraade og i Overensstemmelse med deres  

 Lovgivning at indstævne Vidner eller Sagkyndige og at foretage Undersøgelser  

 paa Stedet.
 Artikel 21.
 1. Under deres Virksomhed modtager Forligsnævnets  

 Medlemmer en Godtgørelse, hvis Størrelse fastsættes ved Aftale mellem  

 Parterne, som hver bærer en lige Del deraf.
 2. De almindelige Omkostninger forbundet med Nævnets  

 Virksomhed fordeles paa samme Maade.
 Artikel 22.
1. Forligsnævnet har til Opgave at klarlægge de  

 omtvistede Spørgsmaal,i dette Øjemed at sande alle nyttige Oplysninger og at  

 bestræbe sig for at forlige Parterne.
Det kan, efter at have undersøgt Sagen,  

 over for Parterne fremsætte de nærmere Vilkaar for en Ordning, som vilde  

 forekomme det passende, og give dem en Frist til at udtale sig herom.
2. Ved Afslutningen af sin Virksomhed opretter Nævnet  

 en Protokol, der fastslaar efter Omstændighederne, enten at Parterne har  

 truffet en Ordning og i saa Fald de nærmere Vilkaar for denne Ordning, eller  

 at Parterne ikke har kunnet forliges.
Protokollen maa ikke omtale, hvorvidt  

 Nævnets Beslutninger er vedtaget enstemmigt eller ved Stemmeflerhed.
 3. Nævnets Virksomhed skal, medmindre Parterne bliver  

 enige om andet, være afsluttet inden seks Maaneder at regne fra den Dag, paa  

 hvilken Uoverensstemmelsen blev forelagt Nævnet.
 Artikel 23.
 Den af Nævnet oprettede Protokol skal ufortøvet bringes til Parternes  

 Kundskab.Parterne afgør, hvorvidt den skal offentliggøres.
 Om Voldgiftsafgørelse.
 Artikel 24.
 Hvis Parterne ikke en Maaned efter Afslutningen af Forligsnævnets Arbejde  

 er kommet til Forstaaelse, skal Sagen forelægges en Voldgiftsret, der i  

 Mangel af anden Aftale mellem Parterne oprettes som nedenfor foreskrevet.
 Artikel 25.
Voldgiftsretten skal bestaa af fem Medlemmer.
Parterne indnævner hver et  

 Medlem, som kan vælges blandt deres egne Statsborgere.
De to øvrige  

 Voldgiftsmænd samt Formanden vælges efter fælles Overenskomst blandt Borgere  

 i andre Stater.
Disse sidste skal være af forskellig Nationalitet og maa ikke  

 være hjemmehørende paa Parternes Territorium eller ansat i deres Tjeneste.
 Artikel 26.
 1. Hvis Medlemmerne af Voldgiftsretten ikke er udnævnt  

 inden tre Maaneder at regne fra den Dato paa hvilken en af Parterne rettede  

 Anmodning til den anden om Nedsættelse af en Voldgiftsret, skal det  

 overdrages en af Parterne i Forening udpeget tredie Stat at foretage de  

 fornødse Udnævnelser.
 2. Hvis Enighed om Valget af en Stat ikke kan  

 tilvejebringes, udpeger hver af Parterne en Stat, og Udnævnelserne foretages  

 af de saaledes valgte Stater i Forening.
3. Hvis de saaledes udpegede Stater ikke inden tre  

 Maaneder naar til Enighed, eller hvis de i Stk. 2 omhandlede Stater ikke er  

 udpeget i Løbet af dette Tidsrum skal de fornødne Udnævnelser foretages af  

 Præsidenten for den faste Domstol for mellemfolkelig Retspleje, for hvem  

 Sagen kan indbringes gennem en almindelig Anmodning fra den ene eller den  

 anden af de Høje Kontraherende Parter.
Hvis Præsidenten maatte være  

 forhindret, eller hvis han tilhører en af Parterne, skal Udnævnelserne  

 foretages af Vice-Præsidenten.
Hvis han er forhindret, eller hvis han  

 tilhører en af Parterne, skal Udnævnelserne foretages af det ældste Medlem af  

 Domstolen, som ikke tilhører nogen af Parterne.
 Artikel 27.
 Ledige Pladser som Følge af Dødsfald, Udtræden eller enhver anden  

 Forhindring besættes snarest muligt i Overensstemmelde med den for  

 Udnævnelserne fastsatte Fremgangsmaade.
 Artikel 28.
 Parterne skal affatte en Voldgiftsaftale, der bestemmer Stridens Genstand  

 og den Behandlingsmaade, som vil være at følge.
 Artikel 29.
 I Mangel af tilstrækkelige Anvisninger eller Bestemmelser i  

 Voldgittsaftalen angaaende de i den foregaaende Artikel nævnte Punkter skal  

 Bestemmelserne i Haagerkonventionen af 18. Oktober 1907 om fredelig  

 Bilæggelse af mellemfolkelige Tvistigheder finde Anvendelse i fornødent  

 Omfang.
 Artikel 30.
 Hvis en Voldgiftsaftale ikke er afsluttet inden for et Tidsrum af tre  

 Maaneder fra Voldgiftsrettens Nedsættelse, kan den ene eller den anden af  

 Parternegennem en Anmodning indbringe Sagen for Voldgiftsretten.
 Artikel 31.
Hvis Voldgiftsaftalen intet udtaler herom, eller saafremt en  

 Voldgiftsaftale ikke er afsluttet, skal Voldgiftsretten bringe de i Artikel  

 38 i Statuten for den faste Domstol for mellemfolkelig Retspleje givne  

 Grundsætninger til Anvendelse.
Forsaavidt der ikke findes nogen Regel, som er  

 anvendelig paa Konflikten, skal Voldgiftsretten dømme ex aequo et bono.
 Almindelige Bestemmelser.
 Artikel 32.
1. I alle Tilfælde, hvor Tvistigheden er Genstand for  

 Voldgift eller retlig Behandling, og navnlig hvis det Spørgsmaal, om hvilket  

 Parterne er uenige, er en Følge af Handlinger, der allerede er foretagne,  

 eller som er i Færd med at blive foretaget, skal den faste Domstol for  

 mellemfolkelig Retspleje, i Overensstemmelse med Statutens Artikel 41, eller  

 Voldgiftsretten snarest muligt angive, hvilke foreløbige Forholdsregler der  

 bør træffes.
Parterne er forpligtet til at rette sig efter saadanne  

 Forholdsregler.
 2. Hvis Tvistigheden er forelagt Forligsnævnet, kan  

 det anbefale Parterne saadanne foreløbige Forholdsregler, som det maatte  

 skønne nyttige.
 3. Parterne forpligter sig til at afholde sig fra  

 enhver Foranstaltning, som kunde have en foregribende Virkning paa Udførelsen  

 af Rets- eller Voldgiftsafgørelsen eller paa den af Forligsnævnet foreslaaede  

 Ordning og til overhovedet ikke at foretage sig nogen Handling, af hvad Art  

 den end maatte være, som muligvis kunde skærpe eller udvide Konflikten.
 Artikel 33.
 Hvis Rets- eller Voldgiftskendelsen fastslaar, at en af en af de stridende  

 Parters Retsmyndigheder eller enhver anden Myndighed truffet Afgørelse eller  

 Foranstaltning er helt eller delvis i Strid med Folkeretten, og tillader  

 denne Parts Forfatning ikke eller kun delvis, at Følgerne af denne Afgørelse  

 eller Foranstaltning afbødes, er Parterne enige om, at der ved Rets- eller  

 Voldgiftskendelsen skaltilkendes den forurettede Part en passende  

 Godtgørelse.
 Artikel 34.
 1. Denne Konvention skal være anvendelig mellem de  

 Høje Kontraherende Parter, selv om en tredie Stat maatte være interesseret i  

 Tvistigheden.
 2. Hvor det drejer sig om Forstaaelsen af en  

 Konvention, i hvilken andre Stater end Sagens Parter er Deltagere, skal  

 Retsskriveren ved den faste Domstol for mellemfolkelig Retspleje eller  

 Voldgiftsretten Ufortøvet give disse Stater Underretning.
 Enhver af de saaledes underrettede Stater har Ret til at intervenere i  

 Sagen; hvis de benytter sig af Adgangen hertil, er den ved Afgørelsen  

 fastslaaede Fortolkning bindende for dem.
 Artikel 35.
 Tvistigheder angaaende Fortolkningen eller Anvendelsen af denne  

 Konvention, herunder indbefattet Uoverensstemmelser angaaende Stridens Art,  

 skal henvises til den faste Domstol for mellemfolkelig Retspleje..
 Artikel 36.
 Denne Konvention, der er i Overensstemmelse med Folkeforbundspagten, skal  

 ikke fortolkes som indskrænkende Forbundets Forpligtelse til naarsomhelst at  

 træffe passende Forholdsregler til virksomt at sikre Verdensfreden.
 Artikel 37.
 1. Denne Konvention skal ratificeres og Udvekslingen  

 af Ratifikationsdokumenterne finde Sted i København.
 Den skal registreres i Folkeforbundets Sekretariat.
 2. Konventionen er afsluttet for et Tidsrum af fem Aar  

 at regne fra Datoen for Udvekslingen af Ratifikationsdokumenterne.
 3. Hvis den ikke er opsagt mindst 6 Maaneder forinden  

 Udløbet af dette Tidsrum, forbliver den i Kraft for et nyt Tidsrum af fem Aar  

 og saaledes fremdeles.
 4. Uanset Opsigelse fra den ene af de Kontraherende  

 Parter skal de ved Periodens Udløb paabegyndte Behandlinger gennemføres til  

 deres normale Afslutning.
 Til Bekræftelse heraf har de ovennævnte Befuldmægtigede undertegnet denne  

 Konvention.
 Udfærdiget i Athen i to Eksemplarer, den  

 13.April 1933.
P.Schou. (L.S.) D.Maxinos. (L.S.) Ratifikationerne til ovenstaaende Konvention er den 17. August 1934 blevet  

 udvekslet i København, og Konventionen er i Overensstemmelse med Art. 18 i  

 Pagten for Folkenes Forbund den 29. August s.A.blevet registreret ved  

 Folkeforbundssekretariatet under No.3478.
 Hvilket herved bringes til offentlig Kundskab.
 Udenrigsministeriet, den 5.April 1935.
 P.Munch.
