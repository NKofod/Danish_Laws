Varemærket NOVON, ansøgt registreret for kemikalier til industriel  

 brug, nemlig polymerer brugt som plasticerstatning, herunder polymerer udledt  

 af landbrugsprodukter, plasic i rå tilstand, kunstig harpiks i rå tilstand i  

 klasse 1, fundet forveksleligt med varemærket NOVOLEN, registreret for bl.a.  

 kemiske produkter til industriel formål, plastic i rå tilstand i form af  

 pulver, væske eller masse.
Ansøgningen blev derfor afslået År 1993, den 15. oktober afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 1. marts 1990 indleverede klageren en ansøgning om registrering af  

 varemærket NOVON (ordmærke) for visse varer i klasse 1: kemikalier til  

 industriel brug, nemlig polymerer brugt som plasticerstatning, herunder  

 polymerer udledt af landbrugsprodukter, plastic i rå tilstand, kunstig  

 harpiks i rå tilstand i klasse 1.
 Ansøgningen blev den 11. december 1991 bekendtgjort i Dansk  

 Varemærketidende.
Ved skrivelse af 7. februar 1992 nedlagde BASF Aktiengesellschaft,  

 Tyskland v/Hofman-Bang & Boutard A/S i medfør af varemærkelovens § 20,  

 stk. 2, indsigelse mod registrering af det ansøgte mærke.
Som begrundelse for  

 indsigelsen anførtes:
 »Til støtte for indsigelsen gøres gældende, at det ansøgte mærke er  

 forveksleligt med det for BASF Aktiengesellschaft registrerede mærke VR 24 91  

 1968 NOVOLEN, registreret for bl.a.
 klasse 1:kemiske produkter til industriel formål, plastic i rå tilstand i  

 form af pulver, væske eller masse.
 Der foreligger således varesammenfald mellem NOVOLEN registreringen og  

 ovennævnte NOVON ansøgning.
Endvidere skal anføres, at der foreligger mærkelighed, jvf. at mærkerne er  

 opbygget som følger:
Selvom det anmeldte mærke kun består af 2 stavelser, indeholder dette  

 mærke dog alligevel fuldstændigt alle væsentlige bogstaver i indsigernes  

 mærke, herunder i særdeleshed de identiske bogstaver i de to første  

 stavelser.
Dette giver derfor ikke mindst en auditiv mærkelighed mellem  

 mærkerne NOVOLEN og NOVON.
Under henvisning til det ovenfor anførte, er det indsigernes opfattelse,  

 at det anmeldte mærke bør afslås under henvisning til varemærkelovens § 15,  

 stk. 1, nr. 2.« I skrivelse af 10. april 1992 bestred klageren, at der foreligger  

 mærkelighed mellem mærkerne NOVON og NOVOLEN.
 I skrivelsen anførtes bl.a. følgende:
»I den anledning skal det anføres, at forstavelsen »NOVO-»  

 i det af indsigeren påberåbte mærke må anses for at være en særdeles svag  

 mærkebestanddel.
Jeg henviser til Varemærkeregisterets klasse 1, hvoraf det  

 fremgår, at ca. 17 varemærkeregistreringer, alle indeholdende forstavelsen  

 »NOVO-», sameksisterer.
Den omstændighed, at begge mærker  

 indeholder bogstaverne/forstavelsen »NOVO-» vil således i sig selv  

 ikke være tilstrækkeligt til, at mærkerne kan anses for forvekslelige.
 Samtidig foreligger der en visuel forskel mærkerne imellem, idet det  

 ansøgte mærke består af fem bogstaver overfor indsigerens mærke, som  

 indeholder syv bogstaver.
Endelig er der tale om et tostavelsesord overfor et trestavelsesord,  

 hvilket betyder, at der tillige vil være en væsentlig forskel mellem mærkerne  

 udtalemæssigt.
En forskel, der vil være tilstede, hvadenten mærket NOVOLEN  

 udtales med tryk på første eller på tredje stavelse, hvorfor den  

 udtalemæssige »rytme« i ordene vil adskille sig tilstrækkeligt fra  

 hinanden.
På baggrund af de mange registreringer med forstavelsen »NOVO-»  

 i klasse 1 forekommer der ikke at være noget til hinder for, at det korte ord  

 NOVON kan sameksistere med bl.a. mærket NOVOLEN.
Direktoratet fandt da heller  

 ikke mærket NOVON forveksleligt med mærket NOVOLEN under behandlingen af  

 ansøgningen eller iøvrigt med andre trestavelsesord med forstavelsen  

 »NOVO-».
 Som en parallelsag skal jeg iøvrigt henvise til afgørelsen NULON = NULODOR  

 som nævnt i Registreringspraksis ved Rigmor Carlsen, side 198.
Ud fra en helhedsmæssig vurdering af mærkeligheden, hvorunder der specielt  

 lægges vægt på, at forstavelsen »NOVO-» må anses for at være en  

 svag mærkebestanddel, finder jeg således ikke, at der vil være nogen aktuel  

 risiko for forveksling af de omhandlede mærker.« Patentdirektoratet traf afgørelse i sagen den 12. juni 1992 og tog  

 indsigelsen til følge med følgende begrundelse:
»Der er varesammenfald.
Det afgørende for, om mærkerne kan anses for  

 forvekslelige er derfor, om der er mærkelighed.
Der findes adskillige registreringer med forstavelsen NOVO.
Det er derfor  

 rigtigt, at denne forstavelse må betragtes som svag.
Imidlertid er, foruden  

 denne forstavelse, det sidste bogstav N fælles for de to mærker.
Samtlige bog  

 staver i NOVON indgår således i indsigers mærke NOVOLEN.
Indsigers mærke  

 adskiller sig alene ved, at der er indskudt LE mellem den fælles forstavelse  

 og det fælles slutbogstav.
 Der er således både en auditiv og en visuel lighed mellem mærkerne.
 Det af Dem fremdragne eksempel NULON 53 NULODOR er således ikke helt  

 sammenligneligt med nærværende sag.
Da der således er såvel mærkelighed som varekollision, er mærkerne  

 forvekslelige.
Indsigelsen tages til følge, og ansøgningen afslås i medfør af  

 bestemmelsen i § 14, stk. 1, nr. 6 i varemærkeloven af 11 jun 1959 af hensyn  

 til den under VR 2491 1968 foretagne registrering.« Denne afgørelse har klageren ved skrivelse af 10. august 1992 indbragt for  

 Patentankenævnet.
 Som klagebegrundelse anførtes følgende:
»Ved bedømmelsen af forvekslingsrisikoen bør der efter min opfattelse  

 lægges vægt på følgende omstændigheder: Der er store visuelle såvel som  

 auditive forskelle mellem de to mærker NO-VON og NO-VO-LEN De visuelle forskelle er indlysende, idet NOVON er et tostavelsesord,  

 hvorimod NOVOLEN er på tre stavelser.
De forskellige antal stavelser og  

 dermed ordenes længde er årsag til, at de to mærker vil blive opfattet som  

 væsentligt forskellige rent visuelt af forbrugerne.
Også de auditive forskelle er tydelige: NOVON vil naturligt blive udtalt  

 med tryk på anden stavelse, nemlig NO-VON, mens ordet NOVOLEN naturligt vil  

 blive udtalt med tryk på tredie stavelse, nemlig NO-VO-LEN.
Ved at udtale  

 ordene lige efter hinanden NOVON NOVOLEN er der faktisk ingen reelle auditive ligheder.
 Derudover bør der i denne sag lægges vægt på, at ordet NOVO, som betyder  

 »ny« på latin, må betragtes som et svagt mærkeelement, hvorfor  

 tilstedeværelsen af denne stavelse i begge mærker ikke kan være tilstrækkelig  

 til, at mærkerne kan anses for forvekslelige.
 Dette medfører, at der må lægges så meget mere vægt på de øvrige  

 elementer, og her forekommer der en markant forskel, idet indsigeren har  

 kombineret ordet NOVO med en hel stavelse, hvorimod mine klienter kun har  

 tilføjet et bogstav til anden stavelse i ordet NOVO.
 Til trods for at de to mærker har en vis lighed som følge af den svage  

 forstavelse NOVO-, vil en helhedsbedømmelse af de to mærkers forvekslingsgrad  

 efter min opfattelse føre til, at de ikke kan anses for forvekslelige.
 Derudover skal jeg høfligst tillade mig at henvise til Patentdirektoratets  

 afgørelser i tidligere sager, hvor der netop er lagt vægt på mærkernes  

 forskellige stavelsesantal:
som nævnt i Registreringspraksis ved Rigmor Carlsen s. 172 og s. 173.' Indsigeren har ved skrivelse af 10. december 1992 anført følgende:
 »Patentdirektoratets opfattelse er, at der foreligger både auditiv og  

 visuel lighed, idet samtlige bogstaver i varemærket NOVON indgår fuldstændigt  

 i mærket NOVOLEN, og den indskudte stavelse -LE- bør ikke kunne begrunde, at  

 der ikke foreligger den fornødne mærkelighed.
 Dette ses ikke bestridt i appellantens skrivelse af 10. august 1992.
De af appellanten anførte to eksempler er jo ikke sammenlignelige med de  

 her omhandlede mærker.
Betegnelsen BAMBINO er et begreb modsat betegnelsen  

 BAMBO, og det andet eksempel er slet ikke ens med det her angivne.« Patentankenævnet har behandlet sagen på sit møde den 25. juni 1993.
For klageren mødte cand.jur.
Henrik Jespersen.
For indsigeren mødte cand.jur.
Birgit Wiborg.
Klageren anførte til støtte for, at de to mærker ikke er forvekslelige, at  

 de alene ved deres længde - to over for tre stavelser - adskiller sig fra  

 hinanden.
De udtales forskelligt, og det ansøgte mærke er ikke fuldt ud  

 indeholdt i indsigermærket NOVOLEN, der da heller ikke blev modholdt af  

 Direktoratet.
 Indsigeren har henvist til registreringspraksis og har i øvrigt påpeget,  

 at forstavelsen NOVO - ikke er særligt almindelig i klasse 1.
 Ankenævnet skal udtale:
 To medlemmer (Grønning-Nielsen og Gulmann) finder, at der - også under  

 hensyn til, at der er tale om kunstord - foreligger en auditiv lighed,  

 ligesom det visuelle helhedsbillede fører til forvekslelighed.
Et medlem (Hans Chr.
Thomsen) finder ud fra en helhedsvurdering, at der  

 består sådanne auditive og visuelle forskelle, at der ikke er  

 forvekslingsrisiko.
 Der træffes afgørelse efter stemmeflertallet.
Herefter bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
 Dissens.
