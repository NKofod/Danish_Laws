Pressenævnets kendelse i sag nr. 17-70-01137 Klage over Ekstra Bladets omtale af grønlændere behandles ikke En person klagede over udsagnet Det er alt fra narkomaner, berusede, utilpassede grønlændere og andre socialt udsatte.
Da personen ikke selv var omtalt, var han ikke klageberettiget.
Klagen blev derfor afvist uden nærmere behandling.
 Pressenævnets formand, Hanne Schmidt, udtaler:
 Klagen angår Ekstra Bladets omtale af personer med grønlandsk herkomst i sætningen Det er alt fra narkomaner, berusede, grønlændere og andre socialt udsatte.  Sætningen er efterfølgende ændret til Det er alt fra narkomaner, berusede og utilpassede grønlændere og andre socialt udsatte.  Klager er efter det oplyste ikke selv omtalt eller afbildet i artiklen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Henset til, at [Klager] ikke selv er omtalt eller afbildet i artiklen, har han ikke en sådan direkte, væsentlig og individuel retlig interesse, at han personligt kan anses for klageberettiget.
Der er derfor ikke grundlag for at behandle klagen i forhold til [Klager].
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over et citat i artiklen Nu indsættes der vagter på populært torv: - Balladen har skabt utryghed bragt på ekstrabladet.dk den 29. april 2017, idet han mener, at god presseskik er tilsidesat.
 Af artiklen Nu indsættes der vagter på populært torv: - Balladen har skabt utryghed fremgår der bl.a. følgende:
 Der er så gevaldige problemer med socialt udsatte i området omkring Klostertorvet og Vor Frue Kirke i Aarhus, at byens cityforening har besluttet at rydde torvet for sprittere og narkomaner, hvis de gør sig uheldigt bemærket.
 Det fortæller direktør for cityforeningen, Claus Bech, til Ekstra Bladet.
 Derfor har cityforeningen allieret sig med vagtselskabet G4S, og i perioden mellem 1. maj og 31. august vil to uniformerede vagter patruljere på torvet hver dag bortset fra om søndagen i tidsrummet mellem klokken 11 og 19. På den måde håber områdets restauratører, caféejere og andre næringsdrivende, at folk kan komme på torvet uden at føle sig utrygge.
- Der har gennem adskillige år været nogle problemer på det torv, som ligger tæt på Kirkens Korshærs varmestue.
Her har klientellet samlet sig omkring varmestuen.
Det er alt fra narkomaner, berusede og utilpassede grønlændere og andre socialt udsatte.
[Ifølge [Klager] er sætningen ændret fra: Det er alt fra narkomaner, berusede, grønlændere og andre socialt udsatte.  Artiklen fortsætter:] Hele klientellet.
Desværre har der også været flere tilfælde af vold og også handel med stoffer.
Det vil vi gerne af med.
Kommunen har forsøgt og gjort en kæmpe indsats, men det har ikke været tilstrækkeligt, siger Claus Bech til Ekstra Bladet.
[] Til artiklen var indsat et billede af en række personer, der sidder eller står under taget til ved et busstoppested.
[Klager] har til støtte for klagen blandt andet anført, at artiklen omtaler grønlændere på en dybt generaliserende og nedværdigende måde.
Grønlændere sidestilles direkte med berusede og socialt udsatte.
Selv efter sætningen er redigeret, er citatet generaliserende og nedværdigende.
Der er slet ikke behov for særskilt at nævne grønlændere, der kun er én af adskillige etniciteter på stedet.
 2 Pressenævnets formand, Hanne Schmidt, udtaler:
 Klagen angår Ekstra Bladets omtale af personer med grønlandsk herkomst i sætningen Det er alt fra narkomaner, berusede, grønlændere og andre socialt udsatte.  Sætningen er efterfølgende ændret til Det er alt fra narkomaner, berusede og utilpassede grønlændere og andre socialt udsatte.  Klager er efter det oplyste ikke selv omtalt eller afbildet i artiklen.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Henset til, at [Klager] ikke selv er omtalt eller afbildet i artiklen, har han ikke en sådan direkte, væsentlig og individuel retlig interesse, at han personligt kan anses for klageberettiget.
Der er derfor ikke grundlag for at behandle klagen i forhold til [Klager].
 Klagen afvises herefter, jf. medieansvarsloven § 43, stk. 2, nr. 2.
