Der forelå mærkelighed mellem det ansøgte varemærke LIVIA og det  

 tidligere registrerede varemærke LIVIAL.
Derimod fandtes der ikke at være  

 tilstrækkelig varesammenfald til, at mærkerne ved en helhedsbedømmelse kunne  

 anses for forvekslelige.
År 1993, den 3. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
V 11/92: Klage fra N.V.
Organon, Holland, v/Patentbureau  

 Chas.
Hude over Patentdirektoratets afgørelse af 13. december 1991 af vare-  

 mærkeansøgning nr.
VA 0194 1988 fra Fritz Schur Jr., København, v/Th.  

 Ostenfeld Patentbureau A/S.
Den 11. januar 1988 indleverede Fritz Schur Jr, København, v/Th.
Ostenfeld  

 Patentbureau A/S, en ansøgning om registrering af varemærket LIVIA (ordmærke)  

 for alle varer i klasserne 3 og 5.
 Ansøgningen blev den 13. marts 1991 bekendtgjort i Dansk Varemærketidende  

 for klasse 3: Vat af bomuld og viskose, vatrondeller, vatkugler, vatpinde,  

 vattamponer, alt til kosmetisk brug, og for klasse 5: Vat af bomuld og  

 viskose, vatrondeller, vatkugler, vatpinde, vattamponer, alt til medicinsk  

 brug, ammeindlæg, trusseindlæg, hygiejnebind og tamponer.
Ved skrivelse af 13. maj 1991 nedlagde klageren i medfør af § 20, stk. 2,  

 i varemærkelov af 11. juni 1959 indsigelse mod registrering af det ansøgte  

 mærke.
Til støtte for indsigelsen påberåbtes varemærkelovens § 14, stk. 1,  

 nr. 6, idet det ansøgte varemærke LIVIA ansås for forveksleligt med klagers  

 registrering VR 1875/1983 - LIVIAL.
 I skrivelse af 15. juli 1991 uddybede klager indsigelsen som følger:
 »Indsigelsen opretholdes i fuldt omfang, idet det fortsat er  

 indsigernes opfattelse, at det ansøgte og i Dansk Varemærketidende af 13.  

 marts 1991 offentliggjorte mærke udelukkende bestående af ordet LIVIA er  

 forveksleligt med ordet LIVIAL, der er registreret for indsigerne under VR  

 1875/1983.
 Der henvises til Varemærkelovens § 14, stk. 1, nr. 6.
 At ordene LIVIA og LIVIAL er forvekslelige burde ikke give anledning til  

 tvivl, og jeg vil derfor indskrænke mig til nogle få kommentarer i denne  

 forbindelse.
Ordet LIVIA består af 5 bogstaver og er helt indeholdt i det ældre  

 registrerede mærke.
Der er oven i købet tale om de 5 første bogstaver i det  

 registrerede mærke, og både visuelt og fonetisk er der derfor en høj grad af  

 overensstemmelse grænsende til identitet.
Dette må naturligvis tages i  

 betragtning ved vurderingen af, om der foruden mærkelighed tillige er  

 varelighed, og når mærkerne ligger så tæt på hinanden, som tilfældet er i den  

 foreliggende sag, er der grund til at se med desto større strenghed på  

 vareligheden.
 Registrering VR1875/1983 LIVIAL angår varefortegnelsen:
 Klasse 5:farmaceutiske præparater til human brug, og der er i  

 virkeligheden her tale om en meget bred varefortegnelse dækkende en  

 mangfoldighed af præparater.
 Den fremlagte ansøgning VA194/1988 LIVIA angår følgende varefortegnelse:
Klasse 3: vat af bomuld og viskose, vatrondeller, vatkugler, vatpinde,  

 vattamponer, alt til kosmetisk brug, Klasse 5: vat af bomuld og viskose, vatrondeller, vatkug-ler, vatpinde,  

 vattamponer, alt til medicinsk brug, ammeindlæg, trusseindlæg, hygiejnebind  

 og tamponer.
Efter indsigernes og undertegnedes opfattelse er disse varer ligeartede  

 med »farmaceutiske præparater til human brug«, og jeg lægger i  

 denne forbindelse vægt på, at varerne kan have samme formål og kan blive  

 solgt i de samme forretninger som f.eks. apoteker.
Det er muligt, at der ikke  

 vil være nogen overhængende risiko for egentlige fejltagelser, men i hvert  

 fald vil det for forbrugerne være nærliggende at tro, at varerne har samme  

 oprindelse, og det er tilstrækkeligt til, at der også efter gældende praksis  

 statueres varelighed og dermed forvekslelighed.
 Varemærket LIVIAL anvendes rent faktisk for »præparater til kvinder  

 imod forstyrrelser i menopausen«, og disse varer har klart samme formål  

 som visse af de varer, der er omfattet af ansøgningen som f.eks. »vat af  

 bomuld og viskose, vattamponer, trusseindlæg, hygiejnebind og tamponer«.  

 Om en kvinde indtager et præparat imod menopauseforstyrrelser eller søger at  

 imødegå forstyrrelserne ved hjælp af f.eks. »hygiejnebind eller  

 tamponer«, er i denne sammenhæng ligegyldigt, men det findes utvivlsomt,  

 at der i denne forbindelse er en stor risiko for, at den pågældende person  

 vil antage, at to varemærker, der ligger så tæt på hinanden, at de nærmest er  

 identiske, vil tilhøre samme virksomhed, og at derfor de respektive varer  

 ligeledes vil have samme oprindelse.
Det bør i denne forbindelse også erindres, at begge mærker samt de  

 relaterede produkter henvender sig til den private forbruger.
Der er altså  

 ikke nødvendigvis tale om »fagfolk« såsom læger eller apotekere, og  

 også af denne grund er der en risiko for forveksling eller vildledning som  

 nævnt.
Alt taget i betragtning, herunder den klare mærkelighed og den efter  

 indsigernes og undertegnedes opfattelse ligeledes klare varelighed, må  

 varemærket LIVIA anses som forveksleligt med varemærket LIVIAL, og det  

 henstilles høfligst til Direktoratet, at ansøgning VA194/1988 LIVIA afslås i  

 sin helhed, subsidiært for sådanne varer, som efter Direktoratets opfattelse  

 findes at kollidere med de varer, der er omfattet af indsigernes registrering  

 VR1875/1983 LIVIAL, i hvilken forbindelse jeg tillader mig endnu engang at  

 henvise til de ovenfor givne oplysninger omkring den aktuelle brug af  

 varemærket LIVIAL' I skrivelse af 23. september 1991 fremsatte ansøger følgende bemærkninger  

 i anledning af indsigelsen:
»Vi er ikke enige med indsiger i, at varemærket LIVIA skulle nægtes  

 registrering i medfør af VML § 14, stk. 1, nr. 6, idet der hertil måtte  

 kræves, at det var forveksleligt med det registrerede varemærke LIVIAL.
For  

 at forvekslelighed kan påstås at foreligge skal der som bekendt eksistere  

 både mærke-lighed og, jfr. § 6, stk. 1, vareidentitet eller varelighed.
 Når først mærke-ligheden betragtes skal vi ikke bestride, at ordene LIVIA  

 og LIVIAL i visuel henseende ligger ret tæt på hinanden.
Fonetisk er der imidlertid meget stor forskel, idet det ansøgte mærke  

 udtales med klart tryk på første stavelse, LI, mens de to sidste stavelser er  

 ganske ubetonede.
Det registrerede mærke LIVIAL vil derimod blive udtalt med  

 trykket lagt helt og holdent på sidste stavelse, AL, det vil sige  

 udtalemæssigt svarende til det almindelige danske ord »jovial«.
Det  

 bemærkes, at i forbindelse med almindelige ordmærker spiller netop udtalen en  

 væsentlig rolle.
I begrebsmæssig henseende er der heller ingen lighed imellem de to mærker.  

 Det ansøgte mærke LIVIA er et pigenavn, som er velkendt i Danmark, jfr.  

 blandt andet at kejser Augustus' hustru bar dette navn.
Selv om man ikke  

 måtte være velbevandret i romersk historie, vil personen og dermed navnet  

 være velkendt fra det flere gange sendte tv-spil »Jeg, Claudius«.  

 Hertil kommer, at Livia (og Liva) er kendte og anerkendte forkortelser for  

 pigenavnet Olivia.
Varemærket LIVIA leder således entydigt tanken hen på et  

 pigenavn, mens mærket LIVIAL er en fantasibetegnelse uden selvstændig  

 betydning eller associationer.
 Sammenfattende må det herefter konkluderes, at når de tre parametre, der  

 sædvanligvis indgår ved vurdering af, om der foreligger mærke-lighed,  

 betragtes, er der endog meget store fonetiske og begrebsmæssige forskelle,  

 der rigeligt opvejer den visuelle lighed, der i et vist mål foreligger.
Når herefter vareartsligheden betragtes, er det efter vor opfattelse hævet  

 over enhver tvivl, at der ikke foreligger lighed mellem de præparater, der er  

 dækket af registreringen, og de produkter, som det ansøgte mærke ønskes  

 registreret for.
Udtrykket »farmaceutiske præparater til human  

 brug« dækker lægemidler fremstillet til human brug, jfr. oprindelsen i  

 ordet »farmaci«, der betyder: videnskaben om lægemidlers  

 fremstilling, og betydningen af ordet »præparat«, der er et kemisk  

 fremstillet stof.
 Vi må herefter gentage vor opfattelse, at ingen af de produkter, der er  

 dækket af ansøgningen om registrering af LIVIA, er ligeartede med  

 farmaceutiske præparater til human brug - heller ikke selv om varerne i visse  

 tilfælde kan sælges i samme forretninger.
 I denne forbindelse skal vi endvidere pege på, at LIVIAL-registreringen  

 blev fremdraget under behandlingen af nærværende ansøgning, men at  

 Patentdirektoratet efter begrænsning af varefortegnelsen frafaldt dette  

 modhold, hvorefter vi må konkludere, at spørgsmålet om vareartslighed har  

 været grundigt overvejet.
Indsiger gør opmærksom på, at varemærket LIVIAL rent faktisk anvendes for  

 »præparater til kvinder imod forstyrrelser i menopausen« og gør  

 gældende som sin opfattelse, at disse præparater har klart samme formål som  

 visse af de varer, der er omfattet af nærværende ansøgning.
Dette kan vi ikke  

 være enige i.
De pågældende præparater ordineres til postmenopausale kvinder,  

 der på grund af indtagelse af andre farmaceutiske præparater alligevel har  

 blødninger.
Det farmaceutiske præparat LIVIAL indgives dagligt og  

 kontinuerligt, og formålet er at standse blødningerne.
Her overfor står  

 brugen af hygiejnebind eller tamponer, som en postmenopausal kvinde allerede  

 vil have været bekendt med i mindst 30 år og hvis formål ikke er at standse  

 blødninger, men udelukkende er af hygiejnisk art.
Det turde således være  

 indlysende, at ingen bruger vil kunne forveksle et hygiejnebind eller en  

 tampon med en tablet.
Med hensyn til indsigers bemærkning om, at de varer, der er dækket af de  

 to varemærker, i begge tilfælde henvender sig til den private forbruger, skal  

 vi pege på, at i hvert fald det specifikke præparat, som varemærket LIVIAL  

 anvendes for - og også de fleste farmaceutiske præparater i øvrigt - er  

 receptpligtige, og at håndteringen derfor i høj grad sker ved fagfolk, det  

 vil sige læger og apotekere, der henholdsvis ordinerer og udleverer  

 præparatet LIVIAL, mens hygiejnebind, tamponer, vat og lignende sælges  

 »over disken« direkte til den private forbruger.
Hverken i  

 ordinationsleddet hos læger eller i udleveringsleddet hos apotekere er der  

 således nogen som helst grund til at tro, at varerne vil blive forvekslet og  

 en forkert vare udleveret til brugeren.' Patentdirektoratet traf afgørelse i sagen den 13. december 1991 og afviste  

 indsigelsen med følgende begrundelse:
».....Der er mærkelighed mellem ordene Livia og Livial.
Mærkerne er  

 dog ikke identiske og heller ikke næsten identiske, da de udtales ret  

 forskelligt.
Afgørende for, om der foreligger forvekslelighed, er herefter, om der er  

 varekollision.
De af ansøgningen omfattede varer i klasse 5 kan efter  

 direktoratets opfattelse ikke anses for at være farmaceutiske præparater til  

 human brug, og der foreligger derfor ikke varekollision.
Efter en samlet  

 vurdering af mærkelighed og varesammenfald kan mærkerne herefter ikke anses  

 for forvekslelige.« Denne afgørelse har klageren N.V.
Organon, Holland v/Patentbureau Chas.  

 Hude indbragt for Patentankenævnet med påstand om, at Patentdirektoratets  

 afgørelse omstødes.
 I ankebegrundelse af 3. juni 1992 anføres følgende:
 »I tilslutning til min ankeskrivelse dateret den 13. februar 1992 med  

 diverse bilag skal jeg herved for det første fastholde, at det er indsigernes  

 og undertegnedes klare opfattelse, at det ansøgte varemærke, LIVIA, er  

 forveksleligt med det for indsigerne under VR 1875/1983 registrerede og  

 anvendte varemærke LIVIAL, dels fordi der er fornøden mærkelighed, og dels  

 fordi der desuden er fornøden varelighed.
I denne forbindelse skal det understreges, at det af Patentdirektoratets  

 skrivelse af 13. december 1991, side 3, afsnit 3, klart fremgår, at der er  

 mærkelighed til stede mellem ordene LIVIA og LIVIAL.
Patentdirektoratet  

 tilføjer, at mærkerne ikke er identiske, hvilket selvfølgelig er indlysende,  

 og at de heller ikke er næsten identiske, eftersom de udtales ret  

 forskelligt.
Det skal imidlertid understreges, at det ansøgte mærke indgår  

 helt i det registrerede mærke, og at den eneste forskel mærkerne imellem blot  

 er det afsluttende bogstav L i det registrerede mærke.
Denne lille forskel  

 betyder ikke nogen nævneværdig forskel i udtalen, netop fordi bogstavet er  

 det sidste i ordet, og en mulig ændret udtale af den afsluttende vokal må  

 anses for at være uden betydning.
De to mærker ligger i realiteten så tæt på  

 hinanden, som det er muligt, når de ikke er identiske, og jeg mener derfor,  

 at det med rimelighed må kunne statueres, at mærkerne er næsten identiske.
Med hensyn til vareligheden bemærkes det, at Patentdirektoratet i  

 skrivelsen af 13. december 1991, side 3, afsnit 4, er af den opfattelse, at  

 der ikke er »varekollision«.
Det anføres i denne forbindelse, at:  

 »de af ansøgningen omfattede varer i klasse 5 kan efter Direktoratets  

 opfattelse ikke anses for at være farmaceutiske præparater til human brug, og  

 der foreligger derfor ikke varekollision.« Indsigerne og undertegnede er  

 imidlertid helt enige i, at der ikke er varekollision i form af vareidentitet  

 til stede, eftersom de af ansøgningen i klasse 5 omfattede varer »vat af  

 bomuld og viskose, vatrondeller, vatkugler, vatpinde, vattamponer, alt til  

 medicinsk brug, ammeindlæg, trusseindlæg, hygiejnebind og tamponer«  

 naturligvis ikke efter den sproglige formulering kan betegnes som værende  

 »farmaceutiske præparater til human brug« i klasse 5 som omfattet  

 af indsigernes registrering VR 1875/1983 LIVIAL.
Vareidentitet er imidlertid ikke en forudsætning for varekollision ifølge  

 den tidligere varemærkelovs § 6, stk. 1, hvor varemærker kun anses for  

 forvekslelige, »såfremt de angår varer af samme eller lignende  

 art«.
Der skal altså foretages en bedømmelse af vareligheden, og det  

 fremgår af betænkning vedrørende en ny dansk lov om varemærker, nr. 199 af  

 1958 side 109, at der bl.a. bør lægges vægt på varens anvendelsesområde eller  

 formål, herunder f.eks. om de kompletterer hinanden.
Selvom det er  

 uomtvisteligt, at forvekslelighed mellem to varemærker bør afgøres efter en  

 helhedsbedømmelse, er det formentlig ligeledes uomtvisteligt, jvf. ovennævnte  

 betænkning side 109 venstre spalte, linie 6 fra oven, der nævner den  

 almindelige regel, »at vareartslighed fortolkes videregående, hvor  

 ligheden mellem mærkerne er utvivlsom, og mere begrænset når dette ikke er  

 tilfældet.« Ligheden mellem mærkerne er i det foreliggende tilfælde  

 tvivlsom! Dette princip gentages af Rigmor Carlsen i Varemærker -  

 Registreringspraksis fra 1980, side 52, højre spalte, 6. linie fra neden:  

 »er mærkerne identiske eller i øvrigt klart forvekslelige, vil der  

 snarere blive statueret varesammenfald end i tilfælde, hvor der hersker nogen  

 tvivl om mærkeligheden.« I det foreliggende tilfælde må varemærkerne  

 anses for at være klart forvekslelige! For så vidt angår vareligheden i øvrigt, skal jeg især henvise til min  

 skrivelse af 15. juni 1991 til Patentdirektoratet, idet jeg skal fremhæve  

 følgende forhold:
 - Varerne har eller kan have samme formål.
 - Varerne sælges eller kan blive solgt i samme forretninger, f.eks. på  

 apoteker.
 - Det er nærliggende for forbrugerne at tro, at varerne har samme  

 oprindelse.
 - Varerne henvender sig for begge mærkers vedkommende til den private  

 forbruger.
 Til orientering for så vidt angår indsigernes produkt, der aktuelt  

 befinder sig på det danske marked, vedlægges dels en prøve på selve  

 pakningen, der på alle sider viser varemærket LIVIAL og dels en brochure, der  

 enkelt og klart beskriver præparatets anvendelse imod diverse forstyrrelser  

 hos kvinder i forbindelse med menopausen eller postmenopausen, og det findes  

 herefter uomtvisteligt, at der er klare relationer mellem indsigernes  

 aktuelle produkt og de af ansøgningen omfattede varer.
Hertil kommer, at indsigernes registrering dækker den bredere  

 varefortegnelse »farmaceutiske præparater til human brug«, og denne  

 varefortegnelse er så bredt formuleret, at præparaterne ikke er angivet med  

 noget specielt formål.
Det er derfor nærliggende at tænke sig, at  

 varefortegnelsen dækker præparater, der i endnu højere grad er ligeartede med  

 de af ansøgningen omfattede varer, specielt i klasse 5. Det bemærkes i denne  

 forbindelse, at varerne »vat af bomuld og viskose, vatrondeller,  

 vatkugler, vatpinde og vattamponer« er præciserede ved tilføjelsen  

 »alt til medicinsk brug«, og der er intet i vejen for, at disse  

 konkret opregnede varer er imprægneret med farmaceutiske præparater, idet  

 sådanne præparerede varer også vil henføres til klasse 5. En »vatkugle  

 med et farmaceutisk præparat til medicinsk brug« vil altså være omfattet  

 af varefortegnelsen, og denne vare er uomtvisteligt ligeartet med  

 »farmaceutiske præparater til human brug«.
Også af denne grund må  

 der konstateres varelighed.
Alt taget i betragtning og efter en helhedsbedømmelse af såvel mærkelighed  

 som varelighed må resultatet blive, at varemærket LIVIA, jvf. ansøgning VA  

 194/1988, er forveksleligt med varemærket LIVIAL, jvf. dels registrering VR  

 1875/1983 og dels den aktuelle anvendelse som dokumenteret.' Ansøger har i skrivelse af 17. september 1992 fremsat følgende  

 bemærkninger til ankebegrundelsen:
»Det skal indledningsvis bemærkes, at ansøger fastholder sin  

 opfattelse, at det ansøgte varemærke LIVIA ikke er forveksleligt med  

 klagerens registrerede varemærke, og det skal i denne forbindelse  

 understreges, at Patentdirektoratet er af samme opfattelse.
Ansøgers mærke  

 blev oprindeligt anmeldt for alle varer i klasserne 3 og 5, men da  

 Direktoratet under ansøgningens behandling fremdrog bl.a. klagerens  

 registrering VR 01.875 1983, der dækker:
 Klasse 5: farmaceutiske præparater til human brug, blev ansøgningen  

 begrænset som følger:
Klasse 3: vat af bomuld og viskose, vatrondeller, vatkugler, vatpinde,  

 vattamponer, alt til kosmetisk brug, Klasse 5: vat af bomuld og viskose, vatrondeller, vatkugler, vatpinde,  

 vattamponer, alt til medicinsk brug, ammeindlæg, trusseindlæg, hygiejnebind  

 og tamponer, hvorefter Patentdirektoatet i skrivelse af 14. februar 1991 ( bilag A)  

 meddelte:
»Da der ikke længere ses at være noget til hinder for, at ovennævnte  

 mærke registreres, vil ansøgningen snarest blive bekendtgjort i Dansk  

 Varemærketidende.« Herefter bekendtgjordes ansøgningen den 13. marts 1991, jf. bilag 1 til  

 klageskrivelsen.
Spørgsmålet om forvekslelighed havde altså allerede på dette tidspunkt  

 været genstand for en grundig behandling i Patentdirektoratet, der på  

 baggrund af netop denne behandling kom til det resultat, at der ikke var tale  

 om forvekslelighed.
Det samme resultat kom Patentdirektoratet til efter  

 indsigelsesprocedurens afslutning, idet Patentdirektoratet i skrivelse af 13.  

 december 1991 traf afgørelse i sagen og afviste indsigelsen, jf. bilag 7 til  

 klageskrivelsen.
 Spørgsmålet om mærkelighed har været indgående behandlet i ansøgers  

 imødegåelse af 23. september 1991 af den nedlagte indsigelse (bilag 6 til  

 klageskrivelsen), og det skal her blot gentages, at selv om der i visuel  

 henseende består en vis lighed mellem de to varemærker, er der hverken i  

 fonetisk eller begrebsmæssig henseende lighed mellem de to mærker.
Denne sag vedrører ikke spørgsmålet om mærkelighed alene, men i langt  

 højere grad spørgsmålet om vareartslighed, idet forvekslelighed opstår som et  

 produkt af disse to faktorer, jf.
Mogens Koktvedgaard: Lærebog i  

 Immaterialret, p. 233, samt Betænkning vedrørende en ny dansk lov om  

 varemærker, nr. 199 af 1958, p. 107.
 Med hensyn til vareartslighed mellem på den ene side farmaceutiske  

 præparater, som er omfattet af klagers registrering, og på den anden side de  

 produkter til kosmetisk og personlig hygiejne, som omfattes af ansøgningen,  

 skal vi uden at gå ind i en teoretisk diskussion om termerne vareidentitet og  

 varekollision bemærke, at enhver fornuftig vurdering vil komme til det  

 resultat, at vareartslighed ikke foreligger, eller sagt med andre ord, der er  

 ikke tale om »varer af samme eller lignende art«, som ifølge den  

 tidligere varemærkelovs § 6, stk. 1, er en betingelse for at anse varemærker  

 som forvekslelige.
 Patentdirektoratet har i talrige indsigelsessager haft lejlighed til at  

 tage stilling til spørgsmålet om vareartslighed, og vi skal henlede  

 opmærksomheden på nedenstående afgørelser, der er hentet fra Rigmor Carlsen:  

 Varemærker Registreringspraksis 1880-1980, afsnit 7 »Mærker hvor  

 spørgsmålet om varekollision eller ligeartethed har været afgørende«, p.  

 223 ff.
 I en afgørelse (p. 227) fandt Patentdirektoratet, at en registrering af  

 mærket OVULEN for farmaceutiske præparater ikke var til hinder for  

 registrering af et mærke OLULEN for forbindsmaterialer, kirurgiske og  

 medicinske bandagematerialer, vat, bleindlæg.
 Direktoratet har endvidere (p. 228) fundet, at en registrering af mærket  

 PLAN for antikonceptionelle præparater, dvs. farmaceutiske præparater, ikke  

 var til hinder for registrering af et mærke PLANOSEC for diagnostiske  

 præparater til svangerskabsbestemmelse.
 Man har endvidere (p. 227) fundet, at registreringen af MONOPLAST for  

 plastre, forbindsstoffer og -materialer ikke var til hinder for registrering  

 af MONOPLAN for hele klasse 5, undtagen plastre, forbindsstoffer og  

 -materialer, dvs. bl.a. for farmaceutiske præparater.
 Som nævnt er disse tre afgørelser citeret fra det afsnit, hvor netop  

 spørgsmålet om varers lighed har været afgørende for den af Direktoratet  

 trufne afgørelse, og vi må derfor konkludere, at den afgørelse, som  

 Patentdirektoratet har truffet i nærværende sag er i fuld overensstemmelse  

 med Patentdirektoratets hidtidige praksis i indsigelsessager, hvor varearten  

 farmaceutiske præparater står over for andre varer i klasse 5.
 Klageren gør endvidere den opfattelse gældende, at der er klare relationer  

 mellem de af ansøgningen omfattede varer og det aktuelle præparat, som  

 klageren bruger mærket for, nemlig tabletter til kvinder imod forstyrrelser i  

 menopausen, og fremhæver på side 4 af klagebegrundelsen specielt fire  

 forhold:
1) »Varerne har eller kan have samme formål«.
Dette er ikke  

 rigtigt.
Klagerens præparat, en tablet, anvendes til kvinder med en specifik  

 medicinsk lidelse for at forhindre blødning efter menopausen, mens raske  

 kvinder efter menopausen ikke anvender hygiejnebind og tamponer.
Hygiejnebind  

 og tamponer anvendes heller ikke for at imødegå forstyrrelser som påstået af  

 klager i skrivelse af 15. juli 1991, p. 3 (bilag 5 til klageskrivelsen), men  

 anvendes derimod af normaltfungerende, sunde kvinder af hygiejniske grunde,  

 nemlig ca. 1 gang om måneden i 30-35 år.
 Tværtimod at have samme formål som påstået af klager har de to varearter  

 altså fuldstændigt modsatrettede formål, idet klagerens præparat henvender  

 sig til ældre kvinder med forstyrrelser, mens ansøgers produkt henvender sig  

 til den sunde, yngre kvinde.
 2) »Varerne sælges eller kan blive solgt i samme forretninger, f.eks.  

 apoteker«.
Med den opbygning, som såvel forretninger som apoteker har i dag, dvs. med  

 det varesortiment, der bliver udbudt begge steder, er dette gældende for en  

 uhyre lang række varer.
I det foreliggende tilfælde, vil det under alle  

 omstændigheder være afgørende, at klagerens præparat kun udleveres mod  

 recept, jf. lægemiddelkataloget 1991, p. 650 ( bilag B), hvor  

 udleveringsbestemmelserne for produktet LIVIAL er angivet som »Udlv  

 B«.
Med hensyn til udtrykket »Udlv B« henvises til  

 Specialitetstakst, juni 1992 ( bilag C), hvor det er angivet under  

 udleveringsbestemmelsen B, at der er tale om et receptpligtigt præparat.
Det  

 er derfor vor opfattelse, at der overhovedet ikke består nogen risiko for, at  

 en apoteker, der skal at udlevere tabletpræparatet LIVIAL mod en recept, ved  

 en fejltagelse skulle komme til at udlevere en pakke hygiejnebind eller  

 omvendt.
 3) »Det er nærliggende for forbrugerne at tro, at varerne har samme  

 oprindelse«.
Der er for os at se ingen grund til at tro, at forbrugerne vil være af den  

 opfattelse, at de pågældende varer har samme oprindelse.
Selv om forbrugerne  

 af begge slags varer er kvinder, er købekredsen ikke den samme, hvorfor der  

 ikke er grund til at tro, at forbrugerne skulle spekulere over netop disse to  

 varers oprindelse.
 4) »Varerne henvender sig for begge mærkers vedkommende til den  

 private forbruger«.
Selv om varerne ultimativt henvender sig til den private forbruger, er  

 udtrykket alligevel ikke fuldstændig korrekt, idet en bruger af klagerens  

 præparat kun kan erhverve sig dette præparat ved en læges mellemkomst, da det  

 som nævnt er et receptpligtigt præparat.
Klagers varemærke vil derfor i  

 første række henvende sig til læger og først i anden række til den private  

 forbruger.
I modsætning hertil henvender ansøgers mærke sig direk te til den  

 private forbruger, hvad enten vare sælges i en forretning eller på et apotek.
 Sammenfattende er det vor opfattelse, at der ikke består nogen teoretisk  

 forvekslingsrisiko, og at der heller ikke i praksis vil være nogen som helst  

 risiko for, at klagerens tabletpræparat kan forveksles med ansøgers varer,  

 hvad enten det drejer sig om kosmetisk vat og lignende i klasse 3 eller om  

 hygiejnebind, tamponer, trusseindlæg, ammeindlæg, etc. i klasse 5.
 Patentankenævnet har behandlet sagen på sit møde den 4. november 1993.
For klageren mødte cand.jur.
Kaj L.
Henriksen.
Ansøgeren var mødt sammen med cand.jur.
Inge Leffers og direktionssekretær  

 Marianne Nyegaard.
 Parterne henholdt sig til og uddybede de skriftlige indlæg bl.a. under  

 henvisning til eksempler fra administrativ praksis og retspraksis vedrørende  

 registrering af varemærker.
 Ankenævnet skal udtale:
I henhold til de af Direktoratet anførte grunde, og idet det for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
