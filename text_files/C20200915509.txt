 Cirkulære om ændring af frister vedrørende udmelding af foreløbige driftsrammer for 2021 og aflevering af regnskab for 2019 i cirkulære om kirke- og provstiudvalgskassernes budget, regnskab og revision m.v.
(Til menighedsråd, provstiudvalg og stiftsadministrationer m.v.) I medfør af § 7, stk. 5, § 9, stk. 1, 2. pkt., og § 17 h, stk. 6, 2. pkt., i lov om folkekirkens økonomi, jf. lovbekendtgørelse nr. 95 af 29. januar 2020, fastsættes:
 § 1. Provstiudvalget skal udmelde de foreløbige driftsrammer for kirkekasser for 2021 til menighedsrådene senest den 1. maj 2020.
§ 2. Menighedsrådet behandler seneste den 15. juni budgetbidraget og indfører beslutningen herom i beslutningsprotokollen.
Menighedsrådene indberetter budgetbidrag for kirkekasserne i Økonomiportalen senest den 15. juni.
Provstiudvalget kan fastsætte en anden frist for indberetningen i Økonomiportalen.
I 2020 kan fristen dog ikke fastsættes til senere end 1. juli.
 § 3. Menighedsrådet og provstiudvalget aflægger regnskab for 2019 senest den 1. maj 2020.
Ikrafttrædelsesbestemmelse § 4. Cirkulæret træder i kraft den 20. marts 2020.
 Stk. 2. Bestemmelserne i dette cirkulære gælder kun og udmelding af foreløbig ramme for kirkekasserne for 2021 og for aflæggelse af kirke- og provstiudvalgskassernes regnskab for 2019 og ændrer dermed fristerne i § 2, stk. 1, 1. pkt., § 2 stk. 2, 4. pkt., og § 6, stk. 1, i cirkulære nr. 10204 af 30. november 2016 om kirke- og provstiudvalgskassernes budget, regnskab og revision m.v.
