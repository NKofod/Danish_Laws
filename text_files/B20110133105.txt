Bekendtgørelse om ændring af bekendtgørelse om ikke-erhvervsmæssig sejlads og anden færdsel på Gudenåen med sidevandløb og søer fra Tørring til Randers (Digital annoncering) § 1 I bekendtgørelse nr. 111 af 26. januar 2007 om ikke-erhvervsmæssig sejlads og anden færdsel på Gudenåen ved sidevandløb og søer fra Tørring til Randers, som ændret ved bekendtgørelse nr. 395 af 16. april 2010, foretages følgende ændringer:
 1. Indledningen affattes således:
»I medfør af § 29, stk. 1, § 72, § 87, stk. 5 og § 89, stk. 3, i lov om naturbeskyttelse, jf. lovbekendtgørelse nr. 933 af 24. september 2009, som ændret ved lov nr. 1273 af 21. december 2011, og efter anmodning fra Vejle, Viborg og Århus amtsråd, samt Faurskov, Hedensted, Horsens, Randers, Silkeborg, Skanderborg, Viborg og Århus kommuner, fastsættes:« 2. § 14, stk. 2, affattes således:
»Stk. 2. Offentliggørelse sker ved bekendtgørelse efter kommunernes nærmere bestemmelse og kan ske udelukkende på kommunernes hjemmesider.« 3. I § 14, stk. 5, indsættes som 2. pkt.:
»Offentliggørelse kan ske udelukkende på kommunernes eller klagemyndighedens hjemmesider.« § 2 Bekendtgørelsen træder i kraft den 2. januar 2012.
