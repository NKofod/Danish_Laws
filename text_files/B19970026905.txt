 I medfør af §§ 22-24, § 28, stk. 4, § 34, § 35, stk. 2, og § 36 i lov om  

 husdyrsygdomme, jf. lovbekendtgørelse nr. 381 af 7. juni 1993, § 5, § 9, §  

 10, § 15, stk. 2, og § 16 i lov nr. 1106 af 21. december 1994 om zoonoser,  

 fastsættes:
Område og definitioner § 1.  Bekendtgørelsen omfatter erhvervsmæssig  

 fremstilling af fiskemel og fiskeolie i virksomheder på land.
 Stk. 2.  Bestemmelserne i bekendtgørelsen omfatter ikke  

 fremstilling af fiskemel og fiskeolie, der er bestemt til menneskeføde.
 Stk. 3.  Ved fiskemel forstås et produkt fremstillet ved  

 varmebehandling med efterfølgende tørring af fisk, krebs- og bløddyr samt  

 bestanddele heraf, hvorfra en del af olien kan være fjernet, og hvortil der  

 kan være gentilsat fiskesoluble.
Stk. 4.  Ved fiskesoluble, kondenseret, forstås et  

 produkt bestående af pressevand fra fremstilling af fiskemel, hvorfra en stor  

 mængde af fiskeolien og noget af vandet er fjernet.
Varen kan være  

 stabiliseret med syre.
 Stk. 5.  Ved fiskeolie forstås en olie stammende fra  

 fisk.
 Stk. 6.  Ved fiskeolie, raffineret, hærdet, forstås en  

 olie af fisk, som er raffineret og hærdet.
Autorisation § 2.  Fremstilling af fiskemel og fiskeolie må kun  

 finde sted i en virksomhed, der er autoriseret hertil af  

 Veterinærdirektoratet.
 Stk. 2.  Ved autorisation tildeles virksomheden et  

 autorisationsnummer, der skal anvendes ved mærkning af færdigvaren.
 Autorisationsansøgning m.v.
 § 3.  Ansøgning om autorisation indsendes til  

 Veterinærdirektoratet, bilagt beskrivelse af virksomhedens beliggenhed,  

 indretning, udstyr og drift.
 § 4.  Autorisation udstedes kun til virksomheder, der  

 er indrettet og udstyret i overensstemmelse med §§ 6-9.
 Stk. 2.  Væsentlige ændringer i virksomhedens lokaler,  

 indretning og udstyr må ikke foretages uden forudgående godkendelse fra  

 Veterinærdirektoratet.
 Stk. 3.  For virksomheder, der er autoriseret i medfør  

 af bekendtgørelse nr. 840 af 7. oktober 1992 om fremstilling af fiskemel og  

 fiskeolie skal der indsendes fornyet ansøgning til Veterinærdirektoratet.
Virksomhedens beliggenhed § 5.  Virksomheden skal være beliggende således i  

 forhold til omgivelserne, herunder andre virksomheder, at der ikke for  

 virksomheden opstår hygiejniske ulemper.
 Stk. 2.  Virksomheden skal sikres mod skadedyr og mod  

 forurening, der kan forringe fiskemelets og fiskeoliens kvalitet.
Virksomhedens indretning og udstyr § 6.  Virksomheden skal råde over egnet aflæsnings- og  

 opbevaringsplads for råvarer, egnede produktionslokaler samt egnet lagerplads  

 for færdigvarerne.
Stk. 2.  Lokalerne skal være placeret og indrettet  

 således, at de er velegnede til deres formål og lette at renholde.
Indvendige  

 flader skal være glatte, bl.a. for at mindske støvgener.
 Stk. 3.  Der skal forefindes installationer til  

 støvbekæmpelse, f.eks. aspirationsanlæg, punktafsugning ved støvende  

 enhedsoperationer og støvsugere.
§ 7.  Gulve skal udføres af et tæt, holdbart og  

 slidstærkt materiale med en overflade, som er let at rengøre og ikke angribes  

 af rengørings- eller desinfektionsmidler.
Der må ikke være huller eller  

 revner i gulvfladen.
Gulve i vådrum skal have mindst 1ê fald mod gulvafløb og  

 afløbsrender, og lunker må ikke forekomme.
 § 8.  Virksomheden skal være forsynet med vand af  

 drikkevandskvalitet.
 Stk. 2.  Der skal i virksomheden være det fornødne antal  

 vandhaner med forskruning til spuleslange til brug ved rengøring af  

 virksomheden og pladsen uden om denne.
Stk. 3.  I virksomheden eller i umiddelbar nærhed af  

 denne skal der være indrettet toilet samt om fornødent bade- og  

 garderobefaciliteter.
Der skal i forbindelse med toilettet forefindes  

 håndvask med varmt og koldt vand, sæbe samt engangsaftørringsmiddel.
 § 9.  Produktionsudstyret skal være dimensioneret og  

 udformet således, at det er velegnet til sit formål og let at renholde.
Stk. 2.  Køleluften skal tages fra et støvfattigt sted  

 eller renses for støv.
Der skal kunne fremstilles varmt vand og damp i  

 tilstrækkelig mængde til at forarbejde de modtagne råvarer.
 Stk. 3.  Selve forarbejdningsanlægget skal være lukket.  

 Når der kræves varmebehandling, skal anlægget være udstyret med:
 Stk. 4.  For at forhindre, at færdigvarerne forurenes af  

 råvarer, der bringes ind i forarbejdningsenheden, skal den del af  

 virksomheden, hvor råvarer ankommer og forarbejdes, være klart adskilt fra  

 den del, der er forbeholdt yderligere forarbejdning af varmebehandlet  

 fiskemel og oplagring af færdigvarerne.
 Resterillisationsanlæg som pilleteringsanlæg og lignende skal være  

 opstillet på en sådan måde, at påfyldningen af kontamineret fiskemel sker i  

 separat rum, der er klart adskilt fra rum, hvori der opbevares færdigvarer.  

 Når resterillationsanlæg anvendes til forarbejdning af kontamineret fiskemel,  

 skal tilførslen af kontamineret fiskemel ske på en sådan måde, at der er en  

 ensartet flow fra uren lagerplads til rent færdigvarelager.
 Stk. 5.  Importeret fiskemel og -olie skal være klart  

 adskilt fra øvrige færdigvarer, således at sammenblandingen ikke kan finde  

 sted, indtil det importerede fiskemel er endeligt godkendt til videre  

 omsætning.
Råvarer § 10.  Til fremstilling af fiskemel og fiskeolie må  

 kun anvendes:
Stk. 2.  Fisk og fiskeaffald skal transporteres og  

 opbevares således, at råvarernes kvalitet ikke unødigt forringes.
Hvor  

 forholdene gør det påkrævet, skal fisken og fiskeaffaldet ises.
Drift, ren- og vedligeholdelse § 11.  Virksomhedens drift skal tilrettelægges  

 således, at færdigvarernes kvalitet ikke unødigt forringes eller udsættes for  

 risiko herfor.
Stk. 2.  Fisk og fiskeaffald skal forarbejdes snarest  

 efter ankomst.
Indtil forarbejdning sker, skal fisk og fiskeaffald opbevares  

 hensigtsmæssigt i lukket emballage, f.eks. beholdere eller siloer, således at  

 råvarerne er beskyttet mod forurening.
 Stk. 3.  Virksomheden påser ved stikprøveudtagning af  

 råvarerne, at disse har en tilfredsstillende hygiejnisk kvalitet.
 § 12.  Ved fremstilling af fiskemel skal temperaturen  

 under procesforløbet som minimum nå 81 grader C for alle dele af produktet.
 Stk. 2.  Der skal anbringes termografapparatur på de  

 kritiske punkter i opvarmningsprocessen til kontrol af varmebehandlingen.
 Stk. 3.  De anvendte varme- og tørremetoder skal  

 godkendes af Veterinærdirektoratet.
 § 13.  Produktionsudstyret skal efterses, rengøres og  

 evt. desinficeres efter behov.
 Stk. 2.  Såfremt der ved eftersyn påvises ansamlinger af  

 rester af fiskemel, foretages rengøring, herunder afskrabning af udstyret.  

 Råvare-, doserings- og færdigvaresiloer efterses efter hver tømning og  

 rengøres efter behov.
§ 14.  Lokaler, inventar m.v. skal holdes vel vedlige  

 og i ren stand.
Måleudstyret skal justeres med regelmæssige mellemrum.
 § 15.  Færdigvarerne skal behandles og oplagres i  

 virksomheden på en sådan måde, at forurening heraf ikke kan forekomme.
Kontrol og betaling § 16.  Den ansvarlige for en virksomhed skal træffe  

 alle nødvendige foranstaltninger for at opfylde kravene i denne  

 bekendtgørelse og især:
 § 17.  Hvis resultaterne af de i § 16 omtalte  

 undersøgelser viser, at betingelserne i bilaget til denne bekendtgørelse ikke  

 er opfyldt, skal virksomheden:
 Stk. 2.  Hvis fornyet bearbejdning ikke er mulig, må  

 varepartiet ikke anvendes som foder til dyr.
§ 18.  Veterinærdirektoratet fører tilsyn med  

 virksomheder, som fremstiller fiskemel eller fiskeolie.
Veterinærdirektoratet  

 træffer bestemmelse om tilsynets omfang og om hvilket personale, der skal  

 forestå tilsynet.
Stk. 2.  Veterinærdirektoratet lader udtage stikprøver  

 af mellemprodukter og færdigvarer med henblik på mikrobiologisk kontrol på  

 offentligt laboratorium.
Omkostningerne herved påhviler virksomhederne.
 § 19.  Opfylder en autoriseret virksomhed ikke længere  

 betingelserne for autorisation, kan denne tilbagekaldes.
 § 20.  Veterinærdirektoratets udgifter til  

 autorisation, tilsyn og kontrol af virksomheder betales i henhold til  

 bekendtgørelse om betaling for autorisation, registrering, godkendelse,  

 attestering, tilsyn eller kontrol udført af Veterinærdirektoratet.
 Stk. 2.  Der kræves dog ikke betaling for nyautorisation  

 af virksomheder, der er autoriseret i medfør af bekendtgørelse nr. 840 af 7.  

 oktober 1992 om fremstilling af fiskemel og fiskeolie.
Straffe- og ikrafttrædelsesbestemmelser § 21.  Overtrædelse af § 2, § 4, stk. 2 og 3, og §§  

 5-17 straffes med bøde.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 22.  Bekendtgørelsen træder i kraft den 18. april  

 1997.
 Stk. 2.  Samtidig ophæves bekendtgørelse nr. 840 af 7.  

 oktober 1992 om fremstilling af fiskemel og fiskeolie.
Veterinærdirektoratet, den 10. april  

 1997 Erik Stougaard / Arne Sunesen Bilag Prøver af de færdige produkter taget under eller efter oplagringen i  

 forarbejdningsvirksomheden skal opfylde følgende normer:
Salmonella: ingen i 25 g:n = 5,c = 0,m = 0,M = 0 Enterobacteriaceae: n= 5,c = 2,m = 10,M = 3 x 10exp2 i 1g, n = antallet af prøveenheder, som prøven består af, m = tærskelværdien for antallet af bakterier: resultatet betragtes som  

 tilfredsstillende, hvis antallet af bakterier i samtlige prøveenheder ikke  

 overstiger m, M = maksimumværdien for antallet af bakterier: resultatet betragtes som  

 utilfredsstillende, hvis antallet af bakterier i en eller flere prøveenheder  

 er M eller derover, c = antallet af prøveenheder, hvis bakterietal kan ligge mellem m og M,  

 idet prøven betragtes som acceptabel, hvis bakterietallet i de andre  

 prøveenheder er m eller derunder.
 (* 1 ) Bekendtgørelsen indeholder bestemmelser, der gennemfører dele af  

 Rådets direktiv 90/667, EF-Tidende 1990 L 363 s. 51, senest ændret ved  

 direktiv 92/118, EF-Tidende 1993 L 62 s. 49 samt Kommissionens beslutning  

 94/723, EF-Tidende 1994 L 288 s. 48.
