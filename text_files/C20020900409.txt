Meddelelse om erstatning i henhold til  

 retsplejelovens kapitel 93 a Min meddelelse nr. 1/2001 indeholder oplysning om de  

 takstmæssige erstatningsbeløb for ikke-økonomisk skade  

 (tort m.v.) i forbindelse med frihedsberøvelser m.v., der  

 indtræder i perioden 1. januar 2001 til 31. december 2001.
 På grundlag af erstatningsansvarslovens § 15 og  

 bekendtgørelse nr. 735 af 21. august 2001 om bl.a.  

 tilpasningsprocenten for finansåret 2002 anvendes med virkning for  

straffeprocessuelle indgreb, der foretages i perioden 1. januar 2002 til  

 31. december 2002, følgende beløb:
 1. Frihedsberøvelser:
 0 indtil 5 timer:
 1.800 kr.
 5 indtil 10 timer:
 2.700 kr.
 10 indtil 15 timer:
 3.500 kr.
 15 timer og derover:
 4.500 kr.
b.
Mere end et døgn:
 4.500 kr. for det første døgn og  

 herudover 550 kr. for hvert påbegyndt efterfølgende  

 døgn.
c.
Anvendelse af isolation under  

 varetægtsfængslingen medfører, at  

 erstatningsbeløbet forhøjes til 750 kr. pr. dag for den  

 periode, hvor isolationen har været anvendt.
d.
Kortvarige anholdelser (under 10 minutter):
 600 kr.
e.
Taksten for frihedsberøvelser i grove  

 sædelighedssager forhøjes med 25%.
f.
Taksten for frihedsberøvelser i sager om  

 drab, drabsforsøg, og brandstiftelse efter straffelovens § 180  

 forhøjes med 100%.
g.
Ved opretholdt anholdelse, jf. retsplejelovens §  

 760, stk. 4, ydes erstatning for det første døgn efter pkt. 1  

 a. og for de efterfølgende døgn efter isolationstaksten, jf.  

 ovenfor under c., hvis det er oplyst, at den pågældende reelt har  

 været isoleret under anholdelsen.
Det bør derfor i hver enkelt  

 sag klarlægges, om dette har været tilfældet.
 2. Visitation:
Der udbetales som udgangspunkt ikke erstatning for  

 kortvarige, resultatløse visitationer og ransagning i tilknytning  

 hertil.* Dette gælder også i tilfælde, hvor den  

 person, indgrebet er rettet mod, ikke ved sin egen adfærd har givet  

 anledning til indgrebet.
Udgangspunktet gælder ligeledes, selv om det  

 fornødne mistankegrundlag i enkeltstående tilfælde ikke  

 findes at have været tilstede, jf.
U 1997.1498 H.
Udgangspunktet kan fraviges i særlige  

 tilfælde.
Som eksempel herpå kan nævnes visitationer, som  

 har været særligt indgribende, og samtidig er foretaget på  

 et sted, hvor udenforstående har kunnet overvære visitationen, og  

 som på denne baggrund har kunnet opleves som særlig  

 krænkende af den pågældende person.
Hvis der i særlige tilfælde ydes erstatning for kortvarige visitationer og ransagninger i tilknytning hertil (inder 10 minutter) uden anholdelse, er taksten 250 kr.
 Ved visitationer og ransagninger, der har varet over 10  

 minutter, anvendes taksten for anholdelse under pkt. 1 a.
 3. Ransagning:
 Erstatningsbeløbet for en ransagning, der ikke foretages i  

 forbindelse med frihedsberøvelse:
 850 kr.
 Om ransagning i tilknytning til kortvarige visitationer, -  

 se pkt. 2.
En ransagning hos en sigtet foretaget i forbindelse med en  

 samtidig stedfunden frihedsberøvelse anses i almindelighed for et  

 underordnet accessorium til frihedsberøvelsen og giver derfor ikke ret  

 til særskilt erstatning, jf.
U 1986.709Ø.
 4. Legemsundersøgelse:
 Erstatningsbeløbet for en legemsundersøgelse, der ikke  

 foretages i forbindelse med frihedsberøvelse:
 850 kr.
Der ydes som udgangspunkt ikke erstatning for en  

 legemsundersøgelse, der foretages i forbindelse med en  

 frihedsberøvelse.
Såfremt der er tale om en særlig  

 indgribende legemsundersøgelse, som f.eks. rectalundersøgelser  

 og undersøgelser af kønsorganer, ydes der dog særskilt  

 erstatning herfor, selv om indgrebet sker under en  

 frihedsberøvelse.
Legemsbesigtigelser, der indebærer fuldstændig  

 eller delvis egentlig afklædning, ligestilles erstatningsmæssigt  

 med særlig indgribende legemsundersøgelser.
Såfremt der  

 alene sker opknapning af en skjorte eller opsmøgning af ærmer og  

 bukseben, ydes der ikke erstatning.
 5. Konfrontation:
 Erstatningsbeløbet for en konfrontation, der ikke foretages under  

 frihedsberøvelse:
 850 kr.
 6. Beslaglæggelse:
 Erstatning for afsavn af motorkøretøj:
 Indtil 8 dage:
 600 kr.
 For længerevarende indgreb 600 kr.  for  den  

  1. uge og herudover  300 kr. for hver ny påbegyndt uge.
 7. Inddragelse af førerret:
 Indtil 8 dage:
 600 kr.
 For længerevarende indgreb 600 kr. for  den  

  1. uge  og herudover 300 kr. for hver ny påbegyndt uge.
 8. Telefonaflytning m.v.:
 Indtil 8 dage:
 600 kr.
 For længerevarende indgreb 600 kr.  for den  

 1. uge og herudover 300 kr. for hver ny påbegyndt uge.
 Taksten for rumaflytning er taksten for telefonaflytning  

 forhøjet med 100 %.
 Den omstændighed at indgrebet har rettet sig mod  

 flere telefoner eller rum/boliger tilhørende samme person  

 medfører ikke, at der ydes erstatning ud over de nævnte  

 beløb.
 9. Renter:
 Der ydes  renter med - for øjeblikket - 5% over  

 den til enhver tid fastsatte officielle diskonto fra modtagelsen af  

 erstatningskravet.
Rentebeløb af erstatning for ikke-økonomisk  

 skade og skattepligtig erstatning for økonomisk skade indberettes af  

 politimesteren (politidirektøren) til skattemyndighederne, jf.
RM  

 10/1994.
 10. Modregning:
 Klager over eventuel modregning med bøder og  

 sagsomkostninger, som foretages af politimesteren (politidirektøren) i  

 forbindelse med udbetalingen af erstatningen, behandles af  

 Justitsministeriet, Direktoratet for Kriminalforsorgen.
 11. Salær:
 Advokatsalæret i sager, hvor fremsættelsen  

 af erstatningskravet er ukompliceret, udgør 1.100 kr. + moms.
 Advokatsalæret i sagerne nævnt under punkt  

1.d. og punkt 2. udgør 550 kr. + moms.
 Salærtaksterne kan som hidtil fraviges i det omfang,  

 advokaten i det enkelte tilfælde kan sandsynliggøre, at det  

 udførte arbejde med sagen berettiger hertil.
Det er en forudsætning for udbetaling af  

 salær, at det fremsatte erstatningskrav helt eller delvis  

 imødekommes.
Det er endvidere en forudsætning, at advokaten ikke  

 allerede er tillagt salær som beskikket forsvarer under straffesagen,  

 og det merarbejde, der har været forbundet med fremsættelse af  

 erstatningskravet har været af ubetydelig karakter i forhold til det  

 arbejde, der tidligere har været vederlagt, jf.
RM 3/1983 og U 1987.338  

 H.
Har salæret under straffesagen ikke oversteget 2.500 kr. + moms,  

 bør salærkravet imidlertid imødekommes, da et tidligere  

 salær af en sådan størrelse ikke kan antages at  

 dække arbejdet vedrørende erstatningskravets  

 fremsættelse.
 12. Kompetence:
 Kompetencen til at afgøre erstatningskrav i  

 henhold til retsplejelovens kapitel 93 a fremgår af Justitsministeriets  

 cirkulæreskrivelse af 29. december 1995 som præciseret ved  

 Justitsministeriets skrivelse af 18. april 1996.
 13. Regulering:
 Næste regulering foretages med virkning fra 1.  

 januar 2003.
Rigsadvokaten, den 9. januar 2002 Henning Fode *   Rigsadvokatens skrivelse af 24. juni  

 1999 med bilag til samtlige statsadvokater, politimestre og  

 Politidirektøren,   U 2001.1190Ø og U 2001.1619Ø.
