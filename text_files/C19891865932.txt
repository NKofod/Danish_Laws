Til virksomheder eller anlæg, der modtager affald til deponering eller  

 forbrænding Affaldsafgift Efter kapitel 12a i lov om miljøbeskyttelse skal der betales afgift af  

 affald, der tilføres virksomheder eller anlæg, som modtager affald fra  

 kommunale renovationsordninger til deponering eller forbrænding.
 Afgiften udgør 40 kr pr ton affald.
 Fra 1 januar 1990 skal kommunalbestyrelserne anvise  

 bortskaffelsesmuligheder for alt affald, der er omfattet af Miljøministeriets  

 bekendtgørelse nr 118 af 23 februar 1989 om bortskaffelse af affald.
Dette betyder, at alle deponerings- og forbrændingsanlæg, der modtager  

 anvisningspligtigt affald, skal registreres hos toldvæsenet og betale afgift  

 af det affald, der tilføres anlægget.
En kommunes anvisning af  

 bortskaffelsesmulighed sidestilles nemlig med en kommunal renovationsordning,  

 uanset om anvisningen sker via et kommunalt regulativ eller efter en konkret  

 anvisning.
 0pmærksomheden henledes på, at der er fremsat lovforslag om ændring af  

 afgiftssatsen fra de nævnte 40 kr til 130 kr pr ton affald.
Registrering Virksomheder eller anlæg, der herefter er eller bliver  

 registreringspligtige, skal anmelde sig til registrering hos toldvæsenet.
 Registrering skal ske med virkning fra det tidspunkt, hvor virksomheden  

 eller anlægget første gang modtager affald til deponering eller forbrænding  

 efter en kommunal anvisning.
 Anmeldelse skal ske på anmeldelsesblanket, P 160, der i udfyldt stand  

 indsendes til toldkamret.
Fastsættelse af affaldsmængden Den mængde affald, der skal betales afgift af, skal fastsættes ved vejning  

 af det tilførte affald på en vægt, der kan godkendes af toldvæsenet.
 Vægte (såvel brovægte som mobile vægte til måling af akseltryk), som er  

 typegodkendte af Industri- og Handelsstyrelsen, og som er verificerede af et  

 laboratorium eller lignende, som Industri- og Handelsstyrelsen har bemyndiget  

 hertil, kan godkendes af toldvæsenet.
 Toldvæsenet vil normalt stille krav om, at vægtanlægget er bemandet, når  

 der vejes.
 Virksomheder eller anlæg, der skal registreres, og som ikke har en egnet  

 vægt, skal etablere en sådan vægt inden registreringstidspunktet.
Yderligere oplysninger Toldvæsenet har udgivet en vejledning om affaldsafgiften med mere  

 detaljerede oplysninger.
Vejledningen kan fås hos toldkamret.Hvis De ønsker  

 yderligere oplysninger, er De velkommen til at henvende Dem til toldkamret.
