 I medfør af § 2, stk. 5, § 5, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 400 af 18. juni 1993, og efter  

 bemyndigelse i bekendtgørelse nr. 570 af 26. september 1988 fastsættes:
Anvendelsesområde § 1.  Forskriften gælder for fiskeskibe, hvis køl er  

 lagt, eller som er på et tilsvarende konstruktionsstadium på eller efter den  

 1. august 1985 eller som efter denne dato indføres fra udlandet.
 Stk. 2.  Fiskeskibe med en bruttotonnage på 20 eller  

 derover skal opfylde bestemmelserne ved det førstkommende periodiske hovedsyn  

 efter den 1. januar 1986.
 Stk. 3.  Fiskefartøjer med en bruttotonnage på 5 eller  

 derover men under 20 skal opfylde bestemmelserne senest den 1. september  

 1994.
Dispensationer § 2.  I eksisterende skibe kan Søfartsstyrelsen  

 tillade afvigelser fr a kravene i §§ 3, 4, 5, 7, 9, 10, stk. 1, 11, stk. 1, 3 og 4, eller 13,  

 såfremt det ikke anses for rimeligt eller praktisk fuldt ud at opfylde disse.
Afskærmning § 3.  Bevægelige dele, der kan frembyde fare, skal  

 afskærmes i fornødent omfang.
 Stk. 2.  Under hensyntagen til, at spillet og  

 spilkoppens funktionsdygtighed ikke forringes, skal Søfartsstyrelsen afgøre,  

 hvorvidt en hensigtsmæssig afskærmning af spilkopper kan etableres.
Skridsikring af dæk § 4.  Dæksarealer, som udgør arbejdssteder ved trawl-  

 og vodspil samt nettromler, skal i passende udstrækning og på betryggende  

 måde være skridsikret.
Betjeningsgreb § 5.  Spils og nettromlers betjeningsgreb skal være  

 således anbragt, at den, der betjener spil og nettromler, har tilstrækkeligt  

 plads, ligesom der fra spil og nettromlers manøvrepladser (betjeningssteder)  

 skal være fuldt udsyn over de pågældende spil og nettromlers arbejdsområder.  

 Betjeningshåndtag skal automatisk returnere til neutral stilling, når de  

 slippes, og være forsynet med låseudstyr, der forhindrer ukontrolleret  

 igangsætning.
Bremser § 6.  Spil skal være udstyret med bremser, der  

 effektivt er i stand til at fastholde byrden.
Bremser skal være forsynet med  

 enkle og lettilgængelige justeringsanordninger.
Enhver spiltromle, der kan  

 frakoble spillets drivaksel, skal være forsynet med en bremse, der er  

 uafhængig af drivakslen.
Overbelastning § 7  Spil skal være forsynet med midler til at hindre  

 overbelastning.
Svigt i kraftforsyningen må ikke medføre ukontrolleret  

 affiring af byrden.
Spoleanordninger § 8.  Hvor manuelt betjente spoleanordninger er  

 installeret, skal disse kunne kobles fra, når spillet firer ud.
Vejviserblokke § 9.  Vejviserblokke skal være forsynet med  

 sikkerhedsbøjle eller andre lige så effektive sikkerhedsforanstaltninger.
Trawlskovle § 10.  Der skal træffes forholdsregler til at hindre,  

 at trawlskovle utilsigtet svinger indenbords, f.eks. ved opsætning af en  

 eller flere flytbare beskyttelsesstænger ved galgerne.
 Stk. 2.  Der skal forefindes passende midler til at  

 fastholde trawlskovle under skift af wirer m.v.
Spil og spiltromler § 11.  Spil skal kunne reverseres.
 Stk. 2.  Spiltromler skal være forsynet med passende  

 midler til fastlåsning af tampen.
 Stk. 3.  Hvor et spil kan betjenes fra mere end 2  

 steder, skal det ved hvert betjeningssted kunne ses, hvorfra spillet  

 betjenes.
 Stk. 4.  Spil skal udføres således, at den kraft, der er  

 nødvendig for at betjene håndhjul, håndtag, omskifter, stænger og lignende,  

 ikke overstiger 160 N (16 kp) og i de tilfælde, hvor fodtryk anvendes, ikke  

 overstiger 320 N (32 kp).
Konstruktion og udformning § 12.  Enhver del af fiskegrejet, herunder wirer,  

 kæder og lignende, skal være af tilstrækkelig styrke til at modstå de  

 forventede belastninger.
Stk. 2.  Alle dele, der indgår i hejsemidler og lignende  

 udstyr, hvad enten disse er faststående eller bevægelige samt grej, der  

 anvendes i forbindelse hermed, skal være af solid konstruktion, fremstillet  

 af egnede materialer med tilstrækkelig styrke og uden fejl.
De skal være  

 forsvarligt og passende fastgjort, understøttet eller ophængt under  

 hensyntagen til de formål, hvortil de skal anvendes.
Der skal være let adgang  

 til vedligeholdelse.
 Stk. 3.  Reparation eller udskiftning af nogen del af  

 det under § 9 og § 12, stk. 1 og 2, nævnte udstyr må ikke medføre forringelse  

 af den oprindelige styrke.
Nødstop § 13.  Hvor et fiskespil eller nettromle betjenes fra  

 styrepladsen (styrehuset, broen) skal der på passende steder, f.eks. ved  

 spillet eller nettromle og ved de øvrige faste arbejdssteder på dæk og i  

 styrehus, forefindes nødstop.
Ækvivalens § 14.  Hvor disse forskrifter foreskriver, at et  

 bestemt tilbehør, materiale, anordning eller apparat, udstyr, eller type  

 heraf skal installeres eller forefindes på et skib, eller at der skal træffes  

 en bestemt foranstaltning, eller der stilles bestemte krav til bygning og  

 konstruktion, eller at en bestemt fremgangsmåde eller ordning skal følges,  

 kan tilsynsmyndigheden tillade, at der installeres eller forefindes et andet  

 tilbehør, materiale, anordning eller apparat, udstyr, eller type heraf, eller  

 at der træffes en anden foranstaltning, eller at skibet er bygget eller  

 konstrueret på anden måde, eller at en anden fremgangsmåde eller ordning  

 følges på skibet, hvis administrationen ved afprøvning heraf eller på anden  

 måde finder det godtgjort, at et sådant tilbehør, materiale, anordning eller  

 apparat, udstyr eller type heraf, eller anden foranstaltning, eller bygning  

 og konstruktion, fremgangsmåde eller ordning er mindst lige så effektiv som  

 det, der foreskrives i disse forskrifter.
 Stk. 2.  Søfartsstyrelsen accepterer afprøvninger, der  

 udføres af anerkendte prøveinstitutter, herunder af prøveinstitutter i andre  

 EU-medlemsstater, og som giver passende og tilfredsstillende garantier af en  

 teknisk, fagmæssig og uafhængig art.
Straffebestemmelse § 15.  Overtrædelse af denne forskrift straffes med  

 bøde, hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Ikrafttræden § 16.  Forskriften træder i kraft den 1. marts 1994.
 Stk. 2.  Samtidig ophæves forskrifter af 29. marts 1985  

 for beskyttelsesforanstaltninger ved dæksmaskineri i fiskeskibe,  

 Skibstilsynets Meddelelser Nr. 390.
Søfartsstyrelsen, den 9. februar 1994 J.
Rasmussen /E.
Mortensen Bemærkninger til teknisk forskrift nr. 3 af 9. februar 1994 Teknisk forskrift nr. 3 af 9. februar 1994 fastsætter krav til  

 beskyttelsesforanstaltninger ved dæksmaskineri i fiskeskibe, og indeholder på  

 3 områder ændringer i forhold til de samtidige ophævede forskrifter af 29.  

 marts 1985, der er offentliggjort i Skibstilsynets Meddelelser Nr. 390.
1. Forskriften udvider ved § 1, stk. 3, sit anvendelsesområde til også at  

 omfatte fiskefartøjer med en bruttotonnage på 5 eller derover men under 20  

 uden udvidet fartsområde.
Begrundelsen herfor er, at der er indtruffet en del  

 alvorlige ulykker i disse fiskefartøjer, hvor det er lovligt at sejle med kun  

 1 mand.
I sådanne tilfælde er der ingen der kan hjælpe, hvis den ene mand  

 kommer i klemme ved spil/nettromle.
 Bestemmelserne om beskyttelsesforanstaltninger ved dæksmaskineri, herunder  

 at manøvrehåndtag skal returnere til neutral stilling, når det slippes, vil  

 således komme til at gælde for samtlige fiskeskibe med en bruttotonnage på 5  

 eller derover.
 2. I forbindelse med udarbejdelsen af forskriften har Søfartsstyrelsen  

 under hensyn til Fællesskabsretten fundet anledning til i § 14 at indsætte en  

 ækvivalens- og afprøvningsbestemmelse.
 3. Straffebestemmelsen i § 15 er ændret, idet strafferammen ud fra  

 arbejdsmiljøbeskyttelsesmæssige hensyn er blevet forhøjet.
