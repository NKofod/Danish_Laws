Fremsat den 2. maj 2000 af Frank Aaen (EL) og  

 Jette Gottlieb (EL) Forslag til folketingsbeslutning om, at tilsætningsstoffer og aromastoffer til tobak,  

 der øger rygningens omfang, ikke længere kan tillades Folketinget pålægger regeringen at udarbejde  

 en positivliste over tilladte tilsætningsstoffer og aromastoffer til  

 tobaksvarer, herunder cigaretpapir, lim og filtre, inden udgangen af år  

 2000. Et stof kan ikke optages på positivlisten, hvis det øger  

 rygerens afhængighed, forstærker optagelsen af nikotin,  

 gør det lettere for begyndere at starte med at ryge eller er med til  

 at gøre rygning mere sundhedsfarlig eller skader det ydre  

 miljø.
Bemærkninger til forslaget I dag findes der i Danmark ingen regler om,  

 hvilke tilsætningsstoffer og aromastoffer der er tilladt i tobaksvarer.  

 EU forbereder fælles regler på området, men der er ikke  

 klarhed over reglernes karakter, ligesom det er uvist, hvornår de vil  

 træde i kraft.
Der tales dog om flere år, før EU-regler  

 kan træde i kraft.
Der er indgået en aftale mellem  

 tobaksindustrien og Sundhedsministeriet om, at forbrugerne og  

 sundhedsmyndighederne nu kan få at vide, hvilke  

 tilsætningsstoffer der anvendes i cigaretter på det danske  

 marked.
Men der er kun tale om en information om tilsætningsstoffer.  

 Når det gælder virkningerne heraf, skal industrien, hvis den  

 får anmodning fra Sundhedsministeriet, kun oplyse om en eventuel  

 toksikologisk dokumentation, hvis industrien er i besiddelse af en  

 sådan.
Endelig er aromastoffer udtrykkeligt undtaget fra aftalen.
 Derfor har aftalen kun begrænset værdi  

 sammenholdt med nærværende forslag, der udtrykkeligt udelukker  

 alle stoffer, der øger rygerens afhængighed, forstærker  

 optagelsen af nikotin, gør det lettere for begyndere at starte med at  

 ryge eller er med til at gøre rygning mere sundhedsfarlig eller skader  

 det ydre miljø. Der skal altså foretages en vurdering,  

 før et stof gøres tilladt   og kommer der ny viden om et  

 tilsætningsstof eller et aromastof, kan positivlisten ændres.
Det er fremgået af dagspressen, at der bruges en  

 række tilsætningsstoffer, der øger rygerens  

 afhængighed, forstærker optagelsen af nikotin, gør det  

 lettere for begyndere at starte med at ryge eller er med til at gøre  

 rygning mere sundhedsfarlig eller skader det ydre miljø. Det  

 gælder f.eks. forskellige stoffer, der frigiver ammoniak, der  

 øger afhængigheden af nikotin.
Eller kakao, der gør det  

 lettere for ikkerygere at begynde at ryge.
Da rygning er et af samfundets største  

 sundhedsproblemer,  mener forslagsstillerne, at tilsætningsstoffer og  

 aromastoffer, der øger rygernes afhængighed og gør det  

 nemmere for bl.a. unge at begynde med at ryge, hurtigst muligt skal ud af  

 tobaksvarer, der produceres eller sælges i Danmark.
Med en sådan  

 vedtagelse vil der endvidere blive givet et klart signal til EU om Danmarks  

 position i forhold til en kommende EU-lovgivning.
Skriftlig fremsættelse Frank Aaen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om, at  

 tilsætningsstoffer og aromastoffer til tobak, der øger  

 rygningens omfang, ikke længere kan tillades.
(Beslutningsforslag nr.
B 154).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
