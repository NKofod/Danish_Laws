 Forudbetalte renter for 6 måneder på et lån, ydet den 30. december  

 1986, blev anset for fradragsberettigede i 1986, idet der samme dag var givet  

 den långivende bank ordre til at købe værdipapirer for lånet, og banken havde  

 købt værdipapirerne en af de første dage i 1987.
A klagede for indkomståret 1986 over, at amtsligningsrådet ikke havde  

 godkendt hans fradrag for forudbetalte renter, 271.944 kr., på et lån.
Det  

 pågældende lånearrangement var anset for uden reelt indhold i skattemæssig  

 henseende før januar måned 1987, hvorfor renteudgifterne skulle holdes  

 udenfor indkomstgrundlaget i 1986.
Det var oplyst, at klageren den 30. december 1986 havde optaget et  

 veksellån i B Bank A/S på 5 mio. kr.
Han havde samtidig betalt 6 måneders  

 rente, 271.944 kr. forud, og havde givet ordre til B Bank A/S om køb af  

 værdipapirer for låneprovenuet.
Fondshandleren hos B Bank A/S havde vurderet,  

 at kurserne formentlig ville falde umiddelbart efter årsskriftet, hvorfor  

 banken havde ventet med at effektuere ordren til henholdsvis 2. og 5. janauar  

 1987. Der var da købt for henholdsvis nominelt 3,5 mio. kr. 8 % Danske  

 Statsgældsbeviser til en kursværdi af 3.386.250 kr. og nominelt 1.192.000 kr.  

 12 % Forenede Kreditforening 12. serie 2004 til en kursværdi af 1.157.730 kr.
 I dagene fra den 30. december til indkøb af værdipapirerne var  

 låneprovenuet indsat på en konto, som lå til sikkerhed for lånet, ligesom  

 værdipapirerne blev indlagt i depot, de lå til sikkerhed for lånet.
Det var endvidere oplyst, at værdipapirerne siden var handlet nogle gange  

 efter ordre fra klageren, og arrangementet var endt med at give ca. 40.000  

 kr. i overskud til klageren.
De sidste obligationer var solgt i begyndelsen  

 af juli måned 1987, og vekslerne var opgjort pr. 26. juni 1987.
Klagerens advokat nedlagde over for Landsskatteretten påstand om ret til  

 fradrag i 1986 for de forudbetalte renter.
Til støtte herfor gjorde han  

 gældende, at klageren i medfør af ligningslovens § 5, stk. 1, var berettiget  

 til for indkomståret 1986 at fratrække forudbetalte renter vedrørende lånet.  

 Advokaten bestred, at låneforholdet først var etableret i 1987 og henviste  

 til, at der allerede den 30. december 1986 var disponeret over veksellånet,  

 idet klageren denne dag havde afgivet ordre til køb af værdipapirer.
Dette  

 var bekræftet ved skrivelse af 30. marts 1988 af B Bank A/S.
Han henviste  

 derudover til, at dispositionen havde givet et overskud på ca. 40.000 kr., og  

 til, at arrangementet havde været forbundet med risiko for såvel klageren som  

 banken.
Klageren kunne have tabt på de pågældende værdipapirer, og banken  

 kunne have lidt et tab som følge af en stigende markedsrente, idet banken  

 havde udlånt beløbet til en fast rente.
De det måtte lægges til grund, at klageren umiddelbart ved låneoptagelsen  

 havde disponeret over provenuet til anskaffelse af værdipapirer, og dette  

 derefter var effektueret gennem banken i løbet af ganske få dage, fandt  

 Landsskatteretten i overensstemmelse med en af Statsskattedirektoratet  

 afgiven udtalelse, at det etablerede låneforhold måtte anses for at være  

 reelt fra starten.
Der måtte derfor indrømmes fradrag for de forudbetalte  

 renter i 1986. Den påklagede ansættelse blev herefter nedsat med 271.944 kr.
 LV 1988, F 3.1.2.
