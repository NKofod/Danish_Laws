 I medfør af § 1, stk. 2, § 3, stk. 3 og 4, § 4, § 8, § 13, § 14, stk. 5, 6  

 og 7, § 16, stk. 2, § 18 samt § 19 og § 21, stk. 4, i lov nr. 16 af 14.  

 januar 1987 om støtte til miljøforbedrende investeringer i mindre landbrug  

 m.v. og efter forhandling med landbrugsministeren fastsættes:
Individuelle gødningsopbevaringsanlæg og  

 ensilageanlæg A.
Anlægstyper og støtteprocenter § 1.  Der ydes støtte til de investeringer i  

 individuelle gødningsopbevaringsanlæg, f. eks. møddinger, gylletanke,  

 ajlebeholdere, møddingvandbeholdere, pumper og el-installationer hertil, der  

 er nødvendige til opfyldelse af miljølovgivningens krav til landbrug og andre  

 virksomheder med husdyrhold, f.eks. mink- og rævefarme, hønserier, andefarme  

 og rideskoler.
Støtte ydes endvidere til investeringer i sådanne anlæg, hvis  

 investeringen er nødvendig for at give anlægget en større  

 opbevaringskapacitet end krævet i miljølovgivningen.
 Stk. 2.  For de i stk. 1 nævnte anlæg gælder følgende  

 støtteprocenter for de støtteberettigede udgifter ved investeringen, opgjort  

 efter antal dyreenheder på den pågældende ejendom, jf. kapitel 2.
 Stk. 3.  Ved ejendom forstås jorder, som i matriklen er  

 anført under eetmatrikelnummer, samt jorder, som i matriklen er anført under  

 flere matrikelnumre, når jorderne udgør eön landbrugsejendom eller i  

 øvrigt følge noteringen i matriklen og tingbogen skal holdes forenet.
 § 2.  Til ejendomme med kvæghold ydes støtte til  

 investering i ensilagepladser, ensilagesiloers bund og afløb samt  

 ensilagesaftbeholdere.
 Stk. 2.  For de i stk. 1 nævnte anlæg gælder følgende  

 støtteprocenter for de støtteberettigede udgifter ved investeringen, opgjort  

 efter antal dyreenheder på den pågældende ejendom, jf. kapitel 2:
 Dyreenheder:
B.
Ansøgning om forhåndsvurdering § 3.  Inden investeringer i de i § 1 og § 2 nævnte  

 anlæg påbegyndes, skal ansøgeren udarbejde en projektbeskrivelse, som  

 indsendes til kommunalbestyrelsen til forhåndsvurdering.
Ansøgningen  

 udarbejdes på særlige skemaer, der er udarbejdet af Miljøstyrelsen og  

 Kommunernes Landsforening.
Skemaerne rekvireres fra kommunalbestyrelsen.
 Stk. 2.  Ansøgningen om forhåndsvurdering skal bl.a.  

 indeholde oplysninger om:
 - Hidtidige opbevaringsanlæg for husdyrgødning/ensilage.
 - Dokumentation for, om evt. krav om lovliggørelse af det hidtidige anlæg  

 er efterkommet.
 - Planlagte opbevaringsanlæg.
 - Fremtidig samlet kapacitet (hidtidige samt planlagte anlæg).
 - Grunden og beliggenheden af de derpå værende bygninger og anlæg.  

 Tegning, mål 1:200.
- Projekterede bygninger og anlæg.
Tegning, mål 1:200.
- Bebyggelse/ beboelse på naboejendom.
Tegning, mål 1:500.
 - Dokumentation for anlæggets styrke, tæthed og holdbarhed (evt. byggeblad  

 vedlægges).
 - Antal dyr, dyrearter, dyreenheder.
 - Udspredningsareal.
 - Tilførsel af andet end husdyrgødning til beholdere, f.eks. vaskevand,  

 ensilagesaft.
 - Evt. miljøgodkendelse.
 Stk. 3.  Ved forhåndsvurderingen attesterer  

 kommunalbestyrelsen, at de projekterede anlæg opfylder kravene i  

 bekendtgørelse nr. 15 af 24. januar 1986 om husdyrgødning og ensilage m.v.,  

 kapitlerne 2, 3 og 5-8 samt kapacitetskravene i lovens § 4, stk. 1.  

 Kommunalbestyrelsen træffer endvidere afgørelse om, hvorvidt der skal ske  

 fradrag i medfør af lovens § 5, stk. 2, hvoraf fremgår, at der fratrækkes  

 15.000 kr. i de støtteberettigede investeringsudgifter, hvis et evt. krav om  

 lovliggørelse af det hidtidige anlægs indretning ikke er efterkommet på det  

 tidspunkt, hvor der ansøges om forhåndsvurdering.
 Stk. 4.  For investeringer, der er påbegyndt i perioden  

 fra 1. december 1985 og til lovens ikrafttræden, gælder reglerne i kapitel 5.
C.
Ansøgning om støtte § 4.  Der kan af ejendommens ejer eller forpagter  

 søges om støtte efter nærværende bekendtgørelse til investeringer, hvortil  

 der ikke kan opnås støtte i medfør af lov nr. 198 af 9. april 1986 om støtte  

 til forbedring af strukturen og effektiviteten i jordbruget  

 (forbedringsloven). Såfremt der meddeles afslag i medfør af forbedringslovens  

 § 3, stk. 1, nr. 5, § 3, stk. 2, eller § 5, stk. 2, nr. 3, eller hvis der  

 foretages straksafskrivning, jf. stk. 2, kan støtte dog ikke opnås.
Ved  

 afslag efter forbedringslovens § 3, stk. 1, nr. 5, forstås i denne  

 forbindelse, at det investeringsbeløb, hvoraf tilskud efter forbedringsloven  

 beregnes, nedsættes med 50 pct. eller derover under hensyn til ansøgers  

 økonomiske behov for støtte.
 Stk. 2.  Der kan af ejendommens ejer eller forpagter  

 søges om støtte efter nærværende bekendtgørelse til investeringer, som ikke  

 straksafgives i den skattepligtige indkomst efter reglerne i §§ 3 A og 21 A i  

 lov nr. 74 af 18. februar 1987 om ændring af lov om skattemæssige  

 afskrivninger m.v.
 Stk. 3.  Der kan ikke opnås støtte til investeringer,  

 hvortil der er ydet støtte i medfør af lov nr. 222 af 26. april 1973 om  

 støtte til modernisering af jordbrugsbedrifter (moderniseringsloven).
 Stk. 4.  Det er en betingelse for at opnå støtte, jf.  

 lovens § 14, stk. 4, at det forhåndsvurderede projekt indsendes til  

 Jordbrugsdirektoratet sammen med en forbedringsplan udarbejdet efter  

 forbedringsloven, eller et af Jordbrugsdirektoratet godkendt skema.
 Stk. 5.  Det er en betingelse for at opnå støtte efter  

 loven, at Jordbrugsdirektoratet attesterer, at betingelserne for at opnå  

 forbedringsstøtte til investeringen ikke er opfyldt.
Stk. 6.  Investeringen må ikke påbegyndes, før  

 Jordbrugsdirektoratets attestation, jf. stk. 5, foreligger.
Dette gælder dog  

 ikke, såfremt Jordbrugsdirektoratet har givet en igangsættelsestilladelse,  

 før der er meddelt afslag på en ansøgning og forbedringsplan.
§ 5.  Ansøgning om støtte til det forhåndsvurderede  

 projekt indsendes til kommunalbestyrelsen ledsaget af Jordbrugsdirektoratets  

 attestation.
Ansøgningen indsendes på særlige skemaer, der er udarbejdet af  

 Miljøstyrelsen og Kommunernes Landsforening.
Skemaerne rekvireres fra  

 kommunalbestyrelsen.
 Stk. 2.  Ansøgningen om støtte skal bl.a. indeholde  

 oplysninger om:
 - Anlægget er identisk med det anlæg, hvortil der er opnået  

 forhåndsvurdering.
 - Gødnings- eller ensilageproduktionen er uændret siden opnåelsen af  

 forhåndsvurderingen.
 - Erklæring om påbegyndelsestidspunkt.
 - Erklæring om færdiggørelsestidspunkt.
 - Hvilket firma, der har udført arbejdet, samt firmaets  

 momsregistreringsnummer.
 - Materialeudgifter.
- Specificeret regnskab, som fordeler udgifterne på anlægstyper.
Det skal  

 af de enkelte regninger udtrykkeligt fremgå, at udgiften vedrører det  

 pågældende projekt.
 - Attesteret dokumentation for samtlige afholdte udgifter, jf. lovens §  

 15, stk. 2.
 - Erklæring om, at investeringen ikke straksafskrives efter §§ 3 A og 21 A  

 i lov om skattemæssige afskrivninger m.v.
 - Erklæring om, at der ikke er givet støtte til investeringen efter  

 moderniseringsloven.
 Stk. 3.  Ansøgningen om støtte kan først indsendes, når  

 investeringen er gennemført, og faktura foreligger.
 Stk. 4.  Kommunalbestyrelsen træffer afgørelse om  

 bevilling af støtte til de i § 1 nævnte individuelle gødningsopbevaringsanlæg  

 samt om de i § 2 nævnte anlæg vedrørende ensilage.
Beregning af gødningsopbevaringskapacitet  

 og dyreenheder §6.  Opbevaringskapaciteten for anlæg, bortset fra de i § 9  

 nævnte, beregnes ud fra anlæggets størrelse og tilførslen til anlægget, der  

 opgøres som den mængde husdyrgødning, der produceres i det givne tidsrum, jf.  

 lovens § 4, stk. 1, beregnet ud fra, at dyrene er på stald, samt hvad der i  

 øvrigt tilledes anlægget, f.eks. vaskevand eller ensilagesaft.
 § 7.  Den samlede opbevaringskapacitet skal opfyldes  

 for hver enkelt type husdyrgødning, dvs. fast gødning, ajle, gylle og  

 møddingsaft.
 Stk. 2.  Ved opgørelse af kapaciteten kan kun medregnes  

 anlæg, der findes på ansøgers ejendom.
§ 8.  Antallet af dyreenheder beregnes ud fra antal  

 årsdyr eller antal dyr produceret pr. år i det seneste regnskabsår, før  

 ansøgningen modtages af kommunen.
For slagtesvin og slagtekvæg skal antallet  

 beregnes som antal dyr produceret pr. år.
 Stk. 2.  Hvis der på ansøgningstidspunktet er sket en  

 ændring af besætningens sammensætning og/ eller størrelse eller sket  

 nyetablering af besætningen, er det denne besætning, som skal lægges til  

 grund ved beregningen af dyreenheder.
 Stk. 3.  Beregning af dyreenheder foretages i øvrigt som  

 angivet i bekendtgørelse nr. 15 af 24. januar 1986 om husdyrgødning og  

 ensilage m.v.
 Fælles biogasanlæg m.v.
A.
Anlægstyper og støtteprocenter § 9.  Der ydes støtte til opbevaringsbeholdere og  

 transportudstyr m.v., jf. stk. 3 og 4, i forbindelse med fælles biogasanlæg,  

 komposteringsvarmeanlæg og andre fælles anlæg.
Støtte ydes endvidere til  

 investeringer i sådanne anlæg/ udstyr, hvis investeringen er nødvendig for at  

 opnå en større opbevaringskapacitet end krævet i miljølovgivningen.
 Stk. 2.  For de i stk. 1 nævnte opbevaringsbeholdere  

 gælder følgende støtteprocenter for de støtteberettigede udgifter ved  

 investeringen:
Opbevaringskapacitet 6-8 mdr....over 8 mdr.
 35 pct.....40 pct.
Stk. 3.  Støtte til opbevaringsbeholdere kan ydes til  

 såvel beholdere på fælleslageret som til de beholdere på den enkelte  

 tilknyttede ejendom, der anvendes til opbevaring af den gødning, som skal  

 behandles på fælleslageret.
Endvidere kan støtte ydes til investeringer på de  

 enkelte ejendomme, som er nødvendige for at muliggøre afhentning af gødning  

 til fællesanlæg (f.eks. forbeholdere, rør, pumper m.v.).
Stk. 4.  Investeringer i et fælles biogasanlæg betragtes  

 som een investering både for så vidt angør kapacitet og støttebeløb.
Det vil  

 sige, at de investeringer på de tilsluttede ejendomme, som vedrører det  

 fælles biogasanlæg, betragtes som en del af den fælles investering.
 Stk. 5.  Støtteprocent for så vidt angår transportudstyr  

 og beholdere på de tilsluttede ejendomme beror på det pågældende fællesanlægs  

 opbevaringskapacitet, jf. § 10.
 Stk. 6.  Der kan ikke ydes støtte til udstyr til  

 udbringning og udspredning på marken af den færdigbehandlede gødning.
Stk. 7.  Støtte vil kunne ydes til det nødvendige  

 transportudstyr til transport af husdyrgødning fra de tilsluttede ejendomme  

 til fællesanlægget samt til transport af færdigbehandlet husdyrgødning fra  

 fællesanlægget til ejendomme, der modtager gødning, eller fælleslagre og  

 (faste eller mobile) omlastestationer.
Til transportmateriellet medregnes  

 evt. mobile omlastestationer.
Stk. 8.  Det højeste støttebeløb for det fælles anlæg er  

 100.000 kr. gange antallet af tilsluttede ejendomme plus een § 10.  Opbevaringskapaciteten for de i § 9 nævnte  

 anlæg beregnes ud fra den samlede størrelse af de opbevaringsbeholdere, som  

 anlægget råder over.
Herved forstås såvel opbevaringsbeholdere for frisk  

 gødning hos leverandører (afhentningsintervallet + 1 måned) som  

 frisk-gødningsbeholdere på det centrale anlæg, det centrale anlægs  

 behandlingsbeholdere, opbevaringsbeholdere for den behandlede gødning på det  

 centrale anlæg samt beholdere hos modtagere af den afgassede husdyrgødning.
 Stk. 2.  Opbevaringskapaciteten skal være af en sådan  

 størrelse, at den samlet opfylder lovens minimumskrav med hensyn til  

 opbevaringskapacitet for den mængde husdyrgødning, der skal leveres til  

 anlægget.
 Stk. 3.  Det er endvidere en betingelse, at  

 opbevaringskapaciteten på de enkelte ejendomme opfylder kapacitetskravene i  

 lovens § 4, stk. 1. Ved opgørelsen af den enkelte ejendoms kapacitet  

 medregnes såvel opbevaringskapaciteten på ejendommen som den kapacitet,  

 landmanden råder over på det fælles biogasanlæg (hans ideelle andel af  

 fællesbiogasanlægget).
B.
Ansøgning om forhåndsvurdering §11.  Inden investeringer i de i § 9 nævnte fælles biogasanlæg,  

 komposteringsvarmeanlæg og andre fælles anlæg foretages, skal ansøgeren  

 udarbejde en projektbeskrivelse, som indsendes til kommunalbestyrelsen til  

 forhåndsvurdering.
 Stk. 2.  Ansøgningen om forhåndsvurdering skal bl.a.  

 indeholde oplysninger om:
 - Hidtidige opbevaringsanlæg for husdyrgødning.
 - Dokumentation for, om evt. krav om lovliggørelse af det hidtidige anlæg  

 er efterkommet.
 - Planlagte opbevaringsanlæg.
 - Fremtidig samlet kapacitet (hidtidige samt planlagte anlæg).
 - Grunden og beliggenheden af de derpå værende bygninger og anlæg.  

 Tegning, mål: 1:200.
- Projekterede bygninger og anlæg.
Tegning, mål 1:200.
- Bebyggelse/ beboelse på naboejendom.
Tegning, mål 1:500.
 - Dokumentation for anlæggets styrke, tæthed og holdbarhed (evt. byggeblad  

 vedlægges).
 - Antal dyr, dyrearter og dyreenheder på de tilsluttede ejendomme.
 - Udspredningsareal.
 - Evt. miljøgodkendelse.
 Stk. 3.  Ved forhåndsvurderingen attesterer  

 kommunalbestyrelsen, at de projekterede anlæg opfylder kravene i  

 bekendtgørelse nr. 15 af 24. januar 1986 om husdyrgødning og ensilage m.v.,  

 kapitlerne 2, 3 og 5-8, samt kapacitetskrav i lovens § 4, stk. 1.  

 Kommunalbestyrelsen træffer endvidere afgøelse om, hvorvidt der skal ske  

 fradrag i medfør af lovens § 5, stk. 2.
 Stk. 4.  For investeringer, der er påbegyndt i perioden  

 fra 1. december 1985 og til lovens ikrafttræden, gælder reglerne i kapitel 5.
C.
Ansøgning om støtte § 12.  Ansøgning om støtte til det forhåndsvurderende  

 projekt indsendes af ejeren/ ejerne til kommunalbestyrelsen.
 Stk. 2.  Ansøgningen om støtte skal bl.a. indeholde  

 oplysninger om:
 - Anlægget er identisk med det anlæg, hvortil der er opnået  

 forhåndsvurdering.
 - Gødningsproduktionen er uændret siden opnåelsen af forhåndsvurderingen.
 - Erklæring om påbegyndelsestidspunkt.
 - Erklæring om færdiggørelsestidspunkt.
- Hvilket firma, der har udført arbejdet, samt firmaets  

 momsregistreringsnummer. - Specificeret regnskab, som fordeler udgifterne på  

 anlægstyper.
Det skal af de enkelte regninger udtrykkeligt fremgå, at  

 udgiften vedrører det pågældende projekt.
 - Attesteret dokumentation for samtlige afholdte udgifter, jf. lovens §  

 15, stk. 2.
 - Erklæring om, at investeringen ikke straksafskrives efter reglerne i §§  

 3 A og 21 A i lov om skattemæssige afskrivninger m.v.
 Stk. 3.  Ansøgningen om støtte kan først indsendes, når  

 investeringen er gennemført, og faktura foreligger.
Stk. 4.  Ansøgning om støtte til fælles biogasanlæg skal  

 indsendes under eet og tildeles støtte (behandles) under eet.
Dette gælder  

 også transportudstyr i forbindelse med det fælles biogasanlæg.
Stk. 5.  Investeringer omfattet af § 1, § 2 og § 9  

 betragtes som særskilte investeringer, hvortil særskilt støtte kan søges og  

 ydes.
Stk. 6. Kommunalbestyrelsen videresender ansøgningen til Miljøstyrelsen  

 med en udtalelse.
Miljøstyrelsen træffer afgørelse i sagen.
Halmbortskaffelse A.
Anlægstyper og støtteprocenter § 13.  Miljøstyrelsen kan yde støtte til investeringer  

 i anlæg til udnyttelse af halm som råvare i industriel produktion, hvis disse  

 anlæg anvender betydelige halmmængder og i øvrigt er af væsentlig miljømæssig  

 betydning.
 Stk. 2.  Der kan ikke ydes støtte til halmfyringsanlæg.
Stk. 3.  Støtte til udgifter til investeringer i de i  

 stk. 1 nævnte anlæg fastsættes under hensyn til investeringens miljømæssige  

 betydning, dog højst til 25 pct. af disse udgifter.
Støtten fastsættes i  

 øvrigt under hensyn til muligheden for at opnå støtte fra anden side,  

 ansøgerens økonomiske behov, investeringens såvel driftsmæssige som  

 miljømæssige betydning for virksomheden i øvrigt samt under hensyn til den  

 økonomiske risiko ved projektets gennemførelse.
Stk. 4.  Støtte kan kun ydes til projekter, når det er  

 dokumenteret, at samtlige nødvendige tilladelser efter anden lovgivning  

 foreligger eller vil kunne opnås.
Såfremt projektets gennemførelse kræver  

 godkendelse eller tilladelse efter miljøbeskyttelsesloven, eller regler  

 udstedt i medfør heraf, skal der være truffet endelig administrativ afgørelse  

 herom, før tilsagn om støtte kan meddeles.
B.
Ansøgning om forhåndsvurdering § 14.  Der skal ikke ansøges om forhåndsvurdering.
C.
Ansøgning om støtte § 15.  Ansøgning om støtte til de i § 13, stk. 1,  

 nævnte anlæg til halmbortskaffelse, indsendes af ejeren/ ejerne til  

 Miljøstyrelsen.
 Stk. 2.  Ansøgningen om støtte skal bl.a. indeholde  

 oplysninger om:
- En detaljeret beskrivelse af projektet, herunder redegørelse for de  

 anvendte mængder af halm, udgifterne herved og angivelse af de forventede  

 tidspunkter for arbejdets påbegyndelse og afslutning.
Der skal vedlægges  

 tilbud på udførelsen af projektet, herunder hvilket firma, der udfører  

 arbejdet, samt momsregistreringsnummer.
Det skal af de enkelte regninger  

 udtrykkeligt fremgå, at udgiften vedrører det pågældende projekt.
 - Oplysninger til brug for vurderingen af projektets miljømæssige effekt  

 og af projektets virkning på omgivelserne.
 - Oplysninger om den forventede ændring i driftsudgifter (ekskl. renter og  

 afdrag vedrørende projektet) og driftsindtægter, som projektets gennemførelse  

 vil medføre.
 - Materiale til bedømmelse af virksomhedens økonomiske forhold.
 - Oplysning om, hvorvidt der til det pågældende projekt søges om eller  

 eventuelt er modtaget tilsagn om støtte efter anden lovgivning.
 - Dokumentation for evt. miljøgodkendelse i henhold til  

 miljøbeskyttelseslovens kapitel 5.
 Stk. 3.  Miljøstyrelsen træffer afgørelse i sagen.
 Stk. 4.  Ved afgørelse af, om støtte bør ydes, skal der  

 lægges vægt på de miljømæssige og ressourcemæssige forhold og på de tekniske  

 og økonomiske konsekvenser, herunder de omkostninger, det ansøgte projekt  

 medfører for samfundet som helhed og for de berørte virksomheder.
Særordning vedrørende støtte til  

 investeringer, der er påbegyndt i § 16.  Der kan ligeledes ydes støtte til de i  

 kapitlerne 1, 3 og 4 nævnte anlæg, såfremt investeringen er påbegyndt i  

 perioden 1. december 1985 og til lovens ikrafttræden.
 Stk. 2.  Der kan ikke opnås støtte til investeringen,  

 såfremt der er ydet støtte efter forbedringsloven eller moderniseringsloven.
 Stk. 3.  Der kan ikke opnås støtte til investeringen,  

 såfremt der foretages eller er foretaget straksafskrivning efter §§ 3 A og 21  

 A i lov om skattemæssige afskrivninger m.v.
 Stk. 4.  Der skal ikke ansøges om forhåndsvurdering til  

 de pågældende investeringer.
Stk. 5.  Ansøgning om støtte efter kapitlerne 1 og 3  

 indsendes sammen med en anlægsbeskrivelse til kommunalbestyrelsen.
Ansøgning  

 om støtte til anlæg efter kapitel 4 indsendes til Miljøstyrelsen, der træffer  

 afgørelse i sagen.
 Stk. 6.  Ved vurderingen attesterer kommunalbestyrelsen,  

 at anlægget opfylder kravene i bekendtgørelse nr. 15 af 24. januar 1986 om  

 husdyrgødning og ensilage m.v., kapitlerne 2, 3 og 5-8, kapacitetskrav i  

 lovens § 4, stk. 1, samt træffer afgørelse om, hvorvidt der skal ske fradrag  

 i medfør af lovens § 5, stk. 2.
 Stk. 7.  Ansøgningen om støtte kan først indsendes, når  

 investeringen er gennemført, og faktura foreligger.
Stk. 8.  Kommunalbestyrelsen træffer afgørelse om de i §  

 1 nævnte individuelle gødningsopbevaringsanlæg samt om de i § 2 nævnte anlæg  

 vedrørende ensilage.
For anlægstyper, jf. § 9, videresender  

 kommunalbestyrelsen ansøgningen til Miljøstyrelsen med en udtalelse.
Herefter  

 træffer Miljøstyrelsen afgørelse i sagen.
Ydelsestilskud (støtte i form af rater) § 17.  Støtte til støtteberettigede investeringer, der  

 samlet overstiger 85.000 kr. efter et evt. fradrag efter lovens § 5, stk. 2,  

 ydes som årligt ydelsestilskud, jf. lovens § 8, og beregnes med tilsvarende  

 støtteprocenter af investeringer som fastlagt i lovens § 7. Dette gælder dog  

 ikke støtte til investeringer efter kapitel 3 og 4, der altid ydes som  

 kontanttilskud.
Stk. 2.  Til beregning af den årlige ydelse anvendes  

 amortiseringsfaktoren.
Ved beregningen tages udgangspunkt i et åremål på 9  

 år, og en kalkulationsrentefod, der svarer til halvdelen af den  

 referencerente, der fastsættes årligt af landbrugsministeren inden udgangen  

 af november måned i medfør af § 5 i bekendtgørelse nr. 14 af 19. januar 1984  

 om statsgaranti for lån og rentetilskud til visse landmænd.
Referencerenten  

 fastsættes på grundlag af hovedbankernes og -sparekassernes laveste  

 udlånsrente for typiske lån til jordbrugserhverv.
 Stk. 3.  Miljøstyrelsen vil årligt meddele  

 kalkulationsrenten til kommunalbestyrelserne inden 15. december.
 Stk. 4.  Den efter stk. 3 fastsatte kalkulationsrente  

 anvendes på ansøgninger, der modtages af kommunalbestyrelsen i det følgende  

 kalenderår.
 Stk. 5.  Hvis de ved fastsættelsen af referencerenten  

 anvendte udlånsrenter mellem de årlige fastsættelser ændres således, at der  

 er grundlag for ændring af referencerenten med 1,5 procentpoint eller mere,  

 foretager landbrugsministeren dog omberegning af referencerenten.
Stk. 6.  Den omberegnede referencerente, jf. stk. 5, som  

 danner grundlag for kalkulationsrenten, anvendes på ansøgninger, der modtages  

 af kommunalbestyrelsen efter ændringsdatoen.
Den omberegnede referencerente  

 vil således ikke påvirke allerede beregnede tilskud.
 Stk. 7.  Miljøstyrelsen meddeler ændringer af  

 kalkulationsrenten til kommunalbestyrelserne.
Stk. 8.  I de tilfælde, hvor tilskuddet skal  

 tilbagediskonteres, jf. § 19, stk. 5, samt § 10 i bekendtgørelse om  

 statsgaranti for lån til miljøforbedrende investeringer m.v., opgøres  

 resttilskuddet som kontantværdien af resterende ydelser pr. datoen for  

 seneste udbetaling af tilskud før lånets forfald.
Den ved beregningen af  

 ydelserne fastsatte rentesats anvendes påny.
Er første ydelse endnu ikke  

 udbetalt, udbetales tilskuddet uden renteberegning.
Udbetaling af støtte § 18.  Udbetaling af støtte sker til den, der har  

 afholdt udgifterne ved investeringen.
Stk. 2.  Støtte kan udbetales, hvis udbetalingen ligger  

 inden for den ved finanslov fastsatte tilsagnsramme.
I modsat fald meddeler  

 kommunen i forbindelse med bevillingen, hvornår udbetaling kan forventes.  

 Tilsvarende gælder ved udbetaling af tilbagediskonteret ydelsestilskud, jf. §  

 17, stk. 8.
 § 19.  Tilskud udbetales af Hypotekbanken til  

 tilskudsmodtageren eller dennes konto i et pengeinstitut, jf. stk. 2. I  

 sidstnævnte tilfælde skal kontonummer i pengeinstituttet være oplyst.  

 Meddelelse af ændringer i forhold vedrørende tilskudsudbetalingen skal ske  

 til kommunen.
 Stk. 2.  Hvor støtte udbetales i form af kontanttilskud,  

 har anmeldelsen af en konto i et pengeinstitut virkning som transport til det  

 pågældende pengeinstitut til sikkerhed for lån, som pengeinstituttet måtte  

 have ydet tilskudsmodtageren til finansiering af den tilskudsberettigede  

 miljøforbedrende investering. Ændring af kontonummeret kan derfor i disse  

 tilfælde kun registreres af kommunen efter pengeinstituttets samtykke.  

 Hypotekbanken vil ikke kunne notere transporter eller udlæg i tilskuddet.
 Stk. 3.  I de tilfælde, hvor ansøgeren har optaget  

 statsgaranteret lån efter lovens § 10, indgår tilskuddet til nedbringelse af  

 skylden på lånet, jf. § 10 i Miljøstyrelsens bekendtgørelse om statsgaranti  

 for lån til miljøforbedrende investeringer m.v.
 Stk. 4.  Hvis tilskudsmodtageren ophører med at være  

 ejer eller bruger af ejendommen, vil de resterende rater blive udbetalt med  

 et tilbagediskonteret beløb, jf. § 17, stk. 8.
Almindelige bestemmelser § 20.  Kongeriget Danmarks Hypotekbank og  

 Finansforvaltning bemyndiges til at udbetale støttebeløbet.
 § 21.  Miljøministeren fastsætter nærmere regler om  

 kommunernes behandling af miljøstøttesager, herunder vedrørende kontrol og  

 revision, og om støttens udbetaling.
 § 22.  Miljøstyrelsen udøver ministerens beføjelser i  

 medfør af lovens §§ 14, 16, stk. 2, 18 samt 21.
 Stk. 2.  Miljøstyrelsens afgørelser i medfør af stk. 1  

 kan ikke indbringes for anden administrativ myndighed.
 Ikrafttrædelsesbestemmelser m.v.
 § 23.  Denne bekendtgørelse træder i kraft den 15.  

 april 1987.
