Nr BSF 45 Forslag til folketingsbeslutning om skabelse af et åbent europæisk  

 uddannelsessamarbejde (Uddannelses-Eureka) Fremsat af Gade (SF) Lilli Gyldenkilde (SF) Ingerlise Koefoed (SF) Rahbæk  

 Møller (SF) Holger K.
Nielsen (SF) Bjørn Poulsen (SF) Jens Thoft (SF) den 7. december 1989 Folketinget pålægger regeringen at fremsætte forslag om oprettelse af et åbent europæisk samarbejde på uddannelsesområdet - et Uddannelses-Eureka.
Forslaget fremsættes i EF, i Nordisk Råd og i Europarådet så hurtigt som muligt.
 Uddannelses-Eureka udformes efter følgende retningslinier:
1) Der oprettes en koordinationskomite sammensat af repræsentanter for de  

 deltagende landes regeringer.
Koordinationskomiteen indkalder til  

 ministerrådsmøder, der afholdes 1 gang halvårligt.
 2) Der oprettes et fast sekretariat knyttet til Europarådet.
 3) Der nedsættes efter behov sagkyndige udvalg med repræsentanter fra de  

 deltagende landes uddannelsessystemer.
 4) De deltagende lande skal bidrage til finansieringen gennem en promille  

 af landenes bruttonationalindtægt eller en procentdel af  

 uddannelsesbudgetterne.
 5) Uddannelses-Eureka skal være åbent for alle europæiske lande.  

 Organisationer som EF og Nordisk Råd, der i forvejen arbejder med disse  

 områder, skal desuden kunne deltage.
Bemærkninger til forslaget Et Uddannelses-Eureka skal kunne omfatte alle de europæiske lande, der  

 måtte ønske at blive medlemmer.
 Formålet skal være at danne et forum for udveksling af erfaringer på  

 uddannelsesområdet, for etablering af faste aftaler med henblik på at skabe  

 mulighed for at videreuddanne sig i andre lande og mulighed for gensidig  

 anerkendelse af eksamener samt for etablering af aftaler om en koordineret  

 indsats på udvalgte områder.
I de kommende års fornyelse af Europa ved overgangen til  

 informationsteknologiens tidsalder vil uddannelse komme til at spille en  

 hovedrolle i fornyelsesprocessen både som en selvstændig produktivkraft og  

 dermed en forudsætning for vækst i beskæftigelse og i økonomi, men også som  

 en nødvendig forudsætning for den nødvendige omstilling af produktionen til  

 fordel for miljøet.
Samtidig er der en risiko for, at der i alle lande vil  

 opstå en endnu større kløft mellem de veluddannede og de ikke-uddannede.  

 Derfor er det f.eks. vigtigt, at der opnås en betydelig grad af enighed  

 mellem de europæiske lande om, at disse er enige om at prioritere  

 grunduddannelse og bred videreuddannelse (f.eks. gennem BFU) højt.
På nogle af disse områder er der allerede tale om, at EF har taget  

 initiativer, f.eks. udveksling af studerende og godkendelse af  

 eksamensbeviser.
Tankegangen bag forslaget er, at kun det, der strikte kommer  

 ind under Romtraktaten, skal afgøres alene blandt EF's medlemslande, mens  

 øvrige initiativer skal bredes ud til alle de lande, der måtte ønske at være  

 med.
Dette sidste gælder f.eks. udveksling af studerende.
Her eksisterer i  

 dag 2 programmer: Erasmus-programmet i EF regi og Nordplus-programmet i  

 nordisk regi.
Disse ordninger skal således sammensluttes og åbnes for andre  

 lande, der måtte ønske det.
Det er klart, at der skal bygges på EF's erfaringer på dette område og på  

 de nordiske erfaringer med et fælles arbejdsmarked.
Ambitionsniveauet i et  

 Uddannelses-Eureka skal fra starten være højt, således at EF-landene ikke  

 bliver nervøse for, at de mister noget ved at opbygge et nyt samarbejdsforum.  

 Netop de sager, som falder uden for Romtraktaten, vil i dette nye forum kunne  

 diskuteres og aftales mellem de lande, der måtte ønske det.
 Den nuværende opbrudssituation i Europa skabt af de meget hurtige  

 ændringer i Østeuropa kræver konstruktive bidrag fra vesteuropæisk side.  

 Etablering af helt nye, forpligtende og åbne samarbejdsfora kan være et meget  

 vigtigt element i at skabe et åbent Europa, hvor der samarbejdes på lige fod  

 mellem alle landene, uafhængigt af medlemskab af forskellige økonomiske og  

 politiske samarbejdsorganisationer.
 Da uddannelsesområdet ikke er omfattet af Rom-traktaten, vil dette område  

 være velegnet til at etablere et bredere samarbejde fra grunden, byggende på  

 erfaringerne fra især EF, men også Norden.
 Danmark bør snarest fremsætte forslaget i EF, Nordisk Råd og Europarådet.
Der anvendes her en model for opbygningen af samarbejdet, som svarer til  

 den model, der er skitseret i SF's forslag til folketingsbeslutning om et  

 Kultur-Eureka, der henvises til beslutningsforslag nr.
B 46. Forslaget er i  

 øvrigt i høj grad inspireret af den opbygning, man har givet Det  

 Audiovisuelle Eureka.
 Et sådant Uddannelses-Eureka kan overvejes etableret i tæt samarbejde med  

 det af SF foreslåede Kultur-Eureka.
