Betænkning afgivet af Forskningsudvalget den 2.  

 december 1998 Betænkning over Forslag til lov om ændring af lov om  

 radio- og fjernsynsvirksomhed, lov om radiokommunikation og tildeling af  

 radiofrekvenser og lov om graveadgang og ekspropriation m.v. til  

 telekommunikationsformål (Deregulering af tekniske krav til  

 fællesantenneanlæg, typegodkendelse af radiokommunikationsudstyr,  

 erstatningsfastsættelse ved skader på telekabler m.v.) Udvalget har behandlet lovforslaget i nogle møder  

 og har herunder stillet spørgsmål til forskningsministeren, som  

 denne har besvaret skriftligt.
 Endvidere har udvalget modtaget  

 en skriftlig henvendelse fra Den danske Landinspektørforening.
 Der er af forskningsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Mindretallet kan dog  

 stemme for de stillede ændringsforslag.
Ændringsforslag Af forskningsministeren, tiltrådt af udvalget:
Til § 1 1) Efter nr. 4 indsættes som nyt nummer:
»01. I § 5 c ændres »i medfør af § 5,  

 nr. 2« til: »i medfør af § 5, nr. 1«.« Til § 3 2) I den under nr. 3 foreslåede ændring af  

§ 6 indsættes efter »ejendom« ordene: »og i offentlig  

 ejendom, i det omfang disse er optaget i matriklen«.
Bemærkninger Til nr. 1 Ændringsforslaget har til hensigt at ændre en  

 henvisning i § 5 c til den i lovforslaget foreslåede ændring  

 af § 5.
Til nr. 2 Ændringsforslaget har til hensigt at sikre, at  

 også telekabler, der nedlægges i offentlig ejendom, der er  

 optaget i matriklen, skal tinglyses på lige fod med telekabler, der  

 nedlægges på privat ejendom.
Niels Bloch Jespersen (S)  

Ove Fich (S) Lise Hækkerup (S)  

 nfmd.    Inger Bierbaum (S)
Ole Hækkerup (S)   

 Christine Antorini (SF)
Jørn Jespersen (SF)
Elisabeth Arnold (RV)
Søren Kolstrup (EL)
Hanne Severinsen (V) fmd.      

 Tove Fergo (V) Preben Rudiengaard (V)
Hans Christian Schmidt (V)
Brian Mikkelsen (KF)
Henriette Kjær (KF)
Klaus Kjær (DF) 
Tove Videbæk (KRF) Centrum-Demokraterne og Fremskridtspartiet havde ikke  

 medlemmer i udvalget.
