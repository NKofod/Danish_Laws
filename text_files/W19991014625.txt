Kendelse fra Pressenævnet i sag nr.  

 17/1993 Per  Kaalund har klaget til Pressenævnet over en  

 artikel i Ekstra Bladet den 10. marts 1993, idet han finder, at bladet herved  

 har overtrådt god presseskik.
Artiklen bar overskriften: " PER  KAALUNDS SVOGER TILTALT  

 FOR SPIONAGE" og havde underrubrikken: "PET gik ind i sagen, fordi hustruen  

 arbejdede på den danske ambassade i Bonn." Det fremgik af artiklen, at [A], der i en periode indtil  

 1986 havde været informationschef i Dansk Mejeribrug, var blevet  

 anholdt og tiltalt i Tyskland for at have været agent for den  

 østtyske sikkerhedstjeneste.
 Det hed endvidere bl.a. i artiklen:
" [A] er gift med amtsborgmester  Per  Kaalunds  

 søster, der frem til midten af 1980'erne arbejdede med handelssager  

 ved den danske ambassade i Bonn.
Det er blandt andet i den periode, at det  

 tyske politi mistænker hendes mand for at have leveret  

 afslørende og kompromitterende materiale om vesttyske journalisters  

 privatliv til Stasi i Østtyskland.
 Hvis de tyske myndigheders tiltale holder, tyder meget  

 på, at [A] brugte sin informationsstilling hos Dansk Mejeribrug som et  

 smart dække over sine spionaktiviteter og til at skaffe oplysninger om  

 kolleger.
Tysk politi oplyser, at man har fundet en sagsmappe i det  

 gamle Stasi-hovedkvarter i Berlin.
Den afslørede [A] som spion -  

 udstyret med kodenavnet "Teddy".
 I følge artiklen havde ambassaden i Bonn  

 indberettet anholdelsen til Udenrigsministeriet:
 "- Sagen ligger nu hos Politiets Efterretningstjeneste i  

 København, oplyser konsul  Claus  Petersen fra Bonn.
- [A]s hustru arbejdede her på ambassaden frem til  

 midten af 80'erne med handelssager.
Jeg kan ikke præcisere hendes  

 arbejdsområde nøjere, og jeg kan slet ikke vurdere, om hun har  

 udgjort en sikkerhedsrisiko for ambassaden.
PET har kort meddelt, at de finder sagen "særdeles  

 interessant", fordi [A]s kone var ansat på en dansk ambassade." Det fremgik endelig af artiklen, at [A] nægter sig  

 skyldig i sagen, der angiveligt vil komme for retten om halvandet år.  

 blev bl.a. citeret således:
"- Jeg havde mange gamle venner i DDR.
Når vi  

 mødtes, sludrede vi selvfølgelig.
Det er derfor, jeg mener, at  

 det kan være en af mine gamle bekendte, som har været Stasi-agent  

 og opført mig i arkivet som agent.
Den metode er set før, siger  

 - Efter anholdelsen har jeg fået en mistanke om hvem af mine  

 tidligere venner, der var agent for Stasi og opførte mig i arkivet.  

 Men af hensyn til sagen vil jeg ikke udtale mig nærmere om dette, siger  

 ......" Efter det oplyste rettede klageren henvendelse til Ekstra  

 Bladet samme dag, som artiklen var bragt.
Bladet bragte herefter den 11.  

 marts 1993 følgende:
"KLUDDER I  KAALUNDS SVOGERSKAB Ekstra Bladet skrev igår, at amtsborgmester  Per  

  Kaalunds svoger retsforfølges for spionage til fordel for Stasi, det  

 sammenbrudte Østtysklands sikkerhedstjeneste.
Det er korrekt, at [A]  

 er  Kaalunds svoger.
Men han er gift med en søster til  Kaalunds  

kone.
Ikke med  Kaalunds søster.
Amtsborgmesteren har fintalt sine søstre: Han har  

 en i Australien, en i USA og en i Canada.
Men ingen i Tyskland.
Det har  

 derimod amtsborgmesterinden.
 Per  Kaalund er i øvrigt træt af at blive  

 mindet offentligt om svogerskabet:
 - Jeg har kun mødt [A] en til to gange om  

 året ved familiebegivenheder og kender intet til hans eventuelle  

 spionage, siger den socialdemokratiske lokalpolitiker, som satser på at  

 komme i Folketinget og derfor er bekymret over at blive berømt  

 på en forkert måde.
 Ekstra Bladet beklager, at svogerskabet blev forkludret en  

 kende.
Red." Til støtte for klagen er det gjort gældende,  

 at det er uden saglig relevans, at klageren, der er amtsborgmester og  

 offentlig kendt, er gift med en person, hvis søsters mand er sigtet i  

 en straffesag i Tyskland.
 Endvidere finder klageren, at artiklen kan give  

 såvel Københavns Amt som amtsborgmesterembedet negativ  

 omtale.
I en udtalelse om klagen har Ekstra Bladet afvist, at  

 klagerens familieskab med [A] er uden saglig relevans.
Bladet har  

 således gjort gældende, at Stasi-spioner ikke mindst er kendt for  

 deres skrupelløse udnyttelse af oplysninger, de kommer i besiddelse af  

 via deres egne familiemedlemmer.
Bladet finder derfor, at det pådrager  

 sig offentlig interesse, at den spiontiltalte er gift med klagerens  

 svigerinde, som indtil midten af firserne arbejdede på ambassaden i  

 Bonn.
Endvidere gør Ekstra Bladet gældende, at [A]  

 under dække af sit familieskab har haft mulighed for at tale med en  

 mand, der både er amtsborgmester i Danmarks største amt og  

 indtager en fremtrædende plads i landets største parti.
Bladet  

 finder det således ikke unaturligt, om [A] havde forsøgt at  

 udfritte klageren om oplysninger, som han kunne rapportere til Stasi.
 Ekstra Bladet har i øvrigt påpeget, at man  

 forsøgte, at få en kommentar fra klageren før artiklen  

 blev offentliggjort, og at man straks imødekom klagerens ønske  

 om rettelse af hans relation til den tiltalte.
 Følgende nævnsmedlemmer har deltaget i sagens  

 behandling: Else Mols, Hans Dam, Tage Clausen og Ole Malmqvist.
 Pressenævnet udtaler:
 Ved omtale af retssager bør det som udgangspunkt  

 undgås at nævne de involverede personers  

 slægtskabsforhold.
I sin redegørelse om relevansen af at nævne  

 klageren har Ekstra Bladet forudsat, at [A] rent faktisk var agent for den  

 østtyske sikkerhedstjeneste, uanset han i følge artiklen indtil  

 videre kun er tiltalt herfor.
Endvidere har bladet støttet sig til en  

 række uunderbyggede formodninger om, hvordan [A] som Stasi-agent kunne  

 have udnyttet sit familieskab, uanset tiltalen i artiklen går på,  

 at [A] har leveret oplysninger om vesttyske journalisters privatliv.
 Som sagen er oplyst, har der således ikke  

 været grundlag for at nævne klageren i forbindelse med omtalen af  

 anholdelsen og tiltalen, og Pressenævnet udtaler derfor sin kritik.
 Det bemærkes, at Ekstra Bladets rettelse den 11.  

 marts 1993 under hensyntagen til rettelsens form ikke giver  

 Pressenævnet anledning til at afsvække kritikken.
 I medfør af medieansvarslovens § 49  

 pålægges den ansvarshavende redaktør af Ekstra Bladet  

 herefter at offentliggøre følgende:
 "Kendelse fra Pressenævnet:
Under overskriften  PER  KAALUNDS SVOGER TILTALT FOR  

 SPIONAGE" omtalte Ekstra Bladet den 10. marts 1993, at [A], der er gift med  

  Per  Kaalunds kones søster, var blevet anholdt og tiltalt i Tyskland  

 for at have været agent for den østtyske sikkerhedstjeneste.
Det  

 fremgik endvidere af artiklen, at [A] nægter sig skyldig, og at sagen  

 først kommer for retten om halvandet år.
 I rettelse den 11. marts 1993 oplyste Ekstra Bladet under  

 overskriften "KLUDDER I  KAALUNDS SVOGERSKAB", at [A] ikke - som  

 anført i artiklen den 10. - er gift med  Kaalunds søster, men  

 med  Kaalunds kones søster.
 I en klage til Pressenævnet har  Per  Kaalund  

 anført, at det er uden saglig relevans at nævne ham i  

 forbindelse med omtalen af sagen mod [A].
I en udtalelse om klagen har Ekstra Bladet gjort  

 gældende, at det pådrager sig offentlig interesse, at den  

 spiontiltalte gennem sit familieskab har haft mulighed for at tale med  

 amtsborgmesteren i Danmarks største amt, der samtidig indtager en  

 fremtrædende position i landets største parti.
Ekstra Bladet  

 finder det ikke unaturligt, om [A] havde forsøgt at udfritte  Kaalund  

 om oplysninger, som han kunne rapportere til Stasi.
 I anledning af klagen udtaler Pressenævnet:
 Ved omtale af retssager bør det som udgangspunkt  

 undgås at nævne de involverede personers  

 slægtskabsforhold.
I sin redegørelse om relevansen af at nævne  

 klageren har Ekstra Bladet forudsat, at [A] rent faktisk var agent for den  

 østtyske sikkerhedstjeneste, uanset han i følge artiklen indtil  

 videre kun er tiltalt herfor.
Endvidere har bladet støttet sig til en  

 række uunderbyggede formodninger om, hvordan [A] som Stasi-agent kunne  

 have udnyttet sit familieskab, uanset tiltalen i artiklen går på,  

 at [A] har leveret oplysninger om vesttyske journalisters privatliv.
 Som sagen er oplyst, har der således ikke  

 været grundlag for at nævne klageren i forbindelse med omtalen af  

 anholdelsen og tiltalen, og Pressenævnet udtaler derfor sin kritik.
 Det bemærkes, at Ekstra Bladets rettelse den 10.  

 marts 1993 under hensyntagen til rettelsens form ikke giver  

 Pressenævnet anledning til at afsvække kritikken.
 København, den 30. marts 1993.
Else Mols, Hans Dam, Tage Clausen og Ole Malmqvist." Afsagt den 30. marts 1993.
