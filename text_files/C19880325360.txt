Indledning Aerosolbeholdere (trykdåser) er omfattet af Socialministeriets  

 bekendtgørelse nr. 338 af 11. december 1935 om indretningen og brugen af  

 transportable beholdere for sammentrykkede, fordråbede eller under tryk  

 opløste luftarter, med senere ændringer (flaskebekendtgørelsen).
 Bekendtgørelsens bestemmelser om indretning, godkendelse, fyldning og  

 afprøvning er imidlertid fastsat med sigte på beholdere, der er beregnet til  

 gentagen fyldning, og dette medfører nogle uhensigtsmæssige krav til  

 aerosolbeholdere.
 Direktoratet har derfor med hjemmel i bekendtgørelsens § 28 lempet kravene  

 hertil, således som det angives i denne anvisning.
 Anvisningens bestemmelser svarer til de regler for fremstilling fyldning  

 og kontrol af trykdåser, der blev udsendt med direktoratets meddelelse nr.  

 1/1968, der nu er bortfaldet.
Aerosolbeholdere kan også fremstilles fyldes og afprøves efter  

 EF-direktivet om tilnærmelse af medlemsstaternes lovgivning om areosoler  

 (direktiv 75/324/EØF) j. fr.
Arbejdsministeriets bekendtgørelse nr. 443 om  

 EF-direktiv om aerosoler.
De skal i så fald mærkes med det heri foreskrevne  

 mærke og kan forhandles såvel i Danmark som i de øvrige EF-medlemslande.
Det bemærkes, at ovennævnte bestemmelser kun vedrører aerosolbeholderes  

 fremstilling, afprøvning, fyldning og mærkning.
De omfatter ikke krav  

 vedrørende indholdende.
Herom henvises til andre regler navnlig  

 miljølovgivningen.
1. Område Anvisning omfatter aerosolbeholdere.
Som aerosolbeholder betragtes sådanne trykdåser - som kun fyldes en gang og - hvis rumindhold er mindre end lig med 1 liter og - som indeholder sammentrykkede luftarter, fordråbede luftarter samt  

 væskeformige eller opløste stoffer når p2 x V er større end 2,5 (p =  

 indholdets damptryk ved 40 grader C, V = dåsens rumfang i liter).
 Nævnte beholdere anses for at opfylde §§ 3,5-7,13 og §§ 19-24 i  

 flaskebekendtgørelsen når reglerne i pkt. 2-5 følges.
2. Typegodkendelse (godkendelse af dåsernes  

 konstruktion) 2.1 4 eksemplarer af dåsen med beskrivelse af dens fremstilling og  

 angivelse af det hertil anvendte materiale indsendes til afprøvning på  

 Dantest.
2.2 Dantest underkaster de 3 dåser en vandtrykprøve med et prøvningstryk  

 på mindst 10 bar og højst 18 bar.
Vandtrykprøven skal fortsættes ud over  

 prøvningstrykket, indtil sprængning indtræffer (som sprængning betragtes  

 udkrængning af en indadhvælvet endebund). Prøvningstrykket skal kunne tåles  

 uden utæthed eller synlig deformation.
Sprængningstrykket skal overstige  

 prøvningstrykket med mindst 20%.
Dåserne skal prøves med påmonteret »endekop«, men kan være uden  

 ventil.
Såfremt prøvningstrykket er højere end 10 bar, skal prøvningstrykket  

 være anført på dåsen.
2.3 Den i pkt. 2.2 nævnte officielle godkendelsesprøvning kan også  

 foretages i udlandet, ved anerkendt udenlandsk institution, hvorfra attester  

 i original eller fotokopi da må forelægges Dantest.
I så fald sendes kun et  

 eksemplar af dåsen til Dantest.
3. Løbende afprøvning 3.1 Dåsefabrikanten skal hver dag udtage 1 promille af produktionen og  

 underkaste den samme prøvning som ovenfor beskrevet.
Der skal føres protokol  

 over disse prøvninger, hvis resultater på forlangende skal forelægges for  

 Dantest.
 3.2 Dantest skal mindst en gang om året hos påfylderen (eventuelt  

 importøren af fyldte dåser) udtage 3 eksemplarer til samme afprøvning.
4. Fyldning 4.1 Fyldningens damptryk må ved 40 grader C ikke overstige 50% af  

 prøvetrykket.
4.2 Dåserne må ikke fyldes mere, end at der ved 65 grader C endnu er et  

 luftrum tilbage i dåserne.
Fyldningen kan ske ved vejning eller efter rumfang  

 i pålideligt apparatur.
I begge tilfælde skal stikprøvevis kontrolvejning  

 finde sted.
 4.3 Hver dåse skal efter fyldningen ved opvarmning i vandbad til 55 grader  

 C findes tæt og uden synlig deformation.
5. Dåsernes mærkning 5.1 Den, der påfylder dåser eller importerer fyldte dåser, skal sørge for, - at kun dåser, der er afprøvet og godkendt efter ovennævnte regler  

 anvendes - at damptrykket ikke overstiger det tilladte og - at nærværende regler i øvrigt opfyldes.
 5.2 Påfylderens navn eller firma skal være angivet (om ønsket med et hos  

 Dantest registreret kodemærke) på dåsen.
 5.3 Dåser fremstillet i Danmark skal i bunden være mærket med et af  

 Dantest accepteret mærke for dåsens fabrikant.
 5.4 På dåsen skal være angivet, at den ikke må udsættes for højere  

 temperatur end 40 grader C eller anden overlast under brug og transport, samt  

 at dåsen ikke må punkteres eller kastes bort, før den er helt tømt.
 5.5 Er indholdet giftigt eller ætsende, skal advarsel om dette være anført  

 på dåsen.
 5.6 Såfremt der ved fyldning medgår brandfarlige stoffer, skal advarsel  

 herom være anført på dåsen, medmindre det ved afprøvning på Dantest er  

 fastslået, at brandfare ikke foreligger under dåsens tømning.
 5.7 Brugsvejledning og anden orientering for brugeren skal være affattet  

 på dansk.
