 I henhold til § 14 stk. 2 i anordning nr. 346 af 4. juli 1978 fastsætter  

 ministeren for kulturelle anliggender følgende:
 Valgudvalg.
 § 1.  Skolerådets forretnings- og budgetudvalg  

 fungerer som valgudvalg.
 Stk. 2.  Valgudvalget bekendtgør valgafholdelse,  

 indkalder og modtager kandidatanmeldelser, tilvejebringer det fornødne  

 stemmemateriale, udarbejder valglister og fører valgprotokol over  

 valghandlinger og forestår i øvrigt valgets afvikling.
 Stk. 3.  Valg til skolerådet udskrives inden udgangen af  

 november måned hvert år med henblik på valg inden 15. december.
 Valgforsamlinger, valgberettigelse og valgbarhed.
 § 2.  De valgberettigede opdeles i 3 valgforsamlinger:
1. Fast- og heltidsansatte lærere, timelønnede lærere  

 med ansættelsesbrev og andre deltidsbeskæftigede lærere med en  

 arbejdsforpligtelse på mindst 500 timer pr. år samt forskningsstipendiater 2. Tekniske og administrative medarbejdere med en  

 arbejdsforpligtelse på mindst 20 timer pr. uge 3. Studerende og hospitanter § 3.  Valgret ved valg til skolerådet har enhver der  

 den 1. i den måned, valg udskrives, er 1. Ansat ved skolen jfr. § 2 nr. 1 og 2 eller 2. Indskrevet som studerende eller hospitant ved  

 skolen, og som på det tidspunkt, hvor valget afholdes fortsat er ansat eller  

 indskrevet.
Stk. 2.  Ingen kan udøve valgret eller være valgbar uden  

 at være optaget på valglister.
Valgberettigede kan inden en frist, der  

 fastsættes af valgudvalget, begære sig optaget på valglisten.
Valgudvalgets  

 afslag skal begrundes og kan påklages til skolerådet.
 § 4.  Valgbare til skolerådet er alle valgberettigede.
Stk. 2.  Tilhører nogen flere valgforsamlinger, skal den  

 pågældende inden for en frist, fastsat af valgudvalget, meddele, hvor den  

 pågældende vil udøve sin valgret.
Afgives sådan meddelelse ikke, træffer  

 valgudvalget afgørelse.
 Valgs udskrivelse.
 § 5.  Valgudvalget fremlægger valglister til eftersyn  

 inden for en periode, der fastsættes af udvalget.
Stk. 2.  Indsigelse mod valglisterne skal fremsættes  

 inden for en frist fastsat af valgudvalget.
Herefter kan ingen kræve  

 ændringer i valglisten.
Dog kan valgudvalget indtil 3 dage før  

 valghandlingens begyndelse berigtige fejl.
 Stk. 3.  Valgudvalget bekendtgør nærmere oplysning om  

 frister og fremgangsmåde ved valget.
 § 6.  Valgudvalget indkalder kandidatanmeldelser og  

 fastsætter frist for anmeldelser.
Valgmåde § 7.  Valget foregår som flertalsvalg mellem  

 enkeltpersoner inden for hver valgforsamling.
 § 8.  En valgberettiget kan opstille som kandidat  

 inden for den valgforsamling, den pågældende selv tilhører.
 Stk. 2.  Samtidig med kandidatanmeldelsen afgiver  

 kandidaten skriftligt, bindende erklæring om at være villig til at modtage  

 valg.
 § 9.  Ingen fast- og heltidsansat kan modsætte sig  

 opstilling til valg til skolerådet.
 § 10.  Opstillinger godkendes af valgudvalget og  

 offentliggøres inden 7 dage efter udløb af den frist, der fastsættes i  

 henhold til § 6.
 Stk. 2.  Indsigelser mod kandidatanmeldelser indgives  

 skriftligt til valgudvalget inden for en frist fastsat af udvalget.
Stk. 3.  Inden for lærernes og de studerendes  

 valgforsamling opstilles mindst 18 kandidater.
Inden for det  

 teknisk/administrative personales valgforsamling opstilles mindst 9  

 kandidater.
 § 11.  Valgberettigede i lærernes og det  

 teknisk/administrative personales valgforsamlinger har et antal stemmer  

 svarende til antallet af forsamlingens repræsentanter i skolerådet.
 Stk. 2.  Der kan kun afgives een stemme på hver  

 kandidat.
 § 12.  Valgberettigede i de studerendes valgforsamling  

 har hver een stemme.
 Valgs afholdelse og opgørelse.
§ 13.  Valget er hemmeligt og skriftligt.
Det foregår  

 som brevstemmevalg.
 § 14.  Valgudvalget afgør om stemmesedler er ugyldige.
 § 15.  Valgudvalget foranlediger optælling af  

 stemmesedlerne.
Stk. 2.  De kandidater, der har opnået højst stemmeantal  

 erklæres for valgte efter faldende stemmeantal indtil de kandidater, der skal  

 vælges er fundet.
Såfremt to eller flere kandidater har opnået samme  

 stemmeantal og alle ikke kan erklæres valgte, foretages lodtrækning mellem  

 disse kandidater.
De ikke valgte kandidater erklæres for suppleanter efter  

 faldende stemmeantal.
Såfremt to eller flere suppleanter har opnået samme  

 stemmeantal bestemmes rækkefølgen ved lodtrækning.
Lodtrækning foretages af  

 valgudvalget.
§ 16.  Til gyldigt valg inden for hver forsamling  

 fordres, at mindst halvdelen af de valgberettigede deltager i valget.
Opnås  

 dette ikke, foretages tidligst 7 og senest 14 dage efter valget omvalg blandt  

 de i første omgang opstillede kandidater.
Dette valg er gyldigt uanset  

 antallet af deltagende.
 Suppleringsvalg.
 § 17.  Suppleringsvalg udskrives når et  

 skolerådsmedlem mister sin valgbarhed eller med lovlig grund nedlægger sit  

 mandat, og der ikke er en valgt suppleant.
 Stk. 2.  Suppleringsvalg foregår efter reglerne i denne  

 bekendtgørelse.
 Klage.
 § 18.  Enhver, der er valgbar og valgberettiget, og  

 som mener at have grund til at klage i anledning af et afholdt valg, er  

 berettiget til inden 6 dage efter valgresultatets offentliggørelse at rette  

 henvendelse til ministeriet for kulturelle anliggender.
 Stk. 2.  Sådan klage skal indgives skriftligt og skal  

 fremsendes gennem valgudvalget, der vedlægger sin redegørelse.
 Stk. 3.  Er ingen klage modtaget af valgudvalget inden  

 fristens udløb, tilintetgøres kandidatlister og stemmesedler.
 Stk. 4.  Er nogen klage indkommet inden den nævnte  

 frists udløb, må det materiale, der er nævnt i stk. 3, først tilintetgøres,  

 når klagen er endelig afgjort.
Ikrafttrædelse § 19.  Bekendtgørelsen har virkning fra den 1. juli  

 1978.
 Ministeriet for kulturelle anliggender,  

 den 4. juli 1978.
