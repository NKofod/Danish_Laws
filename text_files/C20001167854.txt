Skrivelse med orientering om lov om  

 ændring af lov om dagpenge ved sygdom eller fødsel (Til samtlige kommuner m.fl.) Folketinget har den 7. december 2000 vedtaget:
 L 55   Forslag til lov om ændring af lov om  

 dagpenge ved sygdom eller fødsel (Forlængelse af  

 dagpengeperioden).
 Lovforslaget   som fremsat og vedtaget uændret ved  

 3. behandlingen  vedlægges som bilag.
 Loven træder i kraft den 1. januar 2001.
 Lovforslaget med bemærkninger kan ses på:
 Lovændringen indebærer følgende:
Der indføres en ny forlængelsesregel i lovens  

 § 22, stk. 1, hvorefter kommunen skal fortsætte udbetalingen af  

 sygedagpenge ud over varighedsbegrænsningen til personer, hvor det  

 anses for nødvendigt at gennemføre arbejdsprøvning eller  

 andre afklarende foranstaltninger for at skabe klarhed over den sygemeldtes  

 arbejdsevne.
Sygedagpengeperioden forlænges med 13 uger og med  

 yderligere 13 uger, hvis der ikke er skabt tilstrækkelig afklaring af  

 personens arbejdsevne inden for de første 13 uger.
Baggrunden for den nye  

 forlængelsesregel er, at det med de nuværende regler om  

 forlængelse af dagpengeperioden ikke er muligt at tage højde for  

 den situation, hvor der ved udløbet af varighedsbegrænsningen  

 ikke er skabt klarhed over personens arbejdsevne.
Kommunen har i  

 sådanne sager ikke noget grundlag for at beslutte, hvilke aktive tilbud  

 der i givet fald kan sættes ind med.
Der ligger i den nye forlængelsesregel en  

 forudsætning om et sammenhængende sagsforløb, dvs. en  

 forudsætning om, at der som resultat af afklaringen af personens  

 arbejdsevne i løbet af forlængelsesperioden på op til 2 x  

 13 uger også inden for denne frist er skabt grundlaget for kommunens  

 beslutning om, hvilket udfald sagen skal have i det videre forløb.
Det  

 konkrete udfald af sagen kan være en beslutning om  

 iværksættelse af revalidering, en beslutning om visitation til  

 fleksjob eller en beslutning om at starte en sag om  

 førtidspension.
 Den nye forlængelsesregel knytter sig til  

 udløbet af varighedsbegrænsningen for dagpengene på 52  

 uger, men reglen kan også finde anvendelse i sager, hvor der er sket  

 forlængelse af dagpengeperioden efter den gældende  

 forlængelsesregel i lovens § 22, stk. 1, nr. 2, dvs. hvor den  

 sygemeldte er under eller venter på lægebehandling.
Socialministeriet, den 8. december  

 2000 Eva Pedersen /Niels Bülow Bilag 1 Vedtaget af Folketinget ved 3. behandling den  

 7. december 2000 Forslag til Lov om ændring af lov om dagpenge ved  

 sygdom eller fødsel (Forlængelse af dagpengeperioden) § 1 I lov om dagpenge ved sygdom eller fødsel, jf.  

 lovbekendtgørelse nr. 147 af 2. marts 2000, foretages følgende  

 ændring:
 1. I § 22, stk. 1, indsættes efter nr. 1 som nyt  

 nummer:
 »2)	det anses for nødvendigt at gennemføre  

 arbejdsprøvning eller andre afklarende foranstaltninger med henblik  

 på at klarlægge den sikredes arbejdsevne, således at  

 dagpengeperioden forlænges i op til 2 gange 13 uger,«.
 Nr. 2-5 bliver herefter nr. 3-6.
§ 2 Loven træder i kraft den 1. januar 2001.
