I en sag om størrelsen af forældrebetaling i forbindelse med et barns  

 flytning fra kommunal dagpleje til børnehave ophævede ankestyrelsen  

 amtsankenævnets afgørelse, da amtsankenævnet ikke havde været kompetent til  

 at træffe afgørelse.
Ankestyrelsen lagde herved vægt på, at betaling for  

 ophold i daginstitution efter bistandsloven fastsættes af kommunalbestyrelsen  

 (* 1) REDEGØRELSE FOR SAGEN:
Et forældrepar havde siden august 1983 haft deres søn, født april 1983, i  

 kommunal dagpleje.
Opholdsbetalingen udgjorde 855 kr. pr. måned.
 I september 1985 blev dagplejemoderen sygemeldt, og forældrene fik i  

 stedet tilbudt en dispositionsdagplejemor.
Da dagplejemoderen ville være sygemeldt af længere varighed, kontaktede socialforvaltningen forældrene med henblik på at drøfte en mere permanent pasningsordning til afløsning af den midlertidige.
Under hensyn til barnets alder og udviklingstrin skønnede  

 socialforvaltningen, at barnet var tilstrækkelig moden til at komme i  

 børnehave.
Herved ville et senere skift ved barnets 3-års alder kunne undgås.
 Forældrene erklærede sig under samtale med socialforvaltningen enig i  

 disse synspunkter.
Socialforvaltningen fremsatte herefter tilbud om optagelse af barnet i  

 børnehave.
Opholdsbetalingen udgjorde 1.060 kr. pr. måned.
Forældrene accepterede det fremsendte tilbud, med gjorde indsigelse mod  

 den fastsatte betaling.
Forældrene henviste bl.a. til, at socialforvaltningen  

 ikke i forbindelse med etablering af plejeforholdet havde taget forbehold for  

 ændring i ugunstigere retning, at det ud fra en almindelig  

 rimelighedsbetragtning måtte være berettiget at mene, at der fortsat skulle  

 betales dagplejetaksten på 855 kr. månedligt.
Subsidiært at de alene måtte  

 være forpligtet til at betale børnehavetaksten for børn over 3 år, 720 kr.  

 månedligt.
Socialforvaltningen oplyste, at betaling for børns ophold i daginstitution  

 udgør 720 kr. pr. måned, når børnene er over 3 år.
For børn der optages i  

 børnehave før 3-års alderen fastsættes samme betaling som for vuggestue, dvs.  

 1060 kr.
Baggrunden herfor er, at der tages hensyn til de yngre børns større  

 behov for opmærksomhed og omsorg m.v., idet et barn under 3 år optager 2  

 ældre børns pladser.
 AFGØRELSEN, DER KLAGES OVER:
 Amtsankenævnet tiltrådte den af socialforvaltningen opkrævede  

 opholdsbetaling på 1.060 kr.
 Amtsankenævnet lagde herved vægt på, at forældrene ikke havde været  

 forpligtet til at tage imod tilbudet om en børnehaveplads, samt at forældrene  

 måtte antages at være indgået på den risiko, at en dagplejemor måtte ophøre  

 på grund af sygdom eller lignende.
 KLAGEN TIL ANKESTYRELSEN:
Sagen blev anket af forældrene, der bl.a. henviste til, at der bør være  

 parellelitet mellem ydelse og betaling.
Dette var efter forældrenes  

 opfattelse ikke tilfældet, da barnet ikke fik »fri« kost i  

 børnehaven, således som han ville få i en vuggestue.
 LOVGRUNDLAG:
 Bistandsloven, §§ 69, stk. 1, 72 og 73.
 Socialministeriets bekendtgørelse nr. 541 af 16. november 1983 om betaling  

 for ophold i daginstitutioner m.v. for børn, § 1, stk. 2, og § 2.
 ANKESTYRELSENS AFGØRELSE:
Efter bistandsloven fastsættes betaling for ophold i daginstitution af  

 kommunalbestyrelsen.
Kommunalbestyrelsens afgørelse herom kan ikke indbringes  

 for amtsankenævnet og ankestyrelsen.
Da amtsankenævnet således ikke har været  

 kompetent til at træffe afgørelse, ophæver ankestyrelsen nævnets afgørelse.
 (* 1) Se endvidere SM O-76-86.
