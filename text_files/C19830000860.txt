1. Indledning Overenskomsten er i vidt omfang i overensstemmelse med OECD's  

 modeloverenskomst af 1977 og svarer således indholdsmæssigt til de fleste af  

 de dobbeltbeskatningsoverenskomster, som Danmark i de senere år har indgået.  

 I det følgende redegøres derfor særligt for afvigelser fra  

 modeloverenskomstens regler samt vigtigere bestemmelser.
2. Artikel 29, ikrafttræden Overenskomsten trådte i kraft den 27. december 1982 og har virkning på  

 indkomst, der er erhvervet fra og med den 1. januar 1983, og på formue, der  

 ansættes for året 1983 og følgende år.
 Aftalen af 25. oktober 1962 (bekendtgørelse nr. 7 af 25. februar 1963) om  

 luftfartsindtægter m.v. ophæves med virkning fra samme dato.
3. Artikel 2, de af overenskomsten omfattede skatter Overenskomsten omfatter alle de nuværende indkomst- og formueskatter i  

 Danmark og Tjekkoslovakiet.
 Endvidere omfatter overenskomsten alle andre skatter af samme eller  

 væsentlig samme art, der i fremtiden måtte blive indført som tillæg til eller  

 i stedet for disse skatter.
4. Artikel 3, definitioner I definitionen af Danmark medtages kontinentalsoklen og ethvert område,  

 hvor Danmark kan eller i fremtiden vil kunne udøve suveræne rettigheder.  

 Grønland og Færøerne er ikke omfattet af overenskomsten.
5. Artikel 5, fast driftssted defineres i overensstemmelse med modeloverenskomsten.
6. Artikel 10, udbytte kan beskattes i bopælsstaten.
Udbytte kan tillige beskattes i den stat,  

 hvorfra det hidrører (kildestaten), men skattesatsen må ikke overstige 15  

 pct.
Der er ikke, som i modeloverenskomsten, fastsat en speciel sats for  

 udbytte mellem moder/datterselskaber.
7. Artikel 11, renter kan kun beskattes i bopælsstaten.
8. Artikel 12, royalties er opdelt i 2 kategorier, industrielle (stk. 3, a)) og kulturelle (stk. 3,  

 b)). De kulturelle royalties kan udelukkende beskattes i bopælsstaten, medens  

 de industrielle royalties desuden kan beskattes med 5 pct. i kildestaten.
9. Artikel 15, personligt arbejde i tjenesteforhold behandles i overensstemmelse med modeloverenskomstens artikel 15,  

 hvorefter lønindkomst m.v. beskattes i kildestaten, medmindre  

 ansættelsesforholdet falder ind under "183 dages-reglen".  

 Beregningsperioden for de 183 dage er kalenderåret.
10. Artikel 17, kunstnere og sportsfolk, der optræder inden for rammerne af en kulturaftale mellem landene,  

 beskattes kun i bopælsstaten af deres honorarer.
11. Artikel 18 og 19, pensioner og livrenter kan som hovedregel kun beskattes i modtagerens bopælsstat.
 Pensioner i henhold til den sociale sikringslovgivning (herunder  

 folkepension) kan dog kun beskattes i kildestaten.
 Offentlige pensioner, dvs. pensioner, der udbetales for tidligere  

 offentlig tjeneste, kan ligeledes kun beskattes i kildestaten, medmindre  

 modtageren er statsborger i bopælsstaten.
 12. Artikel 23, metoder til ophævelse af  

 dobbeltbeskatning.
 I de tilfælde, hvor en indkomst eller formue kan beskattes i  

 Tjekkoslovakiet, skal dobbeltbeskatning for Danmarks vedkommende ophæves  

 efter en creditregel af samme indhold som ligningslovens § 33.
 I de tilfælde, hvor en indkomst eller formue kun kan beskattes i  

 Tjekkoslovakiet, ophæves dobbeltbeskatningen ved "ny exemption med  

 progressionsforbehold". Det vil sige, at indkomsten eller formuen  

 medregnes til den skattepligtige indkomst i Danmark, hvorefter der i de  

 beregnede skatter gives et nedslag med et beløb, som svarer til den danske  

 skat, der er beregnet af denne indkomst eller formue.
Danskere, der efter overenskomsten har krav på nedsættelse af den  

 tjekkoslovakiske skat, vil få nedsættelsen direkte ved kilden.
Det vil sige,  

 at der ikke vil være brug for særlige blanketter til tilbagesøgning af for  

 meget betalt tjekkoslovakisk skat.
13. Artikel 26, udveksling af oplysninger Artiklen er i overensstemmelse med OECD's model konvention.
 Udvekslingen sker gennem statsskattedirektoratet.
 Overenskomsten har ingen bestemmelser om inddrivelse af skatter.
 14. Overenskomstens bestemmelser skal praktiseres ved  

 selve skatteligningen.
 En forskudsregistrering for indkomståret 1983 vil på begæring være at  

 ændre, jfr. kildeskattelovens § 53, såfremt den er foretaget i strid med  

 overenskomsten.
