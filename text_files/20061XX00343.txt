Skriftlig fremsættelse (28. marts 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om hold  

 af heste (Lovforslag nr.
L 202).
 Formålet med lovforslaget er at gennemføre en samlet  

 regulering af forskellige forhold, som har særlig betydning for hestes  

 velfærd.  

 Denne regulering indeholder således en række mindstekrav til hold af heste og  

 udgør i øvrigt et supplement til den øvrige dyrevelfærdslovgivning, herunder  

 navnlig de mere generelle regler i dyreværnsloven.
Der foreslås bl.a. indført nærmere regler om staldens  

 indretning, herunder at loftshøjden i stalden skal være mindst 2,60 m i  

 frihøjde, ligesom staldrumfanget pr. hest skal være mindst 30 m3.  

 Endvidere foreslås nærmere  

 regler om størrelsen af henholdsvis bokse til enkeltvis opstaldning,  

 gruppeopstaldning  

 og folingsbokse, samt regler om forskellige forhold vedrørende indretning af  

 stalden.
I den forbindelse foreslås indført et forbud imod at opstalde heste  

 i  

 spiltov.
Dernæst foreslås det, at der for ethvert hestehold skal være  

 adgang til en fold, som skal have et areal på mindst 800 m2,  

 hvoraf den korteste side skal  

 være mindst 20 meter.
Benyttes folden af mere end fire heste, skal folden  

 være  

 større, og desuden må en fold maksimalt benyttes af 20 heste.
I den  

 forbindelse  

 foreslås det endvidere, at heste mindst to timer fem dage om ugen motioneres  

 eller gives fri bevægelse på fold.
Derudover foreslås det, at den, som er  

 ansvarlig for et hestehold, skal sikre, at heste, som går ude i  

 vinterperioden  

 og i perioder med vinterlignende vejr, kun er ude i mere end 12 timer i  

 døgnet,  

 hvis de har udviklet et kraftigt og tæt hårlag og er ved godt huld, og har  

 adgang  

 til læskur eller bygning, hvor alle dyr samtidig kan hvile på et tørt, strøet  

 leje.
Desuden indeholder lovforslaget regler om tilsyn med heste  

 og en bemyndigelse til justitsministeren til at fastsætte regler bl.a. om, at  

 beskæring og anlæggelse af beslag kun må foretages af personer, som er  

 uddannet  

 hertil.
Endvidere foreslås det, at justitsministeren bemyndiges til at  

 fastsætte regler om, at mærkning af heste kun må foretages af personer, som  

 er  

 uddannet hertil, samt regler om at den, der er ansvarlig for et professionelt  

 hestehold, skal være over 18 år og besidde en relevant faglig uddannelse.
 Lovforslaget indeholder desuden en række øvrige bestemmelser  

 vedrørende foder og vand, ibrugtagning og træning, hjælpemidler, medicinering  

 og behandling mv., som har til formål at sikre, at væsentlige adfærdsmæssige,  

 fysiologiske og velfærdsmæssige behov hos heste tilgodeses.
Endvidere foreslås indført en påbudsordning, således at den  

 ansvarlige for et hestehold i tilfælde af overtrædelse af lovens krav kan  

 gives  

 et påbud om at rette op på de forhold, som ikke er i overensstemmelse med  

 loven.
Undladelse af at efterkomme et påbud, herunder efterkomme påbuddet  

 inden  

 for den af myndighederne fastsatte frist, kan efter forslaget straffes med  

 bøde  

 eller fængsel indtil 4 måneder.
 En række af lovforslagets bestemmelser er omfattet af  

 overgangsordninger, således at mindstekravene først finder anvendelse for  

 hestehold etableret før den 1. juli 2007 efter henholdsvis 3, 8 eller 12 år.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige  

 behandling.
