 Socialministeriet har den 1. juni 1972 skrevet således til direktoratet  

 for fængselsvæsenet:
 » Ifølge § 11, stk. 1, nr. 3, i lov om børnetilskud og andre  

 familieydelser kommer børnetilskud ikke til udbetaling, når barnet er anbragt  

 uden for hjemmet i henhold til lovgivningen om børne- og ungdomsforsorg,  

 særforsorg eller revalidering eller i øvrigt forsørges af offentlige midler.
 I overensstemmelse hermed har man anmodet særforsorgens institutioner om  

 at give indberetning om anbringelse af børn under 18 år til de sociale  

 udvalg, der varetager udbetalingen af børnetilskud.
 Da det forekommer, at unge under 18 år indsættes i fængsel, og da de  

 pågældende i denne situation må anses forsørget af offentlige midler, således  

 at berettigelsen til børnetilskud falder væk, er der fra kommunal side  

 fremsat ønske om, at der sendes indberetning fra fængselsvæsenet til det  

 sociale udvalg i den indsatte unges opholdskommune, når den unge på  

 børnetilskuddets forfaldsdag, d.v.s. den første i et kvartal, opholder sig i  

 en institution under fængselsvæsenet.
I denne anledning skal man henstille til direktoratet, at de  

 institutioner, der hører under fængselsvæsenet, anmodes om at sende sådanne  

 indberetninger til de sociale udvalg.« Under henvisning hertil anmoder man om, at der pr. den første i hvert  

 kvartal sendes indberetning om indsatte under 18 år, der denne dag opholder  

 sig i vedkommende anstalt eller arresthus, til det sociale udvalg i den  

 pågældendes opholdskommune.
 Indberetningspligten omfatter ikke anholdte og varetægtsarrestanter.
 3 eksemplarer af denne skrivelse er sendt direkte til arresthusene.
 E.B.
W.
Rentzmann Fængselsvæsenets anstalter og arrestinspektørerne.
