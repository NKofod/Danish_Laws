Nr LSF 131 Forslag til Lov om ændring af virksomhedsskatteloven, personskatteloven og  

 lov om arbejdsmarkedsfonde (Udskydelse af fradrag for driftsomkostninger for  

 at kunne udnytte personfradraget) Fremsat af skatteministeren (Carsten Koch) den 9. december 1997 § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 foretages følgende ændring:
 1. Efter § 13 indsættes i kapitel 4 :
»§ 14. Hvis summen af virksomhedens skattepligtige overskud  

 eller underskud, indestående på konto for opsparet overskud med tillæg af  

 dertil svarende virksomhedsskat, rentekorrektion, der medregnes i den  

 personlige indkomst, og fradrag af arbejdsmarkedsbidrag, jf.  

 personskattelovens § 3, stk. 2, nr. 7, er mindre end et beløb svarende til  

 personfradraget, jf. personskattelovens § 10, eller udviser underskud, kan  

 den skattepligtige vælge at se bort fra så stor en del af de samlede  

 driftsomkostninger vedrørende virksomheden, at den skattepligtige indkomst  

 højst udgør et beløb svarende til personfradraget.
Det beløb, hvorfra der ses  

 bort, medregnes i den skattepligtige og den personlige indkomst.
Det er en  

 betingelse for anvendelse af reglerne i 1. pkt., at den skattepligtige ved  

 opgørelsen af virksomhedsindkomsten ikke foretager nedskrivninger eller  

 afskrivninger, der kan udskydes til senere indkomstår uden at fortabes, og at  

 hele virksomhedens eventuelle overskud samt et eventuelt indestående på  

 virksomhedens konto for opsparet overskud, jf. § 10, overføres til den  

 skattepligtige.
Stk. 2. Driftsomkostninger, fra hvilke der er set bort, fremføres  

 til fradrag i den skattepligtige og den personlige indkomst for de følgende 5  

 indkomstår.
Inden for 5 års perioden kan fradraget dog kun fremføres til  

 senere indkomstår, hvis fradraget ikke kan rummes i skattepligtig indkomst  

 inden for et beløb svarende til personfradraget.
 Stk. 3. Er den skattepligtige gift og samlevende med ægtefællen  

 ved indkomstårets udløb, og er ægtefællens skattepligtige indkomst mindre end  

 et beløb svarende til personfradraget, forhøjes den skattepligtiges  

 personfradrag ved anvendelsen af reglerne i stk. 1 og 2 med ægtefællens  

 uudnyttede personfradrag.
 Stk. 4. Reglerne i stk. 1 finder ikke anvendelse for indkomstår,  

 hvori der foretages fradrag for driftsomkostninger efter stk. 2 eller fradrag  

 for underskud efter personskattelovens § 13. Reglerne i stk. 1 finder  

 endvidere ikke anvendelse for indkomstår, hvori der sker nedsættelse af  

 driftsomkostninger, fra hvilke der er set bort, efter reglerne i stk. 6 eller  

 7 eller, hvori der sker nedsættelse af underskud efter reglerne i  

 personskattelovens § 13 a.
Stk. 5. Ophører den skattepligtige med at anvende  

 virksomhedsordningen inden udløbet af den i stk. 2 nævnte 5 års periode,  

 fremføres driftsomkostninger, fra hvilke der er set bort, og som endnu ikke  

 er udnyttet, til fradrag i den skattepligtige og den personlige indkomst for  

 indkomståret efter det indkomstår, hvor den skattepligtige senest har anvendt  

 virksomhedsordningen, jf. dog 2. pkt.
Ophører den skattepligtige med at  

 anvende virksomhedsordningen, fordi indkomsten bliver konkursindkomst,  

 fremføres driftsomkostningerne til fradrag i konkursindkomsten.
Stk. 6. Hvis en skattepligtig i et indkomstår opnår tvangsakkord  

 eller en gældssanering, nedsættes driftsomkostninger, fra hvilke der er set  

 bort, og som endnu ikke er udnyttet, med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Nedsættelsen sker med  

 virkning for det indkomstår, hvor tvangsakkord stadfæstes eller kendelse om  

 gældssanering afsiges, og for senere indkomstår.
Hvis driftsomkostninger fra  

 flere indkomstår skal nedsættes efter 1. og 2. pkt, nedsættes tidligere års  

 driftsomkostninger før senere års driftsomkostninger.
 Stk. 7. Reglerne i stk. 6 finder tilsvarende anvendelse på aftaler  

 om en samlet ordning mellem en skyldner og dennes kreditorer om bortfald  

 eller nedsættelse af skyldnerens gæld (frivillig akkord).
Stk. 8 . Såfremt en skattepligtig har virksomhed i Danmark, såvel  

 som virksomhed i udlandet, skal de driftsomkostninger, der bortses fra efter  

 stk. 1, fordeles forholdsmæssigt på virksomheden i Danmark og virksomheden i  

 udlandet.
Reglerne i stk. 1-7 finder tillige anvendelse for skattepligtige,  

 der er omfattet af ligningslovens § 5 I.«.
§ 2 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, foretages følgende  

 ændringer:
 1. I § 13 a, stk. 1, indsættes efter 2. pkt. :
 »Det beløb, hvormed underskud skal nedsættes, formindskes med det  

 beløb, hvormed driftsomkostninger , fra hvilke der er set bort, er  

 nedsat efter virksomhedsskattelovens § 14, stk. 6, på grund af samme akkord  

 eller gældssanering.«.
 2. § 13 a, stk. 1, 4. pkt., der bliver 5. pkt., affattes  

 således:
 »Hvis underskud eller driftsomkostninger, fra hvilke der er set bort,  

 fra flere indkomstår skal nedsættes efter 1.-3. pkt, nedsættes underskud  

 eller driftsomkostninger fra et tidligere år før underskud eller  

 driftsomkostninger fra et senere år.«.
 3. § 13 a, stk. 2, affattes således:
 » Stk. 2. I det omfang det beløb, hvormed underskuddet skal  

 nedsættes efter stk. 1, ikke er blevet anvendt til nedsættelse af underskud  

 hos skyldneren, skal det bruges til at nedsætte underskud efter reglerne i  

 stk. 1 og driftsomkostninger, fra hvilke der er set bort, efter  

 virksomhedsskattelovens § 14, stk. 6, vedrørende skyldnerens virksomhed hos  

 den samlevende ægtefælle, hvis denne driver den pågældendes  

 virksomhed.«.
§ 3 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, foretages følgende ændring:
 1. I § 10 indsættes som stk. 3:
 »Stk. 3. Bidragsgrundlaget efter stk. 1 og 2 opgøres uden  

 hensyntagen til beløb svarende til driftsomkostninger, hvorfra der ses bort,  

 som efter virksomhedsskattelovens § 14 medregnes henholdsvis fradrages ved  

 opgørelsen af den personlige indkomst.«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1998.
Bemærkninger til lovforslaget Almindelige bemærkninger Baggrunden for lovforslaget Skatteudvalget afgav den 15. maj 1997 beretning over lovforslag L 175,  

 Folketinget 1996-97, Forslag til lov om ændring af lov om indkomstskat for  

 personer m.v. (personskatteloven) (Fremførsel af uudnyttet personfradrag) af  

 Kim Behnke (FP) m.fl.
 I beretningen opfordrer et flertal (Venstres, Det Konservative  

 Folkepartis, Socialistisk Folkepartis, Fremskridtspartiets og Dansk  

 Folkepartis medlemmer af udvalget) skatteministeren til »ved starten af  

 næste folketingssamling at fremsætte lovforslag om ændring af  

 virksomhedsordningen, hvorefter de, der benytter ordningen, kan udskyde  

 fradrag til senere indkomstår.
 Herved undgår iværksættere, der har indtægter, der ligger under  

 udgifterne, at miste værdien af personfradraget i opstartsårene.
Det forudsættes, at udskydelsen af fradrag ikke kan ske i år, hvor der  

 fradrages tidligere underskud, idet der ikke må åbnes mulighed for omgåelse  

 af 5 års-reglen for underskudsfrenførelse gennem »foryngelse« af  

 underskud.' De gældende regler Virksomheder, der anvender virksomhedsordningen skal opgøre den  

 skattepligtige indkomst efter skattelovgivningens almindelige regler.
Det vil  

 sige, at driftsomkostninger fradrages ved opgørelsen af virksomhedens  

 indkomst for det indkomstår, udgifterne vedrører.
Renteudgifter og -indtægter  

 fordeles dog ved opgørelsen af virksomhedens indkomst over den periode,  

 renteudgifterne henholdsvis renteindtægterne vedrører.
Har virksomheden overskud , fordeles dette overskud i et beregnet  

 kapitalafkast og et resterende overskud.
Kapitalafkast beskattes som  

 kapitalindkomst.
Det resterende overskud beskattes som personlig indkomst,  

 når det hæves i virksomheden.
Den skattepligtige kan vælge helt eller delvist  

 at lade det resterende overskud og den del af kapitalafkastet, der ikke  

 vedrører finansielle aktiver, blive stående i virksomheden mod en foreløbig  

 virksomhedsskat på 34 pct.
Det opsparede overskud med fradrag af den  

 foreløbige virksomhedsskat posteres på konto for opsparet overskud.
Beløb,  

 der overføres fra konto for opsparet overskud til privatøkonomien, medregnes  

 med tillæg af den hertil svarende virksomhedsskat ved opgørelsen af den  

 personlige indkomst.
Foreløbig virksomhedsskat, der ikke kan modregnes i  

 årets slutskat med tillæg af overført restskat m.v. , udbetales kontant.
Underskud i virksomheden modregnes i eventuelt opsparet overskud,  

 der med tillæg af den hertil svarende virksomhedsskat medregnes ved  

 opgørelsen af virksomhedens indkomst.Underskud, der ikke kan rummes i  

 opsparet overskud, modregnes i den skattepligtiges og en eventuel ægtefælles  

 kapitalindkomst og personlig indkomst og/eller fremføres til fradrag i de  

 følgende 5 indkomstår efter reglerne i personskatteloven.
Beløb, der  

 modregnes i kapitalindkomst og personlig indkomst, fradrages tillige i den  

 skattepligtige indkomst.
Foreløbig virksomhedsskat, der ikke kan modregnes i  

 årets slutskat med tillæg af overført restskat m.v., udbetales kontant.
Årets slutskat beregnes efter de almindelige regler.
Det vil sige,  

 som indkomstskat til staten, beregnet på grundlag af skattepligtig indkomst,  

 personlig indkomst, kapitalindkomst og aktieindkomst, og indkomstskat til  

 kommunen, amtskommunen og kirkelige afgifter, beregnet på grundlag af den  

 skattepligtige indkomst, med fradrag af skatteværdien af personfradraget.
For fuldt skattepligtige personer udgør personfradragets grundbeløb  

 23.700 kr.
For personer, der ved indkomstårets udløb ikke er fyldt 18 år og  

 ikke har indgået ægteskab, udgør personfradragets grundbeløb dog 17.000 kr.  

 Grundbeløbet reguleres efter personskattelovens § 20. For indkomståret 1998  

 udgør personfradraget 31.400 kr., henholdsvis 22.500 kr.
Skatteværdien af personfradraget opgøres som en procentdel af  

 fradraget.Ved opgørelsen anvendes samme procent som ved beregningen af  

 indkomstskat til kommunen og amtskommunen samt kirkelige afgifter.
Ved  

 beregningen af indkomstskat til staten beregnes skatteværdien af  

 personfradraget med beskatningsprocenten for bundskatten.
Det vil sige, at  

 skatteværdien af personfradraget beregnes med samme procent som skatten af  

 den skattepligtige indkomst.
 I det omfang en gift person, der er samlevende med ægtefællen ved  

 indkomstårets udløb, ikke kan udnytte skatteværdien af personfradraget,  

 benyttes den ikke udnyttede del af skatteværdien til nedsættelse af den anden  

 ægtefælles skatter.
For personer, der er begrænset skattepligtige af indtægter som omhandlet i  

 kildeskattelovens § 43, stk. 1 eller stk. 2, litra b, c, d og f, nedsættes de  

 beregnede skatter med skatteværdien af eet personfradrag.
Hvis den  

 skattepligtige dels har indtægter, der berettiger til personfradrag, dels  

 andre indtægter, gives der fradrag for skatteværdien af eet personfradrag i  

 de samlede beregnede skatter.
Muligheden for overførsel af skatteværdien af  

 personfradrag mellem ægtefæller forudsætter, at de begge er fuldt  

 skattepligtige her i landet.
De gældende regler indebærer, at en ugift fuldt skattepligtig  

 person eller en begrænset skattepligtig person normalt ikke (fuldt ud) kan  

 udnytte personfradraget, såfremt den skattepligtige indkomst er positiv, men  

 mindre end (for indkomståret 1998) 31.400 kr. henholdsvis 22.500 kr., eller  

 negativ.
En gift fuldt skattepligtig person kan normalt ikke udnytte  

 personfradraget (fuldt ud), såfremt ægtefællernes samlede skattepligtige  

 indkomst er mindre end (for indkomståret 1998) 62.800 kr. eller negativ.
Lovforslaget Der foreslås regler om udskydelse af fradrag for driftsomkostninger,  

 gældende for alle, der anvender virksomhedsordningen, ikke blot for  

 »iværksættere«, idet dette begreb hverken i beretningen til L 175  

 eller i øvrigt er defineret på en sådan måde, at det kan anvendes som  

 afgrænsning for en gruppe af skattepligtige, der skal have en særlig  

 skattemæssig stilling.
 Efter forslaget skal en skattepligtig, der anvender virksomhedsordningen,  

 kunne vælge at udskyde fradrag for driftsomkostninger, herunder bundne  

 afskrivninger, nettorenteudgifter mv., til senere indkomstår, såfremt summen  

 af virksomhedens skattepligtige overskud eller underskud, indestående på  

 konto for opsparet overskud med tillæg af dertil svarende virksomhedsskat,  

 rentekorrektion, der medregnes i den personlige indkomst, og  

 arbejdsmarkedsbidrag er mindre end et beløb svarende til personfradraget  

 eller udviser underskud.
Der kan udskydes driftsomkostninger med så stort et beløb, at den  

 skattepligtige indkomst højst kommer til at svare til personfradraget.
Et  

 beløb svarende til de udskudte driftsomkostninger tillægges den  

 skattepligtige og den personlige indkomst.
De brugere af virksomhedsordningen, der kan anvende de foreslåede regler,  

 er således afgrænset til dem, hvis skattepligtige indkomst ville have været  

 mindre end et beløb svarende til personfradraget eller have udvist underskud,  

 såfremt de pågældende ikke havde anden indkomst end indkomst fra  

 virksomheden.
Der tages ikke ved denne afgrænsning hensyn til indkomst, der  

 ikke relaterer til virksomheden, f.eks. lønindkomst eller renter af privat  

 gæld.
Ved opgørelsen af størrelsen af det driftsomkostningsbeløb, der kan  

 udskydes, tages der derimod hensyn til størrelsen af den skattepligtige  

 indkomst.
Det vil sige, at der også tages hensyn til indkomst, der ikke  

 relaterer til virksomheden, f.eks. lønindkomst eller renter af privat gæld.
 Er en fuldt skattepligtig person gift og samlevende med ægtefællen ved  

 indkomstårets udløb, kan der udskydes driftsomkostninger med så stort et  

 beløb, at ægtefællernes samlede skattepligtige indkomst højst kommer til at  

 svare til ægtefællernes samlede personfradrag.
Det er en betingelse for, at anvende reglerne om udskydelse af fradrag for  

 driftsomkostninger, at den skattepligtige ved hjælp af skattelovgivningens  

 almindelige regler gør sin skattepligtige indkomst så stor (så meget  

 positiv/så lidt negativ)som mulig.
Det er derfor en betingelse, at den  

 skattepligtige ved opgørelsen af virksomhedsindkomsten undlader at foretage  

 nedskrivninger og ubundne afskrivninger.
Der kan heller ikke ske udskydelse  

 af fradrag for driftsomkostninger, hvis der ved indkomstårets udløb henstår  

 beløb på virksomhedens konto for opsparet overskud eller der opspares af  

 årets overskud.
Udskudte driftsomkostninger fremføres til fradrag i den skattepligtige og  

 den personlige indkomst for de følgende 5 indkomstår.
Inden for 5 års  

 perioden kan fradraget for udskudte driftsomkostninger dog kun fremføres til  

 senere indkomstår, hvis fradraget ikke kan rummes i skattepligtig indkomst  

 inden for et beløb svarende til personfradraget.
 For at imødegå omgåelse af 5 års fristerne for fradrag for udskudte  

 driftsomkostninger henholdsvis underskudsfremførsel gennem  

 »foryngelse« af fradrag henholdsvis underskud, kan der ikke ske  

 udskydelse af fradrag for driftsomkostninger i indkomstår, hvor der foretages  

 fradrag for udskudte driftsomkostninger eller for underskud fra tidligere  

 indkomstår.
De foreslåede regler om udskydelse af fradrag for driftsomkostninger kan  

 indebære, at beregningsgrundlaget for arbejdsmarkedsbidraget, også set over  

 en årrække, bliver højere end efter de gældende regler.
Det foreslås derfor  

 at opgøre bidragsgrundlaget for arbejdsmarkedsbidrag uden hensyntagen til de  

 udskudte driftsomkostninger, der skal medregnes henholdsvis fradrages ved  

 opgørelsen af den personlige indkomst.
Det vil sige, at der skal opereres med  

 to hold underskud, eet ved opgørelsen af den skattepligtige indkomst og et  

 andet ved opgørelsen af arbejdsmarkedsbidraget.
Administrative konsekvenser Forslaget skønnes at medøre engangsudgifter i Told2Skat på i alt 4,5 mill.  

 kr. til edb-tilretninger.
Udgifterne skal afholdes med 1,1 mill. kr. i 1998,  

 1,6 mill. kr. i 1999, 1,3 mill. kr. i 2000 og 0,5 mill. kr. i 2001. Forslaget  

 skønnes herudover ikke at medføre nævneværdige konsekvenser.
Provenumæssige konsekvenser Udskydelse af driftsomkostninger, der resulterer i en skattepligtig  

 indkomst af samme størrelsesorden som personfradraget, medfører ikke  

 umiddelbart et provenutab på indkomstskatten.
Provenutabet fremkommer først i  

 de følgende indkomstår, når/hvis de udskudte driftsomkostninger bliver  

 modregnet i indkomst, hvoraf der ellers skulle være betalt skat.
 Der foreligger ikke tilgængelige oplysninger om virksomhedernes indtægter  

 og driftsudgifter samt om de pågældende personers fremtidige indkomstforhold,  

 der kan danne grundlag for et underbygget skøn over forslagets provenumæssige  

 konsekvenser.
 Provenutabet vil afhænge af, i hvilket omfang personerne med  

 virksomhedsunderskud eller meget lille overskud på et senere tidspunkt  

 indenfor en 5-års periode vil blive i stand til at udnytte de aktiverede  

 driftsudgifter til nedbringelse af skatten af fremtidige overskud eller anden  

 indkomst.
 Et indtryk af de provenumæssige konsekvenser kan dog fås ved at  

 forudsætte, at forslaget vil resultere i, at en del af de uudnyttede  

 personfradrag hos personer med over-/underskud af virksomhed samt hos deres  

 evt. ægtefæller fremover vil blive udnyttet.
 Baseret på lovmodelberegninger for indkomstoplysninger vedr. indkomstårene  

 1994 og 1995 skønnes det, at der ud af samlede uudnyttede personfradrag for  

 den pågældende personkreds på knap 1 mia. kr. i det ene år kan udnyttes ca.  

 225 mill. kr. i det følgende indkomstår.
 Da lovforslaget om udskydelse af driftsomkostninger også har til formål at  

 sikre, at uudnyttet personfradrag skal kunne udnyttes i senere år, har  

 forslaget de samme økonomiske konsekvenser som adgang til fremførsel af  

 uudnyttet personfradrag.
På denne baggrund skønnes lovforslaget for indkomståret 1999 at medføre et  

 provenutab på indkomstskatten på ca. 100 mill. kr.
Heraf skønnes ca. 75 mill.  

 kr. at være provenutab på den kommunale indkomstskat.
 I takt med akkumuleringen af udskudte driftsomkostninger skønnes det  

 årlige provenutab at stige til mere end det dobbelte i løbet af nogle år.
 Lovforslaget har ingen finansårsvirkning i 1998 og 1999. Først i 2000 i  

 forbindelse med årsopgørelserne for indkomståret 1999, vil forslaget have  

 finansårsvirkning, som følge af, at fremførte aktiverede driftsudgifter fra  

 indkomståret 1998 vil medføre overskydende skatter eller mindre restskatter.
Erhvervsøkonomiske konsekvenser Forslaget vil have en positiv effekt på selvstændige erhvervsdrivendes  

 mulighed for at udnytte personfradraget, i det omfang de er eller går ind i  

 virksomhedsordningen.
Forslaget kan udnyttes af alle selvstændige  

 erhvervsdrivende med underskud eller meget lav indkomst, herunder  

 iværksættere.
 Forslaget vil ikke være til gavn for de iværksættere, som det ikke  

 lykkes at skabe en positiv indkomst fra virksomheden, og som derfor aldrig  

 får udnyttet de skattemæssige underskud.
 Forslaget vil bevirke, at mange iværksættere og andre selvstændige  

 erhvervsdrivende, der ellers ikke havde behov for at anvende  

 virksomhedsordningen, skal bruge disse mere omfattende regler.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Lovforslaget skønnes ikke at have EU-retlige aspekter.
Bemærkninger til de enkelte bestemmelser Til § 1 Til nr. 1 Det foreslås, at der i virksomhedsskattelovens afsnit I om  

 virksomhedsordningen som ny § 14 indsættes en bestemmelse om adgang til at  

 udskyde fradrag for driftsomkostninger.
Til stk. 1 Det er en betingelse for at anvende adgangen til at udskyde fradrag for  

 driftsomkostninger, at summen af virksomhedens skattepligtige overskud eller  

 underskud, indestående på konto for opsparet overskud med tillæg af dertil  

 svarende virksomhedsskat, rentekorrektion, der medregnes i den personlige  

 indkomst, og arbejdsmarkedsbidrag er mindre end et beløb svarende til  

 personfradraget eller udviser underskud.
De brugere af virksomhedsordningen, der kan anvende de foreslåede regler,  

 er således afgrænset til dem, hvis skattepligtige indkomst ville have været  

 mindre end et beløb svarende til personfradraget eller have udvist underskud,  

 såfremt de pågældende ikke havde anden indkomst end indkomst fra  

 virksomheden.
Der tages ved denne afgrænsning ikke hensyn til indkomst, der  

 ikke relaterer til virksomheden, f.eks. lønindkomst eller renter af privat  

 gæld.
Der tages heller ikke hensyn til rentekorrektion, der fradrages i  

 kapitalindkomsten. (Rentekorrektion medregnes i den personlige indkomst og  

 fradrages i kapitalindkomsten, jf. virksomhedsskattelovens § 11, stk. 3.  

 Rentekorrektion skal modvirke, at der opnås fuld skatteværdi af private  

 renteudgifter.
Derfor medregnes rentekorrektion, der medregnes til personlige  

 indkomst, men ikke rentekorrektion, der fradrages i kapitalindkomst,  

 ved opgørelsen af, om den skattepligtige er berettiget til at anvende de  

 foreslåede regler.) Det er videre en betingelse, at den skattepligtige ved hjælp af  

 skattelovgivningens almindelige regler gør sin skattepligtige indkomst så  

 stor (så meget positiv eller så lidt negativ) som mulig.
 Det er derfor en betingelse, at den skattepligtige ved opgørelsen af  

 overskud eller underskud fra virksomheden undlader at foretage nedskrivninger  

 f.eks. efter lov om skattemæssig behandling af husdyrbesætninger og  

 afskrivninger, der kan udskydes til senere indkomstår uden at fortabes,  

 f.eks. afskrivninger på driftsmidler.
Det er også en betingelse, at den skattepligtige, hvis virksomheden har et  

 skattepligtigt overskud, overfører hele overskuddet fra virksomheden til  

 privatøkonomien, og at et eventuelt opsparet overskud hæves.
Der kan således  

 ikke ske udskydelse af fradrag for driftsomkostninger, hvis der ved  

 indkomstårets udløb henstår beløb på konto for opsparet overskud, eller der  

 spares op af årets overskud.
Efter forslaget kan den skattepligtige udskyde fradrag for (vælge at se  

 bort fra) så stor en del af de samlede driftsomkostninger vedrørende  

 virksomheden, at den skattepligtige indkomst højst udgør et beløb svarende  

 til personfradraget.
Ved opgørelsen af det driftsomkostningsbeløb, der kan  

 udskydes, tages der således hensyn til størrelsen af den skattepligtige  

 indkomst.
Det vil sige, at der også tages hensyn til indkomst, der ikke  

 relaterer til virksomheden, f.eks. lønindkomst, renter af privat gæld,  

 rentekorrektion, der fradrages i kapitalindkomst m.v..
 Det beløb, der ses bort fra, lægges - uden for virksomhedsordningen - til  

 den skattepligtige indkomst og den personlige indkomst.
Reglerne om personfradraget og beregningen af skatteværdien af  

 personfradraget er omtalt i de almindelige bemærkninger, afsnittet om de  

 gældende regler.
Som det fremgår heraf, beregnes skatteværdien af  

 personfradraget med samme procent som skatten af den skattepligtige indkomst.  

 Den skattepligtige indkomst består af personlig indkomst, kapitalindkomst og  

 ligningsmæssige fradrag.
Alt efter sammensætningen af den skattepligtige  

 indkomst, kan topskat af personlig indkomst indebære, at personfradraget kan  

 udnyttes, selv om den skattepligtige indkomst er mindre end et beløb svarende  

 til personfradraget.
Den skattepligtige kan i denne situation vælge at se  

 bort fra driftsomkostninger af en sådan størrelse, at den skattepligtige  

 indkomst kommer op på et beløb - mindre end personfradraget - således, at der  

 ikke skal betales skat.
 I den situation, hvor udskydelse af fradrag for samtlige  

 driftsomkostninger ikke bringer den skattepligtige indkomst op på et beløb  

 svarende til personfradraget, kan den skattepligtige vælge at se bort fra  

 samtlige driftsomkostninger.
Efter lov om arbejdsmarkedsfonde beregnes arbejdsmarkedsbidrag for  

 skattepligtige, der anvender virksomhedsordningen, på grundlag af summen af  

 overførsel fra virksomheden til den skattepligtige hidrørende fra  

 virksomhedens skattepligtige overskud med fradrag af kapitalafkast, der  

 overføres til den skattepligtige som kapitalindkomst, og overførsel af beløb  

 fra virksomhedens konto for opsparet overskud med tillæg af den hertil  

 svarende virksomhedsskat til den skattepligtige.
Da udskydelsen af fradraget  

 for driftsomkostninger sker uden for virksomhedsordningen, indebærer  

 udskydelsen ikke nogen forhøjelse af bidragsgrundlaget vedrørende  

 arbejdsmarkedsbidraget.
Udskydelsen af fradraget for driftsomkostninger  

 indebærer således ikke, at der skal beregnes (yderligere)  

 arbejdsmarkedsbidrag i det indkomstår, hvori udskydelsen sker.
Da fradraget  

 for udskudte driftsomkostninger ligeledes sker uden for virksomhedsordningen,  

 indebærer fradraget ikke en nedsættelse af bidragsgrundlaget vedrørende  

 arbejdsmarkedsbidrag.
Fradraget for udskudte driftsomkostninger indebærer  

 således ikke, at der beregnes mindre arbejdsmarkedsbidrag i det indkomstår,  

 hvori fradraget sker.
 Om beregning af arbejdsmarkedsbidrag henvises i øvrigt til bemærkningerne  

 til lovforslagets § 3.
 Eksempel 1:
 Da summen af underskuddet, 250.000 kr., og indeståendet på konto for  

 opsparet overskud med tillæg af dertil svarende virksomhedsskat, 300.000 kr.,  

 med fradrag af arbejdsmarkedsbidraget, 4.000 kr., udgør 46.000 kr. eller mere  

 end et beløb svarende til personfradraget, kan der i dette tilfælde ikke  

 foretages udskydelse af driftsomkostninger, selv om den skattepligtige  

 indkomst efter fradraget for den negative kapitalindkomst uden for  

 virksomhedsordningen udviser underskud.
Til stk. 2 Driftsomkostninger, der er set bort fra, kan fremføres til fradrag i den  

 skattepligtige og den personlige indkomst for de 5 efterfølgende indkomstår.  

 Inden for 5 års perioden kan fradraget kun fremføres til senere indkomstår,  

 hvis fradraget ikke kan rummes i skattepligtig indkomst inden for et beløb  

 svarende til personfradraget.
Den skattepligtige skal således altid  

 udnytte så stor en del af de udskudte fradrag for driftsomkostninger, at den  

 skattepligtige indkomst kommer ned på et beløb svarende til personfradraget.  

 Den skattepligtige kan vælge at udnytte en større del af de udskudte fradrag  

 for driftsomkostninger, og derved gøre den skattepligtige indkomst mindre end  

 et beløb svarende til personfradraget eller bringe den personlige og den  

 skattepligtige indkomst til at udvise et underskud.
Får den skattepligtige  

 underskud i den skattepligtige indkomst og den personlige indkomst, anvendes  

 reglerne herom i personskattelovens § 13 for den resterende del af 5 års  

 perioden.
 Eksempel ad eksempel 1 foran (der regnes fortsat med et personfradrag  

 på 31.400 kr.):
 Gældende regler:
Til stk. 3 Hvis den skattepligtige er gift og samlevende med ægtefællen ved  

 indkomstårets udløb, og er ægtefællens skattepligtige indkomst mindre end et  

 beløb svarende til personfradraget, forhøjes den skattepligtiges  

 personfradrag med ægtefællens uudnyttede personfradrag ved beregningen af, om  

 den skattepligtige kan anvende de foreslåede regler, og hvor stor en del af  

 driftsomkostningerne, der kan ses bort fra efter stk. 1, samt hvor stor en  

 del af de udskudte driftsomkostninger, der skal fradrages efter stk. 2.  

 Herved opnås, at begge ægtefællers personfradrag kan udnyttes.
Anvender begge ægtefæller virksomhedsordningen, og opfylder begge  

 betingelserne for at udskyde driftsomkostninger, beregnes det  

 driftsomkostningsbeløb, hver af ægtefællerne kan udskyde, som udgangspunkt  

 lige som for ugifte personer.
Kan en af ægtefællerne ikke fuldt ud udnytte  

 sin maksimale udskydelsesadgang, har den anden ægtefælle adgang til eventuelt  

 at udnytte resten.
Tilsvarende beregnes det fradrag for udskudte  

 driftsomkostninger, hver af ægtefællerne skal foretage, som udgangspunkt lige  

 som for ugifte.
Først derefter overføres uudnyttede personfradrag fra den ene  

 ægtefælle til den anden.
Til stk. 4 For at imødegå omgåelse af 5 års fristen i stk. 2 for fradrag af udskudte  

 driftsomkostninger og 5 års fristen i personskattelovens § 13 for fremførsel  

 af underskud gennem »fornyelse« af fradrag henholdsvis underskud,  

 bestemmes det, at der ikke kan ske udskydelse af fradrag for  

 driftsomkostninger efter stk.1 i indkomstår, hvor der foretages fradrag for  

 udskudte driftsomkostninger efter stk. 2 eller fradrag for underskud efter  

 personskattelovens § 13.
 Stk. 6 og 7 og personskattelovens § 13 a indholder regler om nedsættelse  

 af uudnyttede udskudte driftsomkostninger og uudnyttede underskud i  

 forbindelse med tvangsakkord eller frivillig akkord eller gældssanering.  

 Efter forslaget kan der ikke ske udskydelse af fradrag for driftsomkostninger  

 efter stk. 1 i indkomstår, hvor reglerne i stk. 6 eller 7 eller  

 personskattelovens § 13 a finder anvendelse.
Til stk. 5 Ophører den skattepligtige med at anvende virksomhedsordningen inden  

 udløbet af 5 års perioden for fremførsel af udskudte driftsomkostninger, skal  

 uudnyttede udskudte driftsomkostninger fremføres til fradrag i den  

 skattepligtige og den personlige indkomst for indkomståret efter det  

 indkomstår, hvor den skattepligtige senest har anvendt virksomhedsordningen.  

 Indebærer dette, at den skattepligtige får underskud i skattepligtig indkomst  

 og personlig indkomst, anvendes reglerne herom i personskattelovens § 13 for  

 den resterende del af 5 års perioden.
Virksomhedsordningen kan ikke anvendes på konkursindkomst.
Det vil sige,  

 at virksomhedsordningen ikke kan anvendes for det indkomstår, hvor  

 konkursdekretet afsiges og senere indkomstår.
Det foreslås, at uudnyttede  

 udskudte driftsomkostninger skal fremføres til fradrag i konkursindkomsten.
Til stk. 6 og 7 Opnår en person i et indkomstår en tvangsakkord eller en gældssanering,  

 nedsættes, jf. personskattelovens § 13 a, uudnyttede fradragsberettigede  

 underskud hos den skattepligtige fra det pågældende og tidligere indkomstår  

 med det beløb, hvormed gælden er nedsat.
Nedsættelsesbeløbet formindskes med  

 den del af skyldnerens indkomst, der hidrører fra hans frigørelse for  

 gældsforpligtelser.
Nedsættelsen af underskud sker med virkning for det  

 indkomstår, hvori tvangsakkorden stadfæstes eller kendelse om gældssanering  

 afsiges, og for senere indkomstår.
Hvis underskud for flere indkomstår skal  

 nedsættes, nedsættes underskud fra tidligere år før underskud fra senere år.  

 Reglerne finder tilsvarende anvendelse på aftaler om frivillig akkord.
Det foreslås, at der i virksomhedsskatteloven indsættes tilsvarende regler  

 om nedsættelse af uudnyttede fradrag for driftsomkostninger, fra hvilke der  

 er set bort, når en skattepligtig opnår akkord eller gældssanering.
Samtidig  

 foreslås, jf. lovforslagets § 2, at personskattelovens § 13 a ændres således,  

 at det beløb, hvormed underskud skal nedsættes, formindskes med det beløb,  

 hvormed der er sket nedsættelse af driftsomkostninger efter bestemmelsen i  

 virksomhedsskatteloven, på grund af samme akkord eller gældssanering.
Hermed  

 sikres, at der alene sker nedsættelse med samme nedsættelsesbeløb en gang.  

 Hvis driftsomkostninger fra flere indkomstår skal nedsættes, nedsættes  

 tidligere års driftsomkostninger før senere års driftsomkostninger.
Til stk. 8 Dette stykke omhandler forskellige særlige forhold vedrørende virksomhed i  

 udlandet. 1. pkt. vedrører den situation, hvor den skattepligtige har  

 virksomhed i Danmark, såvel som virksomhed i udlandet.
I sådanne situationer,  

 skal de driftsomkostninger, der bortses fra efter stk. 1, fordeles  

 forholdsmæssigt på virksomheden i Danmark og virksomheden i udlandet.
Såfremt  

 der eksempelvis skal ses bort fra 1/3 af de samlede driftsomkostninger, ses  

 der bort fra 1/3 af driftsomkostningerne i Danmark og 1/3 af  

 driftsomkostningerne i udlandet.
2. pkt. vedrører de skattepligtige, der er omfattet af ligningslovens § 5  

 I.
Ifølge ligningslovens § 5 I skal afskrivninger eller udgifter, som efter  

 skatteyderens eget valg efter de almindelige regler kan vælges fradraget i  

 det pågældende indkomstår eller i senere indkomstår, fradrages ved opgørelsen  

 af den skattepligtige indkomst fra et fast driftssted i det omfang, den  

 skattepligtige indkomst overstiger beregningsgrundlaget for den udenlandske  

 skat i det land, hvor det faste driftssted er beliggende, omregnet til danske  

 kroner ved udløbet af samme indkomstår.
Tilsvarende finder anvendelse for  

 faste ejendomme beliggende i en fremmed stat, Færøerne eller Grønland.
Der skal ikke foretages yderligere fradrag efter § 5 I i det omfang, at  

 den danske skattepligtige indkomst i f. eks. et fast driftssted bliver  

 negativ.
Reglerne kan imidlertid overlappe hinanden i de situationer, hvor  

 man har været tvunget til at foretage fradrag efter § 5 I, hvorved indkomsten  

 ikke er tilstrækkelig til at personfradraget kan udnyttes.
Efter den foreslåede bestemmelse i 2. pkt. finder reglerne i stk. 1-7  

 tillige anvendelse for skattepligtige, der er omfattet af ligningslovens § 5  

 I.
De afskrivninger, der skal foretages efter § 5 I betragtes med andre ord  

 som bundne afskrivninger, der ikke afskærer de skattepligtige fra at anvende  

 reglerne i det foreslåede stk. 1.
Til § 2 Til nr. 1 Der henvises til bemærkningerne til § 1 vedrørende virksomhedsskattelovens  

 § 14, stk. 6 og7.
Til nr. 2 Hvis der skal ske nedsættelse af underskud eller udskudte  

 driftsomkostninger fra flere indkomstår, skal der altid ske nedsættelse  

 vedrørende tidligere år før senere år.
Det vil sige ældre underskud før yngre  

 underskud, ældre udskudte driftsomkostninger før yngre udskudte  

 driftsomkostninger, ældre underskud før yngre udskudte driftsomkostninger og  

 ældre udskudte driftsomkostninger før yngre underskud.
Til nr. 3 Der er tale om en konsekvensændring som følge af ændringen under nr. 1.
Til § 3 Efter § 10, stk. 2, jf. stk. 1, 2. pkt., i lov om arbejdsmarkedsfonde  

 beregnes arbejdsmarkedsbidrag for skattepligtige, der anvender  

 virksomhedsordningen, på grundlag af summen af overførsel fra virksomheden  

 til den skattepligtige hidrørende fra virksomhedens skattepligtige overskud  

 med fradrag af kapitalafkast, der overføres til den skattepligtige som  

 kapitalindkomst, og overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
 I samme omfang som der fremføres negativ personlig indkomst til fradrag i  

 den selvstændige erhvervsdrivendes personlige indkomst efter  

 personskattelovens § 13, stk. 3 og 4, kan beløbet fradrages i  

 beregningsgrundlaget.
I lovforslagets § 1 foreslås, at der i virksomhedsskattelovens som § 14  

 indsættes regler om, at skattepligtige, der anvender virksomhedsordningen,  

 kan udskyde driftsomkostninger med så stort et beløb, at den skattepligtige  

 indkomst højst kommer til at svare til personfradraget.
Et beløb svarende til  

 de udskudte driftsomkostninger lægges til den skattepligtige og den  

 personlige indkomst.
Udskudte driftsomkostninger fremføres til fradrag i den  

 skattepligtige og den personlige indkomst for de følgende 5 indkomstår.
Inden  

 for 5 års perioden kan fradraget for udskudte driftsomkostninger dog kun  

 fremføres til senere indkomstår, hvis fradraget ikke kan rummes i  

 skattepligtig indkomst inden for et beløb svarende til personfradraget.
Der  

 henvises til bemærkningerne til lovforslagets § 1.
De foreslåede regler om udskydelse af fradrag for driftsomkostninger kan  

 imidlertid indebære, at beregningsgrundlaget for arbejdsmarkedsbidraget, også  

 set over en årrække, bliver højere end efter de gældende regler.
Anvendes de  

 foreslåede regler om udskydelse af fradrag for driftsomkostninger, kan den  

 situation opstå, at den skattepligtige ikke nogen sinde får fradrag for en  

 negativ personlig indkomst, der modregnes i udskudte driftsomkostninger.
Det foreslås derfor, at arbejdsmarkedsbidragsgrundlaget skal opgøres uden  

 hensyntagen til udskudte fradrag for driftsomkostninger, der efter de  

 foreslåede regler i virksomhedsskattelovens § 14 skal tillægges henholdsvis  

 fradrages ved opgørelsen af den personlige indkomst.
Det vil sige, at der  

 skal opereres med to hold underskud, eet ved opgørelsen af den skattepligtige  

 indkomst og et andet ved opgørelsen af arbejdsmarkedsbidraget.
 Eksempel på beregning af arbejdsmarkedsbidrag (jf. eksempel 1 i  

 bemærkningerne til virksomhedsskattelovens § 14, stk. 1, og eksemplet i  

 bemærkningerne til virksomhedsskattelovens § 14, stk. 2,) med anvendelse af  

 de gældende regler:
Til § 4 Det forslås, at loven skal have virkning fra og med indkomståret 1998.
Skriftlig fremsættelse (9. december 1997) Skatteministeren (Carsten Koch):
 Jeg skal tillade mig at fremsætte:
 Forslag til lov om ændring af virksomhedsskatteloven,  

 personskatteloven og lov om arbejdsmarkedsfonde. (Udskydelse af fradrag for  

 driftsomkostninger for at kunne udnytte personfradraget).
(Lovforslag nr.
L 131).
I betænkningen over L 75, 1996-97, opfordrede et flertal uden om  

 regeringen ((Venstre, Det Konservative Folkeparti, Socialistisk Folkeparti,  

 Fremskridtspartiet og Dansk Folkeparti) mig til »ved starten af næste  

 folketingssamling at fremsætte lovforslag om ændring af virksomhedsordningen,  

 hvorefter de, der benytter ordningen, kan udskyde fradrag til senere  

 indkomstår.
Herved undgår iværksættere, der har indtægter, der ligger under  

 udgifterne, at miste værdien af personfradraget i opstartsårene.
Det  

 forudsættes, at udskydelsen af fradrag ikke kan ske i år, hvor der fradrages  

 tidligere underskud, idet der ikke må åbnes mulighed for omgåelse af 5  

 års-reglen for underskudsfremførelse gennem »foryngelse« af  

 underskud.' Lovforslaget er en opfyldning af denne opfordring.
Efter forslaget kan  

 brugere af virksomhedsordningen, hvis skattepligtige indkomst ville have  

 været mindre end et beløb svarende til personfradraget eller have udvist  

 underskud, såfremt de pågældende ikke havde haft anden indkomst end indkomst  

 fra virksomheden, vælge at udskyde driftsomkostninger til senere indkomstår  

 med så stort et beløb, at den skattepligtige indkomst højst kommer til at  

 svare til personfradraget.
 Det er en betingelse for, at anvende reglerne om udskydelse af fradrag for  

 driftsomkostninger, at den skattepligtige ved hjælp af skattelovgivningens  

 almindelige regler gør sin skattepligtige indkomst så stor (så meget  

 positiv/så lidt negativ) som mulig.
Udskudte driftsomkostninger fremføres til fradrag i den skattepligtige og  

 den personlige indkomst for de følgende 5 indkomstår.
Der kan ikke ske  

 udskydelse af fradrag for driftsomkostninger i indkomstår, hvor der foretages  

 fradrag for udskudte driftsomkostninger eller for underskud fra tidligere  

 indkomstår.
De foreslåede regler kan indebære, at beregningsgrundlaget for  

 arbejdsmarkedsbidraget bliver højere end efter de gældende regler.
Det  

 foreslås derfor at opgøre bidragsgrundlaget for arbejdsmarkedsbidrag uden  

 hensyntagen til de udskudte driftsomkostninger, der skal medregnes  

 henholdsvis fradrages ved opgørelsen af den personlige indkomst.
Ordningen vil være vanskelig at administrere for såvel skatteydere som  

 skattemyndigheder.
Ordningen vil godt nok have positiv effekt på selvstændige  

 erhvervsdrivendes mulighed for at udnytte personfradraget, idet omfang de er  

 eller går ind i virksomhedsordningen.
Ordningen vil imidlertid ikke gavne  

 iværksættere, som det ikke lykkes at skabe en positiv indkomst fra  

 virksomheden, og som derfor aldrig får udnyttet det skattemæssige underskud.  

 Ordningen vil også bevirke, at mange iværksættere og andre selvstændige  

 erhvervsdrivende, der ellers ikke havde behov for at anvende  

 virksomhedsordningen, skal bruge disse meget omfattende regler.
Prisen for  

 ordningen er således, at der skabes endnu et kompliceret regelsæt i  

 skattelovgivningen, hvilket strider mod den ønskede forenkling af  

 skattereglerne for de selvstændige erhvervsdrivende.
 Regeringen kan derfor ikke anbefale lovforslaget.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget.
§ 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 67 af 25. januar 1997,  

 foretages følgende ændring:
 1. Efter § 13 indsættes i kapitel 4 :
»§ 14. Hvis summen af virksomhedens skattepligtige overskud  

 eller underskud, indestående på konto for opsparet overskud med tillæg af  

 dertil svarende virksomhedsskat, rentekorrektion, der medregnes i den  

 personlige indkomst, og fradrag af arbejdsmarkedsbidrag, jf.  

 personskattelovens § 3, stk. 2, nr. 7, er mindre end et beløb svarende til  

 personfradraget, jf. personskattelovens § 10, eller udviser underskud, kan  

 den skattepligtige vælge at se bort fra så stor en del af de samlede  

 driftsomkostninger vedrørende virksomheden, at den skattepligtige indkomst  

 højst udgør et beløb svarende til personfradraget.
Det beløb, hvorfra der ses  

 bort, medregnes i den skattepligtige og den personlige indkomst.
Det er en  

 betingelse for anvendelse af reglerne i 1. pkt., at den skattepligtige ved  

 opgørelsen af virksomhedsindkomsten ikke foretager nedskrivninger eller  

 afskrivninger, der kan udskydes til senere indkomstår uden at fortabes, og at  

 hele virksomhedens eventuelle overskud samt et eventuelt indestående på  

 virksomhedens konto for opsparet overskud, jf. § 10, overføres til den  

 skattepligtige.
Stk. 2. Driftsomkostninger, fra hvilke der er set bort, fremføres  

 til fradrag i den skattepligtige og den personlige indkomst for de følgende 5  

 indkomstår.
Inden for 5 års perioden kan fradraget dog kun fremføres til  

 senere indkomstår, hvis fradraget ikke kan rummes i skattepligtig indkomst  

 inden for et beløb svarende til personfradraget.
 Stk. 3. Er den skattepligtige gift og samlevende med ægtefællen  

 ved indkomstårets udløb, og er ægtefællens skattepligtige indkomst mindre end  

 et beløb svarende til personfradraget, forhøjes den skattepligtiges  

 personfradrag ved anvendelsen af reglerne i stk. 1 og 2 med ægtefællens  

 uudnyttede personfradrag.
 Stk. 4. Reglerne i stk. 1 finder ikke anvendelse for indkomstår,  

 hvori der foretages fradrag for driftsomkostninger efter stk. 2 eller fradrag  

 for underskud efter personskattelovens § 13. Reglerne i stk. 1 finder  

 endvidere ikke anvendelse for indkomstår, hvori der sker nedsættelse af  

 driftsomkostninger, fra hvilke der er set bort, efter reglerne i stk. 6 eller  

 7 eller, hvori der sker nedsættelse af underskud efter reglerne i  

 personskattelovens § 13 a.
Stk. 5. Ophører den skattepligtige med at anvende  

 virksomhedsordningen inden udløbet af den i stk. 2 nævnte 5 års periode,  

 fremføres driftsomkostninger, fra hvilke der er set bort, og som endnu ikke  

 er udnyttet, til fradrag i den skattepligtige og den personlige indkomst for  

 indkomståret efter det indkomstår, hvor den skattepligtige senest har anvendt  

 virksomhedsordningen, jf. dog 2. pkt.
Ophører den skattepligtige med at  

 anvende virksomhedsordningen, fordi indkomsten bliver konkursindkomst,  

 fremføres driftsomkostningerne til fradrag i konkursindkomsten.
Stk. 6. Hvis en skattepligtig i et indkomstår opnår tvangsakkord  

 eller en gældssanering, nedsættes driftsomkostninger, fra hvilke der er set  

 bort, og som endnu ikke er udnyttet, med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Nedsættelsen sker med  

 virkning for det indkomstår, hvor tvangsakkord stadfæstes eller kendelse om  

 gældssanering afsiges, og for senere indkomstår.
Hvis driftsomkostninger fra  

 flere indkomstår skal nedsættes efter 1. og 2. pkt, nedsættes tidligere års  

 driftsomkostninger før senere års driftsomkostninger.
 Stk. 7. Reglerne i stk. 6 finder tilsvarende anvendelse på aftaler  

 om en samlet ordning mellem en skyldner og dennes kreditorer om bortfald  

 eller nedsættelse af skyldnerens gæld (frivillig akkord).
Stk. 8 . Såfremt en skattepligtig har virksomhed i Danmark, såvel  

 som virksomhed i udlandet, skal de driftsomkostninger, der bortses fra efter  

 stk. 1, fordeles forholdsmæssigt på virksomheden i Danmark og virksomheden i  

 udlandet.
Reglerne i stk. 1-7 finder tillige anvendelse for skattepligtige,  

 der er omfattet af ligningslovens § 5 I.«.
§ 2 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, foretages følgende  

 ændringer:
 1. I § 13 a, stk. 1, indsættes efter 2. pkt. :
 »Det beløb, hvormed underskud skal nedsættes, formindskes med det  

 beløb, hvormed driftsomkostninger , fra hvilke der er set bort, er  

 nedsat efter virksomhedsskattelovens § 14, stk. 6, på grund af samme akkord  

 eller gældssanering.«.
 2. § 13 a, stk. 1, 4. pkt., der bliver 5. pkt., affattes  

 således:
 »Hvis underskud eller driftsomkostninger, fra hvilke der er set bort,  

 fra flere indkomstår skal nedsættes efter 1.-3. pkt, nedsættes underskud  

 eller driftsomkostninger fra et tidligere år før underskud eller  

 driftsomkostninger fra et senere år.«.
 3. § 13 a, stk. 2, affattes således:
 » Stk. 2. I det omfang det beløb, hvormed underskuddet skal  

 nedsættes efter stk. 1, ikke er blevet anvendt til nedsættelse af underskud  

 hos skyldneren, skal det bruges til at nedsætte underskud efter reglerne i  

 stk. 1 og driftsomkostninger, fra hvilke der er set bort, efter  

 virksomhedsskattelovens § 14, stk. 6, vedrørende skyldnerens virksomhed hos  

 den samlevende ægtefælle, hvis denne driver den pågældendes  

 virksomhed.«.
§ 13 a.
Opnår en person i et indkomstår en tvangsakkord eller en  

 gældssanering, nedsættes uudnyttede, fradragsberettigede underskud og dernæst  

 uudnyttede, fradragsberettigede tab, der kan fremføres efter reglerne i  

 aktieavancebeskatningslovens § 2, stk. 2, kursgevinstlovens § 32, stk. 3, og  

 ejendomsavancebeskatningslovens § 6, stk. 4, fra det pågældende og tidligere  

 indkomstår med det beløb, hvormed gælden er nedsat.
Nedsættelsesbeløbet  

 formindskes med den del af skyldnerens indkomst, der hidrører fra hans  

 frigørelse for gældsforpligtelser.
Nedsættelsen af underskud sker med  

 virkning for det indkomstår, hvori tvangsakkord stadfæstes, eller kendelse om  

 gældssanering afsiges, og for senere indkomstår.
Hvis underskud fra flere  

 indkomstår skal nedsættes efter 1. og 2. pkt., nedsættes underskud fra et  

 tidligere år før underskud fra et senere år.
 Stk. 2. I det omfang det beløb, hvormed underskuddet skal  

 nedsættes efter stk. 1, ikke er blevet anvendt til nedsættelse af underskud  

 hos skyldneren, skal det bruges til at nedsætte underskud efter reglerne i  

 stk. 1 vedrørende skyldnerens virksomhed hos den samlevende ægtefælle, hvis  

 denne driver den pågældende virksomhed.
Stk. 3-5. - - - § 3 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, foretages følgende ændring:
 1. I § 10 indsættes som stk. 3:
 »Stk. 3. Bidragsgrundlaget efter stk. 1 og 2 opgøres uden  

 hensyntagen til beløb svarende til driftsomkostninger, hvorfra der ses bort,  

 som efter virksomhedsskattelovens § 14 medregnes henholdsvis fradrages ved  

 opgørelsen af den personlige indkomst.«.
§ 10. For personer omfattet af bidraget for selvstændige  

 erhvervsdrivende, jf. § 7, stk. 3, udgør bidragsgrundlaget for selvstændige  

 erhvervsdrivende uden for virksomhedsordningen personlig indkomst vedrørende  

 selvstændig erhvervsvirksomhed, jf. personskattelovens § 3. I samme omfang  

 som der fremføres negativ personlig indkomst til fradrag i den selvstændigt  

 erhvervsdrivendes personlige indkomst efter personskattelovens § 13, stk. 3  

 og 4, kan beløbet fradrages i bidragsgrundlaget.
Bidrag og præmier til  

 pensionsordninger m.v. i samme omfang som nævnt i pensionsbeskatningslovens §  

 18 samt bidrag efter nærværende lov fragår ikke ved opgørelsen af  

 bidragsgrundlaget.
Stk. 2 . For selvstændigt erhvervsdrivende, der anvender  

 virksomhedsordningen i virksomhedsskattelovens afsnit I, opgøres  

 bidragsgrundlaget som summen af overførsel fra virksomheden til den  

 skattepligtige hidrørende fra virksomhedens skattepligtige overskud med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
Hvis den skattepligtige efter virksomhedsskattelovens § 23 a  

 har valgt at medregne kapitalafkast som personlig indkomst, nedsættes  

 kapitalafkastet, der skal fradrages efter 1. pkt., med det beløb, der skal  

 medregnes som personlig indkomst.
Stk. 1, 2. og 3. pkt., finder tilsvarende  

 anvendelse.
