Betænkning afgivet af Uddannelsesudvalget den 10. maj 2007 Betænkning over Forslag til folketingsbeslutning om frihed til  

 forskellige eksamensformer, herunder gruppeprøver, i uddannelsessystemet samt  

 udvikling af  

  

 eksamensformer [af Christine Antorini (S),  

 Margrethe Vestager (RV) og Pernille Vigsø&nbsp  

 ;Bagge (SF) m.fl.] 1. Udvalgsarbejdet Beslutningsforslaget blev fremsat den 2. marts 2007 og var til  

 1. behandling den 30. marts 2007. Beslutningsforslaget blev efter 1.  

 behandling  

 henvist til behandling i Uddannelsesudvalget.
Møder Udvalget har behandlet beslutningsforslaget i 5 møder.
Spørgsmål Udvalget har stillet 5 spørgsmål til undervisningsministeren og  

 4 spørgsmål til videnskabsministeren til skriftlig besvarelse, som ministrene  

 har besvaret.
 Udvalgets spørgsmål til undervisningsministeren og videnskabsministeren  

 samt ministrenes svar herpå er optrykt som bilag 2 og 3 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse  

  

 ved 2. behandling.
 Et  

  

 mindretal  

  

 i  

 udvalget (S, RV, SF og EL) indstiller beslutningsforslaget til  

  

 vedtagelse  

  

 ved 2. behandling.
 Socialdemokratiets, Det Radikale Venstres og Socialistisk  

 Folkepartis medlemmer af udvalget finder det fortsat helt uforståeligt, at  

 regeringspartierne og Dansk Folkeparti fastholder den gammeldags indstilling  

 til prøver og eksamener, som der blev givet udtryk for under 1. behandling af  

 beslutningsforslaget.
Vi finder det afgørende for et moderne og relevant  

 uddannelsessystem, at elever og studerende bliver givet så mange muligheder  

 som  

 muligt for at vise, hvad de kan.
Elever og studerende møder et komplekst og  

 krævende arbejdsmarked og demokrati, når de afslutter deres uddannelse, og  

 det  

 er vigtigt, at elever og studerende får muligheder for at vise deres  

 kompetencer på mange forskellige måder, og at undervisningen præges af, at  

 der  

 netop er en mangfoldighed af måder, hvorpå man kan vise, hvad man kan.
Det er  

 vigtigt for den fortsatte udvikling af de pædagogiske metoder og dermed for,  

 at  

 undervisningen på de forskellige niveauer er relevant i forhold til den  

 faglighed, som kræves.
Det har udviklingen af undervisningen i f.eks.  

 matematik  

 og fysik i høj grad dokumenteret, dengang var der adgang til gruppeprøver.
Vi undrer os i øvrigt over det billede af f.eks. en  

 ansættelsessituation, som der blev givet udtryk for under 1. behandling.
Vi  

 finder det  som V, DF og KF  vigtigt og rigtigt, at der bliver  

 givet en karakter  

 og/eller en udtalelse til den enkelte elev.
Men en prøve- eller  

 eksamenssituation  

 bliver aldrig til en direkte afspejling af de arbejdssituationer m.v., som  

 elever og studerende kommer til at stå i.
Slet ikke, hvis eksamensmetoderne  

 enten er ved et grønt klæde med en udspørger eller alene foran en pc med en  

 multiple-choice-opgave.
Der er med andre ord brug for udvikling af  

 eksamensformerne,  

 således at der er en palet at vælge imellem.
Valget af eksamensform bør  

 således  

 afspejle de faglige krav og metoder og give muligheder for, at elever og  

 studerende kan yde deres bedste i en bred forståelse af kompetencer.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

  

 fmd.  

  

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Jens Jørgen Nygaard (KF)  

  

    

  

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende B 108 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Tidsplan for udvalgets behandling af beslutningsforslaget 3 1. udkast til betænkning 4 2. udkast til betænkning Oversigt over spørgsmål og svar vedrørende B 108 Spm.nr.
Titel 1 Spm. om de økonomiske konsekvenser ved at fjerne  

 muligheden for gruppeeksamen, til undervisningsministeren, og ministerens  

 svar herpå 2 Spm., om eksamensformerne er ændret efter fjernelse af  

 muligheden for gruppeeksamen, til undervisningsministeren, og ministerens  

 svar herpå 3 Spm. om henvendelser vedrørende ønske om gruppeeksamen,  

 til undervisningsministeren, og ministerens svar herpå 4 Spm. om de økonomiske konsekvenser ved at fjerne  

 muligheden for gruppeeksamen, til videnskabsministeren, og ministerens svar  

 herpå 5 Spm., om eksamensformerne er ændret, efter muligheden for  

 gruppeeksamen er fjernet, til videnskabsministeren, og ministerens svar herpå 6 Spm. om henvendelser om dispensation, til  

 videnskabsministeren, og ministerens svar herpå 7 Spm. om dispensationsansøgninger vedrørende individuel prøve,  

 til videnskabsministeren, og ministerens svar herpå 8 Spm. om ændring i eksaminatortiden, til  

 undervisningsministeren, og ministerens svar herpå 9 Spm. om dispensationsansøgninger vedrørende prøver i  

 matematik og fysik-kemi, til undervisningsministeren, og ministerens svar  

 herpå Bilag 2 Udvalgets spørgsmål til undervisningsministeren  

 og dennes svar herpå Spørgsmålene og undervisningsministerens svar herpå er optrykt  

 efter ønske fra S.
 Spørgsmål 1:
Har det medført ekstra omkostninger at fjerne muligheden for  

 gruppeeksamen opgjort for henholdsvis folkeskolen, ungdomsuddannelserne samt  

 de  

 videregående uddannelser under Undervisningsministeriets ressort, da  

 eleverne/de  

 studerende nu skal op til eksamen individuelt? Svar:
 Afskaffelsen af gruppeprøver har ikke medført ekstra omkostninger.
 Spørgsmål 2:
Hvordan er eksamensformerne blevet ændret, efter at muligheden  

 for gruppeeksamen er blevet fjernet? Har det f.eks. medført kortere eksamen,  

 ændret anvendelse af censorer m.v.? Svar:
Ændringerne består i, at der eksamineres én eksaminand ad  

 gangen, eventuelt efter en fælles gruppepræsentation af et produkt eller  

 lignende.
Eksaminationstiderne er uændrede, lige som censors rolle er  

 uændret.
 Spørgsmål 3:
Hvilke henvendelser har ministeren modtaget vedrørende  

 muligheden for dispensation, så det alligevel er muligt at gå til  

 gruppeeksamen  

 opgjort for henholdsvis folkeskolen, ungdomsuddannelserne samt de  

 videregående  

 uddannelser under Undervisningsministeriets ressort? Svar:
Jeg har modtaget henvendelser om dispensation fra kravet om  

 individuel eksamination ved folkeskolens afsluttende prøver i matematik og  

 fysik-kemi.
Derudover har jeg ikke modtaget henvendelser om dispensation.
 Spørgsmål 8:
Vil ministeren uddybe, hvordan ministeren er nået frem til, at  

 eksaminatortiden er uændret, når alle elever nu skal eksamineres enkeltvis  

 frem  

 for i grupper? Svar:
 For de uddannelser, hvor eksaminationstiden fastsættes af  

 ministeriet (fx folkeskolen, de gymnasiale uddannelser og almen  

 voksenuddannelse), har afskaffelsen af gruppeprøver ikke ført til ændringer i  

 eksaminationstiden.
For ministeriets øvrige uddannelsesområder, (f.eks.
KVU og MVU),  

 fastsættes prøveformerne af den enkelte institution inden for de rammer, der  

 følger af eksamensbekendtgørelsen og eventuelt andre regler.
Det er således  

 den  

 enkelte institution, der i studieordningen fastsætter eksaminationstiden.
Ved  

 afskaffelsen af gruppeprøver har der ikke fra ministeriet været stillet  

 forudsætninger om ændret eksaminationstid.
 Spørgsmål 9:
Ministeren bedes oplyse, hvilke skoler der har indsendt  

 dispensationsansøgninger i forhold til prøver i matematik og fysik-kemi? Svar:
 Følgende 118 skoler har indsendt dispensationsansøgninger:
Bellahøj Skole Grundtvigskolen Randersgades Skole Klostervængets Skole Gerbrandskolen Matthæusgades Skole Hanssted Skole Kirsebærhavens Skole Kildevældsskolen Det Frie Gymnasiums  

 Grundskole Søndermarkskolen Frederiksberg  

 Privatskole Johannesskolen Hedegårdsskolen Måløv Skole Skolen ved Vierdiget Høje Gladsaxe Skole Marielyst Skole Vadgård Skole Værebro Skole Bagsværd Gymnasiums  

 Grundskole Lindehøjskolen Rønnevangsskolen Torstorp Skole Lundtofte Skole Vangeboskolen Dronninggårdskolen Syvstjerneskolen Egeskolen Sjælsøskolen Birkerød Privatskole Marie Kruses Skole Blistrup Skole Tingbakkeskolen Hellebækskolen Nivå Centralskole Marbækskolen Skævinge Skole Sigerslevøster  

 Privatskole Mosedeskolen Strandskolen Tjørnelyskolen Damagerskolen Jyllinge Skole Asgård Skole Osted Fri- og  

 Efterskole Gadstrup Skole Dåstrup Skole Skt.
Josefs Skole Skovbo Efterskole Fuglebjerg Skole Vemmelev Skole Landsgrav Friskole Pedersborg Skole Baptisternes  

 Realskole Sejergaardsskolen Baptisternes Efterskole Sejergaardsskolen,  

 Grund- og Efterskole Korskildeskolen Lindeskovskolen Nørre Ørslev  

 Ungdomsskole Herlufmagle Skole Nexø Skole Aavangsskolen Efterskolen Blykobbe Brahetrolleborg Skole Gudme Skole Marstal Skole Lillebæltskolen Skovparkskolen Eisbjerghus  

 Efterskole Munkebjergskolen Seden Skole Tingløkkeskolen Vestre Skole Abildgårdskolen Højby Friskole Søndersøskolen Nydamskolen Ulkebøl Skole Bylderup Skole Brørup Skole Boldesager Skole Brorsonskolen Bakkeskolen Give Skole Stjernevejskolen Søndermarkskolen Torstedskolen Raarup Skole Flemming Efterskole Grejsdalens  

 Efterskole Lind Skole Gjellerupskolen Lundgårdskolen Lemtorpskolen Struer Kommunale  

 Ungdomsskole.
Nord-Samsø Efterskole Bøgeskovskolen Rødkærsbro skole Tungelundskolen Thorning Skole Resen Skole Sjørring Skole Hald Ege Skole Arden Skole Hedegårdsskolen Strandby Skole Ankermedets Skole Brovandeskolen, Den  

 Lille Skole i Skagen Bavnebakkeskolen Suldrup Skole Karensmindeskolen Sæbygårdskolen Privatskolen i Sæby Hørby Ungdomsskole Filstedvejens Skole Østermarkskolen Bilag 3 Udvalgets spørgsmål til videnskabsministeren og  

 dennes svar herpå Spørgsmålene og videnskabsministerens svar herpå er optrykt  

 efter ønske fra S.
 Spørgsmål 4:
Har det medført ekstra omkostninger at fjerne muligheden for  

 gruppeeksamen på universiteterne, da de studerende nu skal op til eksamen  

 individuelt? Svar:
 Ministeriet råder ikke over oplysninger, herunder talmateriale,  

 om omkostninger ved forskellige prøveformer på universiteterne.
 Jeg henviser herudover til svaret på spørgsmål 5.
 Spørgsmål 5:
Hvordan er eksamensformerne blevet ændret, efter at muligheden  

 for gruppeeksamen er blevet fjernet? Har det f.eks. medført kortere eksamen,  

 ændret anvendelse af censorer m.v.? Svar:
Det følger af universitetsloven, at det er universiteterne, som  

 forestår tilrettelæggelse af undervisning og prøver.
Universiteterne  

 fastsætter  

 således i studieordningen, hvilke faglige krav der skal gælde for den enkelte  

 prøve, herunder hvilke faglige mål den studerende skal testes for.
Det er en  

 del  

 af universiteternes faglige selvstyre.
 Universiteterne fastsætter prøveformerne inden for de rammer,  

 der følger af eksamensbekendtgørelsen, jf. bekendtgørelse nr. 867 af 19.  

 august  

 2004 om eksamen ved universitetsuddannelser (eksamensbekendtgørelsen), som  

 ændret ved bekendtgørelse nr. 231 af 22. marts 2006. Heraf følger blandt  

 andet,  

 at uddannelsen skal indeholde en variation af prøveformer, der skal afspejle  

 undervisningens indhold og arbejdsformer.
 Ministeriet råder ikke over nærmere oplysninger om de enkelte  

 uddannelsers eksamensformer på universiteterne.
 Spørgsmål 6:
Hvilke henvendelser har ministeren modtaget vedrørende mulighed  

 for dispensation, så det alligevel er muligt at gå til gruppeeksamen? Svar:
 Ministeriet har fra universiteterne modtaget i alt fem  

 ansøgninger om dispensation fra kravet om en individuel mundtlig prøve.
 Århus Universitet har indsendt en ansøgning, som omfatter seks  

 fag på uddannelsen i Idræt, hvoraf der er givet dispensation for fire fag og  

 givet et foreløbigt afslag for to fag.
 Roskilde Universitetscenter har indsendt en ansøgning om  

 dispensation vedrørende samtlige eksamener i det 1½-årige kombinationsfag i  

 Historie, som er afslået.
 Handelshøjskolen i København har indsendt to ansøgninger, hvoraf  

 den ene ansøgning, der vedrører eksamen i faget  

 Refleksiv Ledelsespraksis på uddannelsen Master of Health Management,  

 er afslået, mens den anden ansøgning, der vedrører eksamener på 1. og 6.  

 semester af uddannelsen HA(psyk.), fortsat er under behandling.
 Handelshøjskolen i Århus har indsendt en ansøgning vedrørende en  

 prøve i spansk samtalefærdighed på bacheloruddannelsen i spansk, som  

 efterfølgende er trukket tilbage.
Ved vurderingen af ansøgningerne har ministeriet lagt vægt på en  

 fortolkning af formålsbeskrivelsen for fagelementet.
Dispensation fra kravet  

 om  

 individuel eksamination kan herefter kun gives, hvis gruppeeksamen er helt  

 uomgængelig for at dokumentere opfyldelsen af fagets formål.
Der henvises til  

 §  

 3, stk. 6, i eksamensbekendtgørelsen.
 Spørgsmål 7:
Vil ministeren orientere udvalget om, for hvilke 4 fag på idræt  

 der er givet dispensation, og hvorfor der ikke er givet dispensation for de  

 sidste to fag på idræt? Vil ministeren samtidig eftersende afgørelsen  

 vedrørende dispensationsansøgning fra Handelshøjskolen i København i forhold  

 til eksamener på 1. og 6. semester HA (psyk.), der stadig er til behandling? Svar:
 Ministeriet har givet dispensation for fagene »Boldspil 1«,  

 »Boldspil 2«, »Idrætsdidaktik og boldbasis« og »Gymnastik« på uddannelsen i  

 idræt ved Århus Universitet.
 Ministeriet fandt ikke grundlag for at dispensere fra kravet om  

 individuelle prøver i forhold til fagene »Gymnastik og Gymnastikformidling«  

 og  

 »Bevægelseskommunikation«.
 Ministeriet fandt på det foreliggende grundlag, at en individuel  

 prøve i de to sidstnævnte fag ikke vil være til hinder for, at den studerende  

 kan dokumentere opfyldelse af fagenes formål i henhold til  

 kursusbeskrivelserne,  

 sådan som disse er formuleret.
 Det fremgår således ikke af kursusbeskrivelserne, at det er en  

 forudsætning for at bestå fagene, at den studerende tilegner sig sådanne  

 færdigheder, som vil indebære, at en individuel prøve ikke kan gennemføres.
 Jeg henviser til, at ministeriet kun kan dispensere fra  

 eksamensbekendtgørelsen, hvis det er helt uomgængeligt for at dokumentere  

 opfyldelsen af fagelementets formål.
 Ansøgningen om dispensation fra Handelshøjskolen i København er  

 fortsat under behandling i ministeriet, men vil blive eftersendt, når sagen  

 er  

 tilstrækkelig oplyst og færdigbehandlet af ministeriet.
