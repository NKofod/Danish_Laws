Fremsat den 8. december 1999 af indenrigsministeren  

 (Thorkild Simonsen) Forslag til Lov om ændring af lov om beskatning til  

 kommunerne af faste ejendomme, lov om lån til betaling af  

 ejendomsskatter og tinglysningsafgiftsloven (Kommunalt samarbejde på ejendomsskatteområdet,  

 ændring af afgiftspligt for visse dokumenter) § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som senest ændret  

 ved lov nr. 211 af 9. april 1999, foretages følgende  

 ændringer:
 1. I § 23, stk.1, 1. pkt., ændres »§ 7,  

 stk. 2, « til: »§ 7, stk. 3,«.
 2. § 25 ophæves.
 3. I § 26, stk. 2, udgår: »og  

 årsomvurderinger«.
 4. § 26, stk. 3-5, ophæves.
 5. Efter § 28 indsættes:
»§ 28 A.
Kommunalbestyrelsen kan bemyndige en anden  

 kommunalbestyrelse til helt eller delvis at varetage de opgaver, som  

 påhviler kommunalbestyrelsen efter denne lov, bortset fra  

 fastsættelse af grundskyldpromillen, jf. § 2, stk. 1, og  

 beslutning om opkrævning af dækningsafgift og om promiller efter  

 § 23 og § 23 A.
Stk. 2. En afgørelse, der er truffet efter bemyndigelse i  

 medfør af stk. 1, kan ikke påklages til kommunalbestyrelsen  

 i den kommune, hvor den faste ejendom er beliggende.«.
 6. I § 29 A, stk. 1, ændres »§ 2 a i  

 lov om by- og landzoner« til: »§ 45 i lov om planlægning«.
§ 2 I lov om lån til betaling af ejendomsskatter, jf.  

 lovbekendtgørelse nr. 575 af 24. juni 1994, foretages følgende  

 ændringer:
 1. I § 6 ændres »den 15. januar« til: »den 1.  

 marts«.
 2. § 9 affattes således:
 »§ 9. Kommunalbestyrelsen kan bemyndige en anden  

 kommunalbestyrelse til helt eller delvis at varetage de opgaver, som  

 påhviler kommunalbestyrelsen efter denne lov.
 Stk. 2. En afgørelse, der er truffet efter bemyndigelse  

 i medfør af stk. 1, kan ikke påklages til  

 kommunalbestyrelsen i den kommune, hvor den faste ejendom er  

 beliggende.«.
§ 3 I lov nr. 382 af 2. juni 1999 om afgift af tinglysning og registrering af  

 ejer- og panterettigheder m.v. foretages følgende ændring:
 1. I § 18 indsættes som nyt nummer:
 »6)	Ved anmeldelse til tinglysning af skadesløsbrev, som  

 udstedes til sikkerhed for lån efter § 4 i lov om lån til  

 betaling af ejendomsskatter, § 36, stk. 2, i lov om individuel  

 boligstøtte og § 33, stk. 3, 2. pkt., i lov om forurenet  

 jord, jf. § 4 i lov om lån til betaling af ejendomsskatter, er den  

 afgiftspligtige den, der yder det lån, som der stilles sikkerhed  

 for.«.
§ 4 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Lovforslagets indhold Lovforslagets hovedindhold er at indføre hjemmel  

 til kommunalt samarbejde på ejendomsskatteområdet (lovforslagets  

 §1, nr. 5, og § 2, nr. 2).
 Endvidere foreslås, at afgiftspligten for  

 skadesløsbreve til sikkerhed for lån til betaling af  

 ejendomsskatter og visse andre lignende skadesløsbreve kommer til at  

 påhvile långiver (lovforslagets § 3).
 Endelig indeholder lovforslaget nogle ændringer af  

 redaktionel og teknisk karakter (lovforslagets § 1, nr. 1   4 og 6, og  

 § 2, nr. 1 ).
2. Baggrund Der kan om indholdet af lov om beskatning til kommunerne  

 af faste ejendomme (ejendomsskatteloven) oplyses, at ejere af fast ejendom,  

 for hvilke der efter lov om vurdering af landets faste ejendomme er foretaget  

 en ansættelse af grundværdien, skal betale en afgift til den  

 kommune og til den amtskommune, som ejendommen ligger i.
 Afgiften benævnes hhv. kommunal og amtskommunal  

 grundskyld.
 Kommunal grundskyld opkræves af ejendommens  

 grundværdi med en årlig promille, der fastsættes i  

 forbindelse med den årlige vedtagelse af kommunens årsbudget.  

 Promillen skal udgøre mindst 6 og højst 24.
 For amtskommunerne gælder ifølge loven en  

 fælles grundskyldpromille på 10, for landbrugsejendomme og  

 lignende ejendomme dog 5,7.
 Ejendomme, der tilhører staten, kommunerne og  

 amtskommunerne er normalt fritaget for grundskyld, jf. lovens § 7.
 I stedet kan disse ejendomme pålignes  

 dækningsafgift efter § 23 i loven.
 Endvidere kan der i primærkommunerne opkræves  

 dækningsafgift af forskelsværdien af kontor- , forretnings- og  

 lignende ejendomme. (Forskelsværdien er et vurderingsteknisk udtryk for  

 forskellen mellem en ejendomsværdi og grundværdi; altså  

 nogenlunde svarende til bygningernes værdi).
Kommunerne opkræver både de kommunale og de  

 amtskommunale ejendomsskatter.
Den amtskommunale andel af ejendomsskatterne  

 afregnes halvårsvis til vedkommende amtskommune.
Efter § 8 i loven kan en kommunalbestyrelse meddele  

 hel eller delvis fritagelse for grundskyld af nogle nærmere opregnede  

 grupper af ejendomme.
Der er hovedsagelig tale om ejendomme, der i bred  

 forstand kan siges at blive anvendt til almennyttige formål.
Efter de gældende regler er det kommunalbestyrelsen  

 i den kommune, hvor ejendommen er beliggende, der er kompetent til at  

 træffe beslutninger i medfør af ejendomsskatteloven og lov om  

 lån til betaling af ejendomsskatter.
Der er ikke i lovgivningen hjemmel  

 til at overlade udøvelsen af denne kompetence til en anden  

 kommunalbestyrelse for derigennem at skabe mulighed for kommunalt samarbejde  

 på ejendomsskatteområdet.
 I november 1998 rettede Kommunernes Landsforening  

 henvendelse til skatteministeren med ønske om indførelse af  

 hjemmel til fælleskommunal administration inden for  

 skattestyrelseslovens område samt vedrørende  

 sekretariatsbetjening af ejendomsvurderingsrådene.
På denne baggrund fremsatte skatteministeren et  

 forslag til lov om ændring af bl.a. skattestyrelsesloven og lov om  

 vurdering af landets faste ejendomme.
Forslaget blev vedtaget af Folketinget  

 den 21. maj 1999 (lov nr. 381 af 2. juni 1999). Ved lovændringen er der  

 med virkning fra den 1. juli 1999 indført hjemmel til, at  

 skatteministeren kan godkende, at to eller flere kommunalbestyrelser  

 indgår aftaler om etablering af fælleskommunal administration  

 på skatte- og ejendomsvurderingsområderne inden for den  

 gældende opdeling af landet i vurderingskredse.
Lovændringen  

 giver bl.a. mulighed for fælleskommunal administration for så  

 vidt angår forskudsregistrering, ligning af fysiske personer og  

 dødsboer samt kontrolfunktioner i forbindelse med ligning, ligesom der  

 med skatteministerens godkendelse vil kunne etableres fælleskommunal  

 sekretariatsbistand til ejendomsvurderingsrådene.
 I tilknytning til ønsket om fælleskommunal  

 administration på skatte- og ejendomsvurderingsområdet er der fra  

 kommunal side fremsat ønske om, at der tillige indføres  

 mulighed for kommunalt samarbejde på ejendomsskatteområdet.
 På denne baggrund stilles der forslag om  

 indførelse af hjemmel til kommunalt samarbejde på  

 ejendomsskatteområdet.
 Lovforslaget giver mulighed for udnyttelse af de  

 effektiviseringsfordele, som vil kunne opnås ved et samarbejde om  

 løsningen af opgaver på ejendomsskatteområdet.
 Med forslaget får kommunalbestyrelsen i den kommune,  

 hvor den faste ejendom er beliggende, adgang til helt eller delvis at  

 overlade udøvelsen af kompetencen efter ejendomsskatteloven og lov om  

 lån til betaling af ejendomsskatter til en anden kommunalbestyrelse.  

 Det må forventes, at den bemyndigede kommunalbestyrelse i vidt omfang  

 delegerer udøvelsen af kompetencen videre til kommunens  

 administration, der således varetager administrationen af  

 ejendomskatteloven og lov om lån til betaling af ejendomsskatter  

 på vegne af begge kommunalbestyrelser.
 Samlet giver de to bestemmelser i lovforslagets § 1,  

 nr. 5, og § 2, nr. 2, mulighed for, at en kommunalbestyrelse kan  

 overlade sin samlede ejendomsskatteadministration til en anden  

 kommunalbestyrelse, herunder oprettelse af og administration af lån til  

 betaling af ejendomsskatter.
 Den delegerende kommunalbestyrelse kan når som helst  

 tilbagekalde delegationen helt eller delvis, herunder i konkrete  

 tilfælde.
 I mange kommuner er det de samme medarbejdere, der  

 udfører sekretariatsbetjeningen af vurderingsrådene og  

 administrerer ejendomsbeskatningsområdet.
Det må således forventes, at adgangen for en  

 kommunalbestyrelse til at bemyndige en anden kommunalbestyrelse til at  

 træffe afgørelse på ejendomsbeskatningsområdet  

 primært vil blive anvendt af kommunalbestyrelser i kommuner, hvor  

 skatteministeren i medfør af ejendomsvurderingsloven allerede har  

 godkendt, at der etableres en fællesadministration på  

 ejendomsvurderingsområdet.
Det er dog ikke et krav efter forslaget, at  

 der allerede er etableret et sådant samarbejde på  

 ejendomsvurderingsområdet.
Der er ikke med lovforslaget lagt op til, at landets  

 inddeling i vurderingskredse ændres som følge af et kommunalt  

 ønske om etablering af et samarbejde om administration af  

 ejendomsskatteloven på tværs af gældende grænser for  

 vurderingsråd Ejendomsbeskatningsområdet omfatter, jf. ovenfor,  

 foruden ejendomsskatteloven også lov om lån til betaling af  

 ejendomsskatter.
 Ifølge denne lov har visse ejere af ejerboliger  

 efter ansøgning ret til at opnå lån hos vedkommende  

 kommune til betaling af ejendomsskatterne (også kaldet indefrysning af  

 ejendomsskatter).
 Som hovedregel skal ejeren eller dennes  

 ægtefælle være fyldt 65 år.
 For at opnå lån skal ejeren give kommunen  

 sikkerhed gennem et skadesløsbrev eller et ejerpantebrev med panteret  

 inden for ejendomsværdien.
Lån ydes derefter ved, at ejendomsskatterne ikke  

 opkræves.
I stedet anses de for betalt ved, at der løbende  

 tilskrives kommunen et tilsvarende lånebeløb, der har sikkerhed  

 i skadesløsbrevet eller ejerpantebrevet.
 Lånene forrentes med en årlig rente, der skal  

 svare til halvdelen af Nationalbankens diskonto den 1. oktober i det  

 foregående år.
 For 2000 vil den årlige rente således  

 være 1,375 pct. (halvdelen af Nationalbankens diskonto den 1. oktober  

 1999).
 Gælden forfalder til betaling ved ejerskifte.
For så vidt angår den sikkerhed, der skal  

 stilles for lånene i form af et pantebrev, er der i § 9 i den  

 nugældende lov om lån til betaling af ejendomsskatter en  

 bestemmelse, der hjemler fritagelse for stempelafgift for de dokumenter, der  

 stilles som sikkerhed for lån til betaling af ejendomsskatter.
Det er  

 kommunen, der yder lånet, og som i forbindelse med den lovpligtige  

 sikkerhedstillelse for disse lån indsættes som panthaver i  

 skadesløsbrevet, eller som får ejerpantebrevet i  

 håndpant.
 Tilsvarende fritagelse for stempelafgift gælder  

 endvidere for visse andre pantebreve, der indgår i lignende ordninger  

 som ordningen for lån til betaling af ejendomsskatter.
I den nugældende stempelafgiftslov er der  

 således i § 86, stk. 1, fritagelse for stempelafgift for  

 sikkerhedsstillelser, d.v.s. ejerpantebreve og skadesløsbreve, der  

 udstedes til sikkerhed for lån, der ydes pensionister efter lov om  

 individuel boligstøtte.
Det er kommunen, der yder lånet, og som  

 i forbindelse med den lovpligtige sikkerhedstillelse for disse lån  

 indsættes som panthaver eller som får ejerpantebrevet i  

 håndpant.
Efter stempelafgiftslovens § 86, stk. 2, er der  

 afgiftsfritagelse for dokumenter, der stilles til sikkerhed over for staten  

 for lån, der ydes efter værditabsloven til pensionister til brug  

 for oprydning på forurenede ejendomme, der anvendes til  

 helårsbeboelse.
Finansstyrelsen yder lånet.
Fra den 1. januar  

 2000 afløses værditabsloven af lov om forurenet jord.
Med den nye tinglysningsafgiftslov, lov nr. 382 af 2. juni  

 1999, er de socialt betingede afgiftsfritagelser ikke blevet  

 videreført, hvilket indebærer, at der skal betales  

 tinglysningsafgift efter de almindelige regler.
Baggrunden herfor var  

 ønsket om en mere tidssvarende og overskuelig afgiftslov.
 For at undgå, at de grupper af befolkningen, der  

 hidtil har været fritaget for at betale stempelafgift, herved bliver  

 afgiftspligtige, foreslås det, at långiver efter de nævnte  

 love gøres til afgiftspligtig i forhold til betaling og hæftelse  

 for tinglysningsafgiften, når der udstedes skadesløsbrev til  

 sikkerhed for lånet.
Det vil i praksis sige, at det for så vidt  

 angår skadesløsbreve til sikkerhed for lån efter lov om  

 lån til betaling af ejendomsskatter er kommunen, der bliver  

 afgiftspligtig efter tinglysningsafgiftsloven.
I lov om individuel  

 boligstøtte er det ligeledes kommunen, der bliver afgiftspligtig.
I  

 lov om forurenet jord ydes lånene af Finansstyrelsen.
Efter  

 lovforslaget er det således Finansstyrelsen (staten), der bliver  

 afgiftspligtig i forbindelse med udstedelsen af skadesløsbrev.
 Som nævnt kan sikkerhedsstillelsen for de  

 pågældende lån både ske ved, at låntager  

 udsteder et skadesløsbrev til långiver, og ved at låntager  

 giver långiver et ejerpantebrev i håndpant.
 Et ejerpantebrev, der anvendes til disse formål, vil  

 imidlertid, når låneforholdet er ophørt, kunne anvendes  

 som sikkerhed for anden långivning.
 Det er derfor ikke fundet rimeligt at gøre  

 långiver afgiftspligtig for ejerpantebreve.
 Det må derfor i praksis forventes, at  

 låntagerne efter de omtalte ordninger stort set alene vil  

 præstere den fornødne sikkerhedsstillelse ved at udstede et  

 skadesløsbrev.
3. Økonomiske og administrative konsekvenser Den foreslåede hjemmel til kommunalt samarbejde  

 på ejendomsskatteområdet vil give mulighed for visse  

 administrative besparelser i kommunerne, som det ikke er muligt at  

 kvantificere nærmere.
 Forslaget vil desuden give mulighed for en smidigere  

 tilrettelæggelse af den kommunale administration på  

 ejendomsskatteområdet.
 Forslaget har ikke økonomiske eller administrative  

 konsekvenser for borgerne.
 Lovforslagets § 3, hvorefter pligten til at svare  

 tinglysningsafgift for visse pantebreves vedkommende kommer til at  

 påhvile låntager, skønnes at have følgende  

 økonomiske virkninger:
Vedr.
By- og Boligministeriets ordning m.h.t. boligstøtte:
Det skønnes, at der er 800  

 nye tinglysninger om året med en afgift på 2.800 kr.
Den samlede  

 udgift for kommunerne udgør her skønsmæssigt 2,2 mio. kr.  

 årligt.
Vedr.
Miljø- og Energiministeriets ordning ved oprensning af  

 forurenet jord:
 Ændringen på Miljøministeriets  

 område er provenumæssigt ubetydelig.
Vedr.
Indenrigsministeriets ordning for ejendomsskatter:
 Den kommunale udgift skønnes at blive i  

 størrelsesordenen ca.15 mio. kr. om året, såfremt  

 lovforslaget gennemføres.
 Den samlede kommunale udgift skønnes således  

 til ca. 17 mio. kr., hvis kommunerne som foreslået bliver  

 afgiftpligtige i såvel By- og Boligministeriets ordning som i  

 Indenrigsministeriets ordning vedrørende ejendomsskatter.
 Kommunerne under ét vil dog i medfør af Det  

 Udvidede Totalbalance-princip blive kompenseret for merudgiften til betaling  

 af tinglysningsafgift.
4. Erhvervsmæssige og miljømæssige konsekvenser Forslaget har ikke erhvervsmæssige eller  

 miljømæssige konsekvenser.
5. Forholdet til EU-retten Lovforslaget indeholder ikke EU-retlige aspekter.
6. Udtalelser over lovforslaget Et tidligere udkast til lovforslag har været sendt  

 til høring hos de kommunale parter, Finansministeriet,  

 Økonomiministeriet, Skatteministeriet og Justitsministeriet.
Da  

 udkastet efterfølgende er blevet ændret på visse punkter,  

 er nærværende lovforslag sendt til fornyet høring hos den  

 samme kreds af høringsparter.
Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, amter og  

 kommuner Mulighed for visse administrative besparelser i kommunerne,  

 som det dog ikke er muligt at opgøre nærmere på  

 nuværende tidspunkt.
 Kommunal merudgift til tinglysningsafgift på ca. 17  

 mio. kr om året.
Staten kompenserer dog kommunerne under ét for  

 merudgifterne Administrative konsekvenser for stat, amter og  

 kommuner Mulighed for en smidigere tilrettelæggelse af den  

 kommunale administration på ejendomsskatteområdet.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter Bemærkninger til de enkelte  

 bestemmelser Til § 1 Til nr. 1 Der er tale om en redaktionel rettelse af en henvisning  

 til § 7, stk. 2, i loven, således at der i stedet henvises  

 til § 7, stk. 3.
 Ændringen skyldes, at § 7, stk. 2, ved en  

 lovændring i 1995 blev § 7, stk. 3, som følge af  

 indsættelse af et nyt stk. 2 i § 7, jf. § 1, nr. 1, i  

 lov nr. 1077 af 20 december 1995. Ved en fejl blev der imidlertid ikke ved  

 den lejlighed foretaget konsekvensændring af den henvisning til  

 § 7, stk. 2, der findes i § 23 i den kommunale  

 ejendomsskattelov.
Til nr. 2 Det foreslås at ophæve § 25 i lov om  

 beskatning til kommunerne af faste ejendomme, idet bestemmelsen er blevet  

 overflødiggjort af regler i vandforsyningsloven og  

 miljøbeskyttelsesloven.
 § 25 i lov om beskatning til kommunerne af faste  

 ejendomme vedrører opkrævning af vandafgift og  

 renovationsafgift.
 § 53 i vandforsyningsloven og § 48 i  

 miljøbeskyttelsesloven indeholder imidlertid også regler om  

 opkrævning af kommunale vand- og renovationsafgifter.
 Der er i hovedsagen tale om en overlapning, som gør  

 det overflødigt at opretholde regler om vandafgift og  

 renovationsafgift i ejendomsskatteloven.
Miljø- og Energiministeriet har ved  

 bekendtgørelse nr. 525 af 14. juni 1996, der er udstedt i  

 medfør af vandforsyningsloven, gjort det obligatorisk, at betaling for  

 levering af vand senest fra 1. januar 1999 skal ske efter det målte  

 forbrug.
Ejendomsskattelovens beregningsmetode sker derimod på grundlag  

 af pågældende ejendommes vurdering, jf. ejendomsskattelovens  

 § 25.
 På den baggrund foreslås det at ophæve  

 ejendomsskattelovens § 25, idet beregningsmetoderne for henholdsvis  

 vandforsyning og renovation nu fremgår af speciallovgivningen.
Til nr. 3 og 4 Ved disse bestemmelser sker der en ajourføring af  

 de henvisninger, der findes i § 26 i lov om beskatning til kommunerne af  

 faste ejendomme.
I 1994 blev ordningen med almindelige vurderinger hvert 4.  

 år og maskinelle årsreguleringer herimellem ændret,  

 således at der fra og med 1998 årligt foretages almindelige  

 vurderinger.
Herefter bortfalder sondringen mellem almindelige vurderinger,  

 der tidligere som udgangspunkt blev foretaget hvert 4. år, og  

 årsomvurderinger, der tidligere blev foretaget i forbindelse med  

 væsentlige ejendomsændringer.
 Som følge heraf udgår henvisningen til  

 årsomvurderinger i § 26, stk. 1, i lov om beskatning til  

 kommunerne af faste ejendomme (lovforslagets § 1, nr. 3).
 Ved lovforslagets § 1, nr. 4, foreslås det at  

 ophæve § 26, stk. 3-5, i lov om beskatning til kommunerne af  

 faste ejendomme, idet bestemmelserne ikke længere har betydning.
Til nr. 5 Ifølge den foreslåede bestemmelse i § 28  

 A, stk. 1, i lov om beskatning til kommunerne af faste ejendomme kan  

 kommunalbestyrelsen bemyndige en anden kommunalbestyrelse til helt eller  

 delvis at varetage de opgaver, der påhviler kommunalbestyrelsen i  

 medfør af ejendomsskatteloven.
Kommunalbestyrelsen kan dog ikke  

 delegere kompetencen til at fastsætte størrelsen af promillerne  

 for grundskyld og dækningsafgift samt beslutninger om, hvorvidt der  

 skal opkræves dækningsafgift, idet beslutning herom træffes  

 af kommunalbestyrelsen i forbindelse med vedtagelsen af kommunens  

 årsbudget.
Der er ikke nogen pligt for en kommunalbestyrelse til at  

 modtage delegationen.
Det forudsættes, at kommunalbestyrelserne  

 indgår aftale om, hvorledes det kommunale samarbejde skal organiseres  

 og om finansieringen af udgifterne herved.
 Den delegerende kommunalbestyrelse har ansvaret for at  

 informere borgerne om det etablerede samarbejde.
 Stk. 2 i den foreslåede § 28 A  

 vedrører spørgsmålet om rekursadgang.
Når en delegation   som det er tilfældet ved  

 bemyndigelse i medfør af § 28 A, stk. 1   sker mellem  

 sideordnede myndigheder, antages der ikke at være rekursadgang til den  

 delegerende myndighed.
Dette er præciseret med den foreslåede  

 bestemmelse i stk. 2.
 For borgerne vil dette ikke medføre en ringere  

 retsstilling, idet en borger ikke har krav på at få en kommunal  

 afgørelse påklaget.
Til nr. 6 Der er tale om en ændring af redaktionel  

 karakter.
Til § 2 Til nr. 1 Den foreslåede ændring vedrører den  

 meddelelse, som kommunalbestyrelsen hvert år skal give den enkelte  

 låntager om kommunens tilgodehavende pr. 1. januar med angivelse af de  

 i det foregående kalenderår betalte ejendomsskatter m.v. og  

 tilskrevne renter.
 Efter den gældende regel skal denne meddelelse gives  

 senest den 15. januar.
 Kommunernes Landsforening har anmodet om, at fristen  

 forlænges.
 Landsforeningen har i den forbindelse henvist til, at den  

 har modtaget henvendelser fra kommuner, der har tilkendegivet, at tidsfristen  

   15. januar   betyder et ekstra administrativt arbejdspres omkring  

 årsskiftet, hvor arbejdsbyrden i forvejen er stor.
 Det foreslås på den baggrund, at fristen  

 forlænges til den 1. marts.
 Den foreslåede fristforlængelse vil ikke volde  

 problemer i forhold til fristen for indgivelse af selvangivelse, idet renter  

 af lån efter loven ikke er fradragsberettigede.
Til nr. 2 Der foreslås en ny affattelse af § 9 i lov om  

 lån til betaling af ejendomsskatter.
 Den foreslåede nye affattelse indeholder en  

 bestemmelse, hvorefter en kommunalbestyrelse kan bemyndige en anden  

 kommunalbestyrelse til helt eller delvis at varetage de opgaver, som  

 påhviler kommunalbestyrelsen ifølge lov om lån til  

 betaling af ejendomsskatter.
 Den foreslåede bestemmelse skal ses i  

 sammenhæng med lovforslagets § 1, nr. 5, om i ejendomsskatteloven  

 at indføre en adgang for en kommunalbestyrelse til at bemyndige en  

 anden kommunalbestyrelse til helt eller delvis at varetage de opgaver, som  

 påhviler kommunalbestyrelsen.
 Der kan derfor i det hele henvises til  

 bemærkningerne til lovforslagets § 1, nr. 5.
 Forslaget om en ny § 9 i lov om lån til  

 betaling af ejendomsskatter indebærer samtidig, at den hidtige  

 affattelse af § 9 ophæves.
 Ifølge denne bestemmelse er de  

 skadesløsbreve eller ejerpantebreve, som ejeren af en ejendom skal  

 udstede til sikkerhed for lån i henhold til loven fritaget for  

 tinglysningsafgifter og andre afgifter til det offentlige.
 Ophævelsen af bestemmelsen om afgiftsfritagelse i  

 § 9 indebærer, at skadesløsbrevene og ejerpantebrevene vil  

 være omfattet af den lov om afgift af tinglysning og registrering af  

 ejer- og panterettigheder m.v., der træder i kraft den 1. januar 2000  

 (lov nr. 382 af 2. juni 1999).
 Efter lovforslagets § 3 foreslås afgiftspligten  

 for skadesløsbreve imidlertid ændret, således at  

 afgiftspligten kommer til at påhvile långiveren, d.v.s.  

 vedkommende kommune.
 De personer, der optager lån til betaling af  

 ejendomsskatter, vil således som hidtil være fritaget for  

 tinglysningsafgift af skadesløsbreve, der udstedes til sikkerhed for  

 lånene.
Til § 3 Til nr. 1 Med lovforslagets § 3 ændres der på, hvem  

 der er afgiftspligtig efter tinglysningafgiftsloven i de tilfælde, hvor  

 et skadesløsbrev skal tjene til sikkerhed for lån, der ydes til  

 personer, der er berettiget til at modtage visse lån i henhold til lov  

 om lån til betaling af ejendomsskatter, lov om individuel  

 boligstøtte og lov om forurenet jord.
At det alene er långiver, der er afgiftspligtig i  

 forhold til den nævnte sikkerhedsstillelse betyder for det  

 første, at det kun er långiver, der er betalingspligtig i  

 forhold til tinglysningsafgiften af de skadesløsbreve, der oprettes  

 til sikkerhed for de pågældende lån.
For det andet, at det  

 kun långiver, der hæfter for betalingen.
 De personer, der optager lånet og anmelder et  

 skadesløsbrev til tinglysning, har altså efter det  

 foreslåede ikke, som det ellers er hovedreglen, nogen pligter i forhold  

 til betaling af - og hæftelse - for afgiften.
Til § 4 Det foreslås, at lovforslaget træder i kraft  

 den 1. januar 2000.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 808 af 4. december 1990, som senest ændret  

 ved lov nr. 211 af 9. april 1999, foretages følgende  

 ændringer:
§ 23. Kommunalbestyrelsen kan bestemme, at der af ejendomme,  

 der i henhold til § 7, stk. 1, litra b, eller § 7,  

 stk. 2, er fritaget for kommunal grundskyld, som bidrag til de udgifter,  

 sådanne ejendomme medfører for kommunen, skal svares  

 dækningsafgift af grundværdien efter fradrag for forbedringer og  

 af forskelsværdien.
Indenrigsministeren kan i ganske særlige  

 tilfælde tillade, at der tillige opkræves sådan  

 dækningsafgift af ejendomme, der fritaget for kommunale grundskyld i  

 henhold til § 7, stk. 1, litra a.
I primærkommunerne  

 opkræves dækningsafgiften af grundværdien af ejendomme, der  

 helt eller delvis tilhører staten, med vedkommende  

 primærkommunes grundskyldpromille.
Af de øvrige ejendomme, der  

 er dækningsafgiftspligtige i henhold til nærværende  

 paragraf, opkræves dækningsafgift af grundværdien med  

 halvdelen af vedkommende kommunes grundskyldpromille, dog højst med 10  

 promille.
I Københavns og Frederiksberg kommuner kan  

 dækningsafgiften af grundværdien af de ejendomme, der er omfattet  

 af 4. punktum, yderligere opkræves med halvdelen af den promille,  

 hvormed amtskommunal grundskyld opkræves i det øvrige land.  

 Dækningsafgiften af forskelsværdien svares med en af  

 kommunalbestyrelsen fastsat promille, der højst kan udgøre 3,75  

 i amtskommunerne og 5 i de øvrige kommuner.
I Københavns og  

 Frederiksberg kommuner kan dækningsafgiften af forskelsværdien  

 højst udgøre 8,75 promille.
 1. I § 23, stk.1, 1. pkt., ændres »§ 7,  

 stk. 2, « til: »§ 7, stk. 3,«.
Stk. 2-3. - - - § 25. I kommuner, hvor vandforsyning og bortførsel af  

 dagrenovation sker ved kommunens foranstaltning, kan kommunalbestyrelsen  

 herfor opkræve en afgift.
De nærmere regler for beregningen og  

 opkrævningen fastsættes af kommunalbestyrelsen.
Såfremt det  

 findes formålstjenligt, kan afgifterne helt eller delvis beregnes  

 på grundlag af de ved vurderingerne i henhold til lov om vurdering af  

 landets faste ejendomme ansatte værdier.
 2. § 25 ophæves.
 § 26. Skatteåret løber fra 1. januar til 31.  

 december.
 3. I § 26, stk. 2, udgår: »og  

 årsomvurderinger«.
 Stk. 2. Ansættelserne ved de i medfør af lov om  

 vurdering af landets faste ejendomme foretagne almindelige vurderinger og  

 årsomvurderinger lægges til grund ved skatteberegningen fra og  

 med det første skatteår, der tager sin begyndelse i det  

 kalenderår, der følger efter det, i hvilket vurderingen er  

 foretaget.
 Stk. 3. Ansættelserne ved vurderinger i henhold til  

 § 4 eller § 4 A i lov om vurdering af landets faste ejendomme  

 lægges til grund ved skatteberegningen fra og med det skatteår,  

 der begynder i det kalenderår, der følger efter det, i hvilket  

 vurderingen er medtaget i årsomvurderingsfortegnelsen, jf. dog  

 stk. 5.
 4. § 26, stk. 3-5, ophæves.
 Stk. 4. De vurderinger, der foretages i tiden mellem 14.  

 almindelige vurdering og 1. august 1970, lægges, uanset at der ikke  

 foretages års- omvurderinger pr. 1. august 1970, til grund ved  

 skatteberegningen fra og med skatteåret 1971-72.
 Stk. 5. De vurderinger i henhold til § 4 eller § 4 A  

 i lov om vurdering af landets faste ejendomme, der foretages i året (1.  

 april-31. marts) forud for en almindelig vurdering, eller som i medfør  

 af bestemmelserne i samme lovs § 40, stk. 1, ikke skal medtages  

 på fortegnelsen over de årlige omvurderinger, skal ikke tages til  

 følge ved skatteberegningen.
 5. Efter § 28 indsættes:
»§ 28 A.
Kommunalbestyrelsen kan bemyndige en anden  

 kommunalbestyrelse til helt eller delvis at varetage de opgaver, som  

 påhviler kommunalbestyrelsen efter denne lov, bortset fra  

 fastsættelse af grundskyldpromillen, jf. § 2, stk. 1, og  

 beslutning om opkrævning af dækningsafgift og om promiller efter  

 § 23 og § 23 A.
 Stk. 2. En afgørelse, der er truffet efter bemyndigelse  

 i medfør af stk. 1, kan ikke påklages til  

 kommunalbestyrelsen i den kommune, hvor den faste ejendom er  

 beliggende.«.
§ 29 A.
Efter reglerne i denne paragraf ydes der en  

 godtgørelse til ejere af ejendomme, der tilbageføres til  

 landzone i henhold til § 2 a i lov om by- og landzoner, for en del af  

 den kommunale og amtskommunale grundskyld, der har været svaret af  

 arealerne.
 6. I § 29 A, stk. 1, ændres »§ 2 a i  

 lov om by- og landzoner« til: »§ 45 i lov om planlægning«.
Stk. 2-9. - - - § 2 I lov om lån til betaling af ejendomsskatter, jf.  

 lovbekendtgørelse nr. 575 af 24. juni 1994, foretages følgende  

 ændringer:
 § 6. Hvert år inden den 15. januar giver  

 kommunalbestyrelsen låntageren meddelelse om kommunens tilgodehavender  

 pr. 1. januar med angivelse af de i det foregående kalenderår  

 betalte ejendomsskatter m.v. og tilskrevne renter.
 1. I § 6 ændres »den 15. januar« til: »den 1.  

 marts«.
 2. § 9 affattes således:
 § 9. De til sikkerhed for lån i henhold til denne lov  

 udfærdigede skadesløsbreve og ejerpantebreve er fritaget for  

 tinglysningsafgifter og andre afgifter til det offentlige.
 »§ 9. Kommunalbestyrelsen kan bemyndige en anden  

 kommunalbestyrelse til helt eller delvis at varetage de opgaver, som  

 påhviler kommunalbestyrelsen efter denne lov.
 Stk. 2. En afgørelse, der er truffet efter bemyndigelse  

 i medfør af stk. 1, kan ikke påklages til  

 kommunalbestyrelsen i den kommune, hvor den faste ejendom er  

 beliggende.«.
§ 3 I lov nr. 382 af 2. juni 1999 om afgift af tinglysning og registrering af  

 ejer- og panterettigheder m.v. foretages følgende ændring:
§ 18. Beregning og indbetaling af afgiften påhviler den  

 afgiftspligtige.
Den afgiftspligtige er:
 1. I § 18 indsættes som nyt nummer:
 1)	Ved ejerskifte såvel den, der erhverver, som den, der  

 afstår.
 2)	Ved pantsætning såvel panthaver som  

 pantsætter.
 3)	Ved ejerregistrering, der ikke skyldes ejerskifte, den der  

 registreres som ejer.
4)	Ved anmeldelse til tinglysning af andet end ejerskifte og  

 pantsætning er anmelderen den afgiftspligtige.
Anmelderen er den, der  

 fremgår af dokumentet.
 5)	Ved anmeldelse til tinglysning af ejendomsforbehold, jf. § 6,  

 er den afgiftspligtige den, der har taget ejendomsforbeholdet.
 »6)	Ved anmeldelse til tinglysning af skadesløsbrev, som  

 udstedes til sikkerhed for lån efter § 4 i lov om lån til  

 betaling af ejendomsskatter, § 36, stk. 2, i lov om individuel  

 boligstøtte og § 33, stk. 3, 2. pkt., i lov om forurenet  

 jord, jf. § 4 i lov om lån til betaling af ejendomsskatter, er den  

 afgiftspligtige den, der yder det lån, som der stilles sikkerhed  

 for.«.
§ 4 Loven træder i kraft den 1. januar 2000.
