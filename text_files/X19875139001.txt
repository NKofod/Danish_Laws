 Et forsikringsselskabs ansøgning om at yde invalidesum m.v. ved enhver  

 tilkendelse af førtidspension blev afslået.
 Et livsforsikringsselskab ønskede en ændring af forsikringsbetingelserne  

 vedrørende gruppeliv, således at selskabet fremover kunne udbetale  

 invalidesum og alderssum samt yde præmiefritagelse, dersom den forsikrede fik  

 tilkendt førtidspension i henhold til § 14 i lov nr. 217 af 16. maj 1984 om  

 social pension.
De for selskabet hidtil gældende forsikringsbetingelser m.v. er således  

 formuleret, at udbetaling af invalidesum og alderssum samt ydelse af  

 præmiefritagelse kun kan ske, dersom de betingelser, som lægges til grund for  

 tilkendelse af førtidspension i henhold til § 14, stk. 3, nr.
I i lov om  

 social pension, er tilstede.
Dette indebærer, at alderssum/invalidesum samt  

 præmiefritagelse for tiden alene kan udbetales/ydes på baggrund af en lægelig  

 vurdering af erhvervsevnen.
En imødekommelse af selskabets ansøgning om at inddrage de øvrige  

 bestemmelser i lovens § 14, stk. 3, ville indebære, at selskabet fremover  

 tillige ville kunne udbetale alderssum/invalidesum samt yde præmiefritagelse  

 på baggrund af sociale forhold.
Dette skyldes, at førtidspension efter § 14,  

 stk. 3, nr. 2 og 3 enten kan gives på baggrund af en kombination af såvel  

 helbredsmæssige som sociale forhold (nr. 2) eller alene på baggrund af  

 sociale forhold (nr. 3).
 Forsikringstilsynet meddelte selskabet afslag på ansøgningen med følgende  

 begrundelse:
»Inddragelsen af sociale forhold indebærer en udvidelse af det  

 traditionelle forsikringsbegreb.
Et afgørende moment i  

 forsikringsvirksomheden er, at det forudsætter en statistik over indtrufne  

 skadestilfælde og en sandsynlighedsberegning over kommende skadestilfælde.
