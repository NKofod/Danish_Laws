Svendborg Værft af 1997 A/S ctr.  

 Elprisudvalget År 1998, den 27. april afsagde  

 Konkurrenceankenævnet i sagen j.nr. 98-53.255, Svendborg Værft af  

 1997 A/S ctr.
Elprisudvalget, sålydende:
K E N D E L S E 1. Ved skrivelse af 29. januar 1998 har advokat Nicole  

 Emer Moritzen på vegne Svendborg Værft af 1997 A/S klaget over en  

 af Elprisudvalget den 15. januar 1998 meddelt afgørelse, hvorved  

 Udvalget fandt ikke at kunne rette indvendinger imod Sydfyns Elforsynings  

 krav til Svendborg Værft af 1997 A/S om sikkerhedsstillelse for  

 løbende elforbrug.
 Klageren har påstået afgørelsen  

 ændret, således at Sydfyns Elforsyning pålægges at  

 ophæve kravet om sikkerhedsstillelse.
 Elprisudvalget har påstået afgørelsen  

 stadfæstet.
 2. Det hedder i Elprisudvalgets afgørelse af 15.  

 januar 1998 bl.a.:
"Svendborg Værft A/S af 1997 overtog en del af  

 aktiverne fra konkursboet Svendborg Værft A/S med henblik på at  

 drive et reparationsværft.
I august 1997 rejste Sydfyns Elforsyning  

 over for virksomheden krav om betaling af depositum . . . I Deres  

 klage anfører De, at der er tale om ny ejer af værftet, og at  

 denne nye forbruger ikke bør kunne pålægges ansvar for en  

 tidligere forbrugers manglende betaling, blot fordi virksomheden drives fra  

 samme adresse.
Ved behandling af spørgsmålet om,  

 hvornår elforsyningsvirksomheder er berettiget til at stille krav om  

 depositum som betingelse for fortsatte leverancer, har udvalget fundet, at  

 der i det enkelte tilfælde skal ske en konkret vurdering af, hvorvidt  

 der er en konkret begrundet mistanke om, at elforsyningsvirksomheden kan lide  

 tab ved fortsat levering til forbrugeren.
Udvalget har dog tilladt, at der i  

 særligt risikofyldte brancher, dvs. brancher hvor der  

 erfaringsmæssigt er mange konkurser, stilles krav om depositum over for  

 en ny forbruger ud fra generelle synspunkter.
 . . .
 Under hensyn til at den lave aktiekapital sammenholdt med  

 det lave aktivitetsniveau og virksomhedens karakter ikke kan afvises at ville  

 kunne medføre, at virksomhedens økonomi vil være mindre  

 stabil, hvilket efter udvalgets vurdering ikke umiddelbart kan afvises at  

 ville medføre en ikke ubetydelig risiko for tab for elforsyningen,  

 finder udvalget ikke at kunne rette indvendinger imod Sydfyns Elforsynings  

 krav om depositum over for Svendborg Værft A/S.
Det bemærkes, at når klageren i et år  

 rettidigt har opfyldt sine betalingsforpligtelser over for elforsyningen,  

 bør kravet om depositum af elforsyningen tages op til fornyet  

 overvejelse." 3. Sagens baggrund:
 Svendborg Værft af 1997 A/S er et 100 % ejet  

 datterselskab af Aarhus Flydedok A/S med en aktiekapital på 5 mio. kr.  

 Værftet drives som reparations- og ombygningsværft.
Ved skrivelse af 6. august 1997 anmodede Sydfyns  

 Elforsyning med henvisning til Sydfyns Elforsynings leveringsbestemmelser §  

 8.9 Svendborg Værft af 1997 A/S om at stille sikkerhed for  

 løbende elforbrug på 1 mio. kr.
Dette beløb blev senere  

 nedsat til 500.000 kr.
 Sydfyns Elforsynings leveringsbestemmelser § 8.9, 1. og 2.  

 pkt., er sålydende:
 "Elleverandøren er berettiget til at forlange  

 depositum eller anden tilstrækkelig sikkerhed for fremtidige  

 betalinger, når elleverandøren skønner, at der er risiko  

 for, at forbrugeren kommer i restance, eller at betalingskrav bliver  

 uerholdelige.
Kontante deposita forrentes til fordel for  

 forbrugeren." Sydfyns Elforsyning har ved skrivelse af 20. oktober 1997  

 til Elprisudvalget om baggrunden for kravet om sikkerhedsstillelse blandt  

 andet oplyst:
 "Svendborg Værft A/S kom i økonomiske  

 problemer i efteråret 1995 og en afvikling påbegyndtes . . .
Få måneder senere blev Svendborg Værft  

 A/S overtaget af lokale investorer, der indskød et tocifret  

 millionbeløb.
Efter ca. 1 år indgav de nye ejere  

 konkursbegæring den 20. januar 1997. Sydfyns Elforsynings krav i  

 konkursboet er opgjort til kr. 1.027.768,67 kr. for el leveret i perioden fra  

 1. december 1996 til 20. januar 1997...
Den nye ejer var Svendborg Værft af 1997 A/S med en  

 aktiekapital på kun 5.000.000 kr.
Produktionsapparat, medarbejdere og  

 den dystre ordresituation var stort set uændret.
Sydfyns Elforsyning  

 vurderede derfor, at der var en stor risiko for, at værftet inden for  

 en kort periode ville komme i restance eller ville være ude af stand  

 til at betale for den leverede el.
Derfor krævede vi den 6. august 1997  

 en sikkerhedsstillelse for de løbende elleverancer på 1.000.000  

 kr.
 . . .
 Efter en drøftelse i Sydfyns Elforsynings  

 bestyrelse . . . besluttedes at indbyde værftets direktør  

 til en forhandling på Sydfyns Elforsynings kontor.
På mødet redegjorde direktør  

 Hans Peder Nylykke blandt andet for værftets ejerforhold,  

 direktøren   erkendte   at aktiviteten p.t. var meget  

 lav Under hensyntagen til det lave aktivitetsniveau  

 accepterede Sydfyns Elforsyning at reducere kravet om sikkerhedsstillelse til  

 500.000 kr.
Afsluttende skal bemærkes, at det lave  

 aktivitetsniveau på værftet ser ud til at fortsætte, og der  

 er desværre ikke grund til at ændre den vurdering, der  

 medførte kravet om sikkerhedsstillelse." 4. Klagerens argumentation:
Klageren har anført, at uanset om Sydfyns  

 Elforsyning måtte have lidt tab på leverance til den tidligere  

 forbruger, Svendborg Værft A/S, bør der ikke ske identifikation  

 med den nuværende ejer.
At tillægge selve forbrugsstedet  

 betydning for en vurdering af, om der kan stilles særlige krav til  

 betingelserne for forsyning, svarer til, at eksempelvis også en ny  

 privat forbruger kan risikere at blive mødet med krav om  

 sikkerhedsstillelse blot fordi den tidligere adressat var i restance.
 I klagen af 29. januar 1998 anfører advokaten  

 endvidere følgende:
"  Elprisudvalget [udstrækker] i sin  

 afgørelse elforsyningsvirksomhedernes mulighed for at kræve  

 sikkerhed til i konkrete tilfælde undtagelsesvis at omfatte helt nye  

 forbrugere, med hvem der ikke har været erfaringer med restance,  

 såfremt disse driver særlig risikofyldt virksomhed, nærmere  

 begrundet som brancher hvori der erfaringsmæssigt forekommer mange  

 konkurser Elprisudvalget fremhæver 2 generelle synspunkter,  

 som man finder i det konkrete tilfælde, har kunnet tillægges  

 vægt som begrundelse for kravet om sikkerhedsstillelse:
1) Størrelsen af aktiekapitalen i Svendborg  

 Værft af 1997 A/S 2) Aktivitetsniveauet på værftet.
 Såfremt generelle synspunkter undtagelsesvis kan  

 lægges til grund for en vurdering overfor en forbruger der ikke har  

 været i restance, må det som minimum forudsættes, at der  

 hos forsyningsvirksomheden forefindes et vist konkret branchekendskab.
 De to generelle synspunkter, der ovenfor er  

 fremhævet, tyder ikke på, at der i det konkrete tilfælde  

 har været et sådant branchekendskab.
Størrelsen af aktiekapitalen, der langt overstiger  

 kapitalkravet i aktieselskabsloven, vurderes til at være for lavt til  

 at sikre Svendborg Værft af 1997 A/S  rentabilitet.
I den  

 sammenhæng kunne det være relevant at få oplyst, hvilke  

 krav Sydfyns Elforsyning med rette kan stille til størrelsen af  

 aktiekapitalen.
 Et generelt synspunkt af større relevans er  

 Svendborg Værft af 1997 A/S  ejerforhold, eftersom selskabet er et af  

 Århus Flydedok A/S 100 % ejet datterselskab.
 Selvom det måtte lægges til grund, at  

 værftsbranchen er en særlig risikofyldt branche, er det i samme  

 branche anerkendt, at Århus Flydedok A/S drives med succes.
 At Århus Flydedok A/S overhovedet valgte at drive  

 værftet i Svendborg via et nyt selskab turde vel indikere, at der var  

 visse positive kommercielle vurderinger baseret på kendskab til  

 branchen bag denne beslutning.
For så vidt angår aktivitetsniveauet på  

 værftet, skal det bemærkes, at klager  i september 1997 overtog  

 et værft, der i de forudgående 7 måneder havde været  

 under konkurs, men desuagtet med et for et konkursbo usædvanligt  

 højt aktivitetsniveau.
I hele konkursperioden udførte boet et  

 ikke ubetydeligt antal reparationsarbejder.
Et faktum der har været  

 medvirkende til at fastholde forbrugsstedets gode renommé som  

 reparationsværft i branchen.
Det var også med henblik på at  

 fortsætte driften af et reparationsværft, at Århus Flydedok  

 A/S valgte at etablere sig via selskabet Svendborg Værft af 1997  

 A/S.
 Hvilket aktivitetsniveau der vil være acceptabelt  

 for elforsyningsvirksomheden er ikke oplyst, men Sydfyns Elforsyning burde  

 tage hensyn til, at et "lavt aktivitetsniveau" også betyder  

 et lavere elforbrug.
 Sydfyns Elforsyning og dermed også Elprisudvalget  

 undlader at tage i betragtning, at et værft der driver  

 reparationsvirksomhed, i modsætning til et værft, der er baseret  

 på nybygninger, ikke kan forudse sit aktivitetsniveau flere år ud  

 i fremtiden.
 Efterspørgslen på reparationer og eftersyn,  

 som Svendborg Værft af 1997 A/S baserer sin virksomhed på, er  

 aktiviteter der er uafhængige af værftsbranchens generelle  

 tilstand.
 På den baggrund har et værft baseret på  

 udførelse af reparationer et særdeles godt grundlag for at styre  

 såvel kapacitetsudnyttelsen som likviditeten, hvilket ikke i samme grad  

 er muligt ved nybygninger.
Efter Svendborg Værft af 1997 A/S har eksisteret i  

 et lille halvt år, kan det om aktivitetsniveauet oplyses, at dette har  

 været tilfredsstillende for værftet.
Der har i perioden  

 været godt 200 mand fuldtidsbeskæftigede, og værftet  

 planlægger inden for den næste måned at ansætte godt  

 yderligere 50 mand med henblik på udførelsen af allerede  

 modtagne større ordrer.
 Som det er fremgået, finder klager ikke, at de  

 generelle synspunkter, Elprisudvalget har fundet at kunne lægge til  

 grund for ikke at rette indvendinger mod den af Sydfyns Elforsyning trufne  

 afgørelse i dette konkrete tilfælde, er baseret på et  

 relevant retligt grundlag.
 Sydfyns Elforsynings pligt til forsyning på lige  

 vilkår bør veje langt tungere end et krav, der baserer sig  

 på generelle synspunkter der i sagens natur er særdeles  

 subjektive, og som i nærværende sag er baseret på et  

 utilstrækkeligt kendskab til såvel branchen som den konkrete  

 virksomhed.
" 5. Elprisudvalgets argumentation:
 Elprisudvalget har i skrivelse af 25. februar 1998 til  

 Konkurrenceankenævnet blandt andet anført:
 "Med hensyn til klagerens argument om, at Svendborg  

 Værft af 1997 A/S er 100% ejet af Århus Flydedok, som er et  

 solidt selskab, skal det fremføres, at da Svendborg Værft er  

 udskilt som et datterselskab, har moderselskabets soliditet principielt ingen  

 betydning for bedømmelsen af datterselskabets økonomi.
I sin kommentar af 5. november 1997 til Sydfyns  

 Elforsynings redegørelse   har advokat Nicole Emer Moritzen  

 ikke over for udvalget bestridt oplysningerne om det lave aktivitetsniveau  

 på værftet, samt at dette lave niveau så ud til at  

 fortsætte.
Det må derfor lægges til grund, at der var et  

 lavt aktivitetsniveau på tidspunktet for fremsættelsen af krav om  

 depositum og på tidspunktet for udvalgets afgørelse.
I sit  

 indlæg til Konkurrenceankenævnet er advokaten fremkommet med  

 oplysninger om, at aktivitetsniveauet på værftet nu er  

 højt, og at værftet påtænker at ansætte  

 yderligere 50 mand.
Denne hurtige ændring af aktivitetsniveauet tyder  

 efter udvalgets opfattelse på et svingende marked for værftets  

 aktiviteter.
Udvalget lægger endvidere vægt på, at der er  

 tale om en risikabel branche, og at klageren har et stort aftag,  

 således at manglende betaling vil have mærkbare følger for  

 elforsyningens øvrige kunder.
Det bemærkes, at udvalget i sin afgørelse har  

 fremført, at kravet om depositum bør tages op til overvejelse,  

 når klageren i et år rettidigt har opfyldt sine  

 betalingsforpligtelser.
Et stabilt højt aktivitetsniveau på  

 værftet vil være et vigtigt argument for, at et fortsat krav om  

 depositum ved denne revurdering ikke længere kan anses for  

 rimeligt.
" 6. Ankenævnets bemærkninger:
Som tidligere fastslået af Ankenævnet   bl.a.  

 i kendelse af 14. marts 1986 i sag 38/85 offentliggjort i Monopoltilsynets  

 Meddelelser, Kendelser og domme, 1986 s. 68   kan et leveringsvilkår,  

 hvorefter elleverandøren kan forlange depositum, når der er  

 risiko for, at forbrugeren kommer i restance, ikke anses for urimeligt.
Som  

 ligeledes tidligere fastslået af Ankenævnet   bl.a. i kendelse af  

 26. april 1993 i sag 92-63.556 offentliggjort i Energiprisorientering -  

 afgørelser 1994 s. 95   kan der i henhold til et sådant  

 vilkår kun stilles krav om depositum, hvis elleverandøren med  

 føje har skønnet, at tabsrisikoen er betydelig på et  

 grundlag, som efter elforsyningsloven kan anses for forsvarligt.
 Med disse bemærkninger tiltræder  

 Ankenævnet, at der ikke er fornødent grundlag for at  

 tilsidesætte det af Sydfyn Elforsyning udøvede skøn.
 Herefter bestemmes:
 Elprisudvalgets afgørelse af 15. januar 1998  

 stadfæstes.
