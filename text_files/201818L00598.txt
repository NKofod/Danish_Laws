Ændringsforslag stillet den 1. februar 2019 Ændringsforslag til 3. behandling af Forslag til lov om ændring af lov om naturbeskyttelse og straffeloven (Strafskærpelse for visse overtrædelser af CITES-regler) [af miljø- og fødevareministeren (Jakob Ellemann-Jensen)]:
Til § 1 Af miljø- og fødevareministeren:
 1) I indledningen indsættes efter »18. decemer 2018« ordene: », og som ændres ved det af Folketinget den 5. februar 2019 vedtagne forslag til lov om ændring af lov om naturbeskyttelse (Kommunal adgang til at begrænse sejlads med visse hurtigtsejlende fartøjer ved udlagte badeområder)«.
[Konsekvensændring som følge af forslag til lov om ændring af lov om naturbeskyttelse (Kommunal adgang til at begrænse sejlads med visse hurtigtsejlende fartøjer ved udlagte badeområder) som vedtaget af Folketinget ved 3. behandling den 5. februar 2019] 2) I nr. 1 ændres i den indledende tekst »som 3. pkt.« til: »som 4. pkt.« [Konsekvensændring som følge af forslag til lov om ændring af lov om naturbeskyttelse (Kommunal adgang til at begrænse sejlads med visse hurtigtsejlende fartøjer ved udlagte badeområder) som vedtaget af Folketinget ved 3. behandling den 5. februar 2019] Bemærkninger Til nr. 1 og 2 Ændringsforslagene skyldes Folketingets vedtagelse af forslag til lov om ændring af lov om naturbeskyttelse (Kommunal adgang til at begrænse sejlads med visse hurtigtsejlende fartøjer ved udlagte badeområder) som vedtaget af Folketinget ved 3. behandling den 5. februar 2019. Ved nævnte lovforslags § 1, nr. 4, indsættes et nyt 3. pkt. i naturbeskyttelseslovens § 89, stk. 3.
