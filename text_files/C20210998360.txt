Vejledning om tilskud til målrettet kvælstofregulering 2021 Vejledning om tilskud til målrettet kvælstofregulering 2021 Denne vejledning er udarbejdet af Landbrugsstyrelsen i 2020 Foto: Ivan Mandrup Kjær © Landbrugsstyrelsen Ministeriet for fødevarer, landbrug og fiskeri Landbrugsstyrelsen Nyropsgade 30 1780 København V Tlf. : 33 95 80 00 E-mail: mail@lbst.dk www.lbst.dk ISBN 978-87-7120-031-7 Indhold 1. Kort om ordningen 4 1.1 Ændringer i ordningen 1.2 Vigtige datoer 2. Generelt om ordningen 2.1 Hvor og hvornår kan du søge tilskud til målrettet kvælstofregulering 2.2 Tilskudssats 2.3 Prioritering af ansøgere 2.4 Indberet ændringer til målrettet kvælstofregulering i fællesskemaet 2.5 Obligatorisk krav om målrettede efterafgrøder 3. Indsatsbehov og placering af efterafgrøder 3.1 Kort over arealer, hvor du kan søge tilskud 3.2 Retention og placering af målrettede efterafgrøder 4. Hvem kan søge ordningen? 4.1 Krav til efterafgrødegrundareal 4.2 Du skal drive arealet som ejer eller forpagter 4.3 Du må ikke være autoriseret økolog 4.4 Din mark skal ligge i et kystvandopland med indsatsbehov 4.5 Krav til mindsteareal 4.6 Arealet skal være et landbrugsareal 5. Ikke støtteberettigede arealer 5.1 Er der i forvejen andre forpligtigelser på arealet? 5.2 Fradragsarealer 5.3 Sammenhæng mellem efterafgrødeordninger og kombination med andre tilskudsordninger 5.3.1 Særligt om kvægundtagelsesbrug 6. Betingelser for at få tilskud 6.1 Krav til efterafgrøder 6.1.1 Hvilke type efterafgrøder kan du anvende 6.1.2 Krav til etablering af målrettede efterafgrøder 6.1.3 Frister for etablering af målrettede efterafgrøder 6.1.4 Du skal etablere en forårssået afgrøde i det efterfølgende kalenderår 6.2 Alternativer til efterafgrøder 6.2.1 Mellemafgrøder 6.2.2 Tidlig såning af visse vinterafgrøder 6.2.3 Braklagte arealer 6.2.4 Braklagte arealer langs vandløb og søer 6.2.5 Flerårige energiafgrøder 6.2.6 Reduktion af bedriftens samlede kvote for kvælstof for planperioden 2020/2021 6.3 Krav om stedsfasthed på markniveau 6.4 Bedriftsspecifikke betingelser 6.4.1 Information om tilsagnet på erhvervsmæssig hjemmeside 7. Sammenhæng til gødningskvote- og efterafgrødeskemaet 7.1 Indberetning ved overdragelse af arealer 7.2 Indberetning af sen etablering af målrettede efterafgrøder 8. Sådan søger du tilskud til målrettet kvælstofregulering 8.1 Ansøgning i fællesskema 8.2 Markblokændringsforslag og ansøgning om tilskud til målrettet kvælstofregulering 8.3 Tabel over vejledende indsatsbehov på ansøgningssiden 8.4 Du kan trække en rapport over de ansøgte ha til målrettet kvælstofregulering 9. Prioritering af ansøgninger 9.1 Tilsagnsbrevet viser, om du får tilsagn om tilskud 9.2 Hvilke ændringer kan du foretage i dit tilsagn? 10. Overdragelse af arealer 10.1 Hvis du overdrager et areal med tilsagn 10.2 Hvis du erhverver et areal med tilsagn 10.3 Hvem skal indberette målrettede efterafgrøder i gødningskvote- og efterafgrødeskemaet 11. Sådan kontrollerer vi tilsagn til målrettet kvælstofregulering 11.1 Administrativ kontrol af fællesskemaet 11.1.1 Høringsbreve under den administrative kontrol 11.2 Fysisk kontrol af målrettet kvælstofregulering 11.2.1 Varsling og gennemførsel af den fysiske kontrol 11.2.2 Høring om kontrolresultatet 11.3 Sådan prioriterer vi de forskellige efterafgrødeordninger i kontrollen 12. Sanktion og kvotereduktion 12.1 Sanktion 12.1.1 Overtrædelse af kriterier for støtteberettigelse 12.1.2 Overtrædelse af forpligtelser 12.1.3 Hvordan beregner vi din sanktion? 12.1.4 Eksempler på beregning af sanktion 12.1.5 Sanktion ved gentagelse af en overtrædelse 12.2 Tilbagebetaling af tilskud 12.3 Tilfælde hvor vi nedsætter din kvælstofkvote 12.3.1 Hvis du framelder efterafgrøder eller alternativer efter 16. april 2021 12.3.2 Hvis du mangler at etablere, eller placerer dine efterafgrøder eller alternativer forkert 12.3.3 Hvis du ikke har overholdt tilsagnsbetingelserne på arealet 13. Øvrige regler 13.1 Oplysningspligt 13.2 Force majeure og usædvanlige omstændigheder 13.3 Indsamling og offentliggørelse af data 13.3.1 Brug af data i ansøgningsskemaet 13.3.2 Opbevaring af kontroloplysninger 13.3.3 Hvad er dine rettigheder i forhold til de registrerede oplysninger? 13.3.4 Anvendelse af oplysninger fra fællesskemaet og offentliggørelse af data 13.4 Klagemuligheder 14. Retsgrundlag Bilag 1. Vægtningskategorier for sanktioner og kriterier for støtteberettigelse Bilag 2. Vejledende indsatsbehov i målrettet kvælstofregulering 2021 Kapitel 1 Kort om ordningen Formålet med ordningen målrettet kvælstofregulering er at sikre, at der sker en forbedring af miljøtilstanden i vores kystnære farvande ved at reducere kvælstofudvaskningen fra landbruget.
Der kan derfor søges tilskud til etablering af efterafgrøder eller alternative kvælstofreducerende virkemidler, som skal forhindre, at overskydende kvælstof bliver udvasket fra markerne til vandmiljøet.
Du kan søge tilsagn om tilskud til etablering af efterafgrøder eller alternativer til efterafgrøder i en række områder (kystvandoplande), hvor der er beregnet et behov for at reducere kvælstofudledningen.
Ordningen skal i 2021 hente et indsatsbehov på ca. 3.500 tons kvælstof, hvilket svarer til ca. 380.000 ha efterafgrøder.
Indsatsbehovet er i 2021 fordelt på 69 ud af de i alt 90 kystvandoplande.
 Målrettet kvælstofregulering er en 1-årig ordning under EUs Landdistriktsprogram.
Ordningen består af en frivillig og en obligatorisk del.
Hvis indsatsbehovet i 2021 ikke nås i den frivillige runde, kan der blive udstedt et krav om etablering af obligatoriske målrettede efterafgrøder i de kystvandoplande, hvor der fortsat er behov for at reducere udvaskningen af kvælstof.1 Hvis der bliver indført et krav om obligatoriske målrettede efterafgrøder, skal disse også etableres i efteråret 2021. Det er ikke muligt at få tilskud til obligatoriske målrettede efterafgrøder.
I den frivillige del af målrettet kvælstofregulering, kan du søge om tilskud til etablering af efterafgrøder og til en række alternativer til efterafgrøder, som også har en kvælstofreducerende effekt.
Alternativerne til de målrettede efterafgrøder omfatter i 2021 følgende virkemidler:
 Mellemafgrøder  Energiafgrøder  Braklagte arealer  Braklagte arealer langs vandløb og søer  Tidlig såning af visse vinterafgrøder Desuden har du mulighed for at melde reduktion af din virksomheds samlede kvælstofkvote ind i den frivillige ansøgningsrunde.
Du kan ikke få tilskud til kvotereduktion, men du kan trække den indmeldte kvotereduktion fra et evt. obligatorisk krav.
1.1 Ændringer i ordningen Der er i år gennemført mindre ændringer i forhold til sidste år.
Der genindføres en regel om, at der ikke kan søges tilskud til arealer, der er registreret som et § 3-areal på Danmarks Miljøportal.
Reglen genindføres dog med den ændring, at en mark kan indtegnes i IMK således, at den overlapper med § 3-kortet, men i så fald vil størrelsen af det overlappende areal automatisk blive trukket fra den ansøgte mark i fællesskemaet.
1.2 Vigtige datoer Du kan i denne tabel få et overblik over vigtige tidspunkter og frister, der har betydning for ordningen om mål-rettet kvælstofregulering:
Kapitel 2 Generelt om ordningen 2.1 Hvor og hvornår kan du søge tilskud til målrettet kvælstofregulering Du søger om tilskud til målrettet kvælstofregulering i fællesskema 2021.2 Du søger på siden Miljøfokusområder og målrettet kvælstofregulering.
Ansøgningsrunden er åben fra 1. februar frem til 16. april 2021.3 Herefter er det ikke muligt at søge om tilskud til målrettet kvælstofregulering i 2021. Det skyldes, at Landbrugsstyrelsen skal vide præcist, hvor mange ha der er søgt om pr. 16. april 2021, da vi herefter opgør et eventuelt obligatorisk krav om etablering af målrettede efterafgrøder.
Læs mere om hvordan du søger tilskud til målrettet kvælstofregulering i kapitel 9.
2.2 Tilskudssats Tilskudssatsen er 500 kr. pr. ha efterafgrøder.4 Ordningen er finansieret af EU-midler.
2.3 Prioritering af ansøgere Vi prioriterer ansøgningerne efter afslutningen af ansøgningsrunden 16. april.
Efter ansøgningsfristen til fællesskemaet er det ikke længere muligt at søge ordningen - du kan altså ikke søge ordningen i ændringsperioden til fællesskemaet.
Når vi har prioriteret ansøgningerne efter ansøgningsfristen, får du besked om, hvilke af dine ansøgte marker vi har prioriteret til ordningen.
Du vil få tilsendt et tilsagnsbrev, hvori det vil fremgå, hvilke marker du har fået tilsagn om tilskud til.
Vi sender dig tilsagnsbrevet hurtigst muligt efter ansøgningsfristen, således at du har mulighed for at anvende marker der evt. har fået afslag til andre formål.
Du vil modtage tilsagnsbrevet i Tast selv-service.
Du kan læse mere om prioriteringen i kapitel 10.
2.4 Indberet ændringer til målrettet kvælstofregulering i fællesskemaet Hvis du vælger at etablere dine målrettede efterafgrøder eller alternativer på andre marker end dem, du har fået tilsagn til, skal du indberette det i fællesskemaet.
Du skal også indberette, hvis du vælger at anvende et andet virkemiddel, end du har fået tilsagn til.
Indberetningen skal ske på ansøgningssiden Miljøfokusområder og målrettet kvælstofregulering i fællesskemaet senest 10. september 2021.
Når du har modtaget dit tilsagn til målrettet kvælstofregulering, kan du automatisk indlæse tilsagnsoplysningerne på ansøgningssiden i dit fællesskema.
Du indlæser dit tilsagn ved at åbne ansøgningssiden Miljøfokusområder og målrettet kvælstofregulering i fællesskemaet og trykke på knappen beregn.
Hvis du, efter tilsagnet er givet, vælger at etablere dine efterafgrøder eller alternativer på andre marker, skal du indberette ændringen på ansøgningssiden i fællesskemaet.
Du kan læse nærmere i brugerguiden til fællesskemaet om, hvordan du indberetter ændringer i dit tilsagn.
Du finder brugerguiden til fællesskemaet på Landbrugsstyrelsen hjemmeside.
Du skal altid indberette ændringer, der betyder, at dit samlede tilsagnsareal bliver mindre.
Fx hvis du vælger at anvende marken til at opfylde et andet efterafgrødekrav, eller hvis efterafgrøderne ikke bliver etableret alligevel.
2.5 Obligatorisk krav om målrettede efterafgrøder Hvis der samlet set ikke bliver etableret et tilstrækkeligt areal med målrettede efterafgrøder eller alternativer i det enkelte kystvandopland, eller hvis de ikke bliver placeret optimalt, så de sikrer en tilstrækkelig kvælstofreduktion, kan der blive indført krav om at etablere obligatoriske målrettede efterafgrøder.5 Det betyder, at selv om der bliver søgt om tilskud til samtlige hektar målrettede efterafgrøder i et kystvandopland, kan du stadig risikere at blive pålagt et krav om obligatoriske målrettede efterafgrøder.
Hvis der bliver indført et krav om obligatoriske målrettede efterafgrøder, skal disse også etableres i efteråret 2021.
Kravet vil kun gælde i de kystvandoplande, hvor der efter den frivillige ansøgningsrunde fortsat er et indsatsbe-hov.
Du kan ikke søge tilskud til de arealer, som du bruger til at opfylde et krav om obligatoriske målrettede efterafgrøder.
 Hvis du har tilmeldt dig den frivillige ordning om målrettet kvælstofregulering, kan du modregne de frivilligt ansøgte efterafgrøder og alternativer i dit krav om obligatoriske målrettede efterafgrøder for det pågældende område.6 Det forventes, at et eventuelt obligatorisk krav vil blive beregnet og udmeldt i maj 2021.
Kapitel 3 Indsatsbehov og placering af efterafgrøder Indsatsbehovet er i 2021 fordelt på kystvandoplande.
Det betyder, at indsatsbehovet er ens i hele kystvandoplandet, og de ID15-områder, der ligger inden for kystvandoplandet.
I 2021 er indsatsbehovet fordel på 69 ud af de i alt 90 kystvandoplande.
Du kan se indsatsbehovet i de enkelte kystvandoplande i bilag 2.
Indsatbehovet viser, hvor stor en procentdel af efterafgrødegrundarealet i kystvandoplandet, der skal udlægges med efterafgrøder.
Du skal være opmærksom på, at procentsatserne på kortet er vejledende.
Dette skyldes bl.a., at behovet for efterafgrøder er anført som en procent af efterafgrødegrundarealet 2020.
 Korn (vår og vintersæd)  Vår- og vinterraps  Majs  Rybs  Soja  Sennep  Ærter  Hestebønner  Solsikker  Oliehør  Andre etårige afgrøder, der ikke har kvælstofoptag om efteråret Hvis du kun har marker i ét kystvandopland, kan du beregne hvor mange ha efterafgrøder du skal udlægge for at opfylde indsatsbehovet, ved at gange indsatsbehovet med dit efterafgrødegrundareal.
 Hvis du har marker i flere kystvandoplande, skal du beregne dit efterafgrødekrav i hvert kystvandopland, ved at gange indsatsbehovet i kystvandoplandet med dit efterafgrødegrundareal i hvert kystvandopland.
3.1 Kort over arealer, hvor du kan søge tilskud På kortet Vejledende indsatsbehov i målrettet kvælstofregulering 2021 i Internet Markkort kan du se, hvor stort efterafgrødebehovet er i lige præcis de områder, hvor du har arealer.
Hvis du zoomer ind på et konkret areal med et indsatsbehov på kortet i Internet Markkort, kan du få mere detaljerede oplysninger om arealet under vis info som fx det vejledende indsatsbehov i procent af efterafgrødegrundarealet og i hektar efterafgrøder samt områdets retention (evnen til at tilbageholde kvælstof) og retentionsklassen.
Kortet kan derfor hjælpe dig med at placere dine efterafgrøder eller alternativer optimalt i forhold til retentionen i de ID15-områder, som du har marker i.
Du finder kortet i Internet Markkort under korttemaet Målrettet kvælstofregulering.
Du kan finde samme kort over indsatsbehovet i MiljøGIS.
Her finder du oplysninger om indsatsbehov m.m. for et konkret kystvandopland ved at klikke på infoknappen og klikke på kystvandoplandet eller ID15-området.
Det vejledende indsatsbehov er vist i seks intervaller på kortet nedenfor.
3.2 Retention og placering af målrettede efterafgrøder For hvert ID15-område er områdets retention beregnet.
Retentionen siger noget om hvor stor en del af den kvælstof, som udvaskes fra marken, der nedbrydes under transporten mellem rodzonen og de åbne kyster og fjorde.
Hvis området har en lav retention, vil en stor del af det kvælstof, som udvaskes ud af rodzonen blive udledt til kystvandet.
Efterafgrødernes vil derfor have en stor effekt på mængden af kvælstof, som udledes til kystvandet i disse områder.
Hvis området derimod har en høj retention, har efterafgrøderne en tilsvarende mindre effekt på udvaskningen.
Retentionen kan variere mellem de forskellige kystvandoplande.
I nogle kystvandoplande har alle ID15-områder generelt høje retentioner, mens andre kystvandoplande generelt har lave.
Det afhænger blandt andet af kystvandoplandets størrelse, jordtype og hvordan kvælstoffets vej mod kysten er.
Det er derfor vanskeligt alene ud fra retentionsprocenten at gennemskue, hvor efterafgrøderne placeres opti-malt inden for et kystvandopland.
Vi har derfor inddelt de forskellige ID15-områder inden for et kystvandopland i fem retentionsklasser.
Retentionsklasse 1 repræsenter de laveste retentioner i forhold til gennemsnittet, og det er således her efterafgrøderne har størst effekt.
Retentionsklasse 5 repræsenterer de højeste retentioner i for-hold til gennemsnittet i kystvandoplandet, og det er således her efterafgrøder har mindst effekt.
Hvis du har marker i forskellige ID15-områder inden for samme kystvandopland, vil dine efterafgrøder have størst effekt, hvis du placerer flest muligt i de ID15-områder, der ligger i den laveste retentionsklasse.
Jo flere efterafgrøder eller alternativer, der bliver placeret i ID15-områder med den laveste retentionsklasse, jo større effekt vil de have, og jo færre hektar skal der samlet udlægges i kystvandoplandet.
 Da vi prioriterer marker i ID15-områder med lav retention højere end marker i ID15-områder med høj retention, vil det også betyde, at du har større sandsynlighed for, at dine marker bliver prioriteret til ordningen, hvis de ligger i ID15-områder med lav retention.
Kapitel 4 Hvem kan søge ordningen? I dette kapitel kan du læse om en række af de betingelser, du skal opfylde for at kunne søge ordningen.
4.1 Krav til efterafgrødegrundareal Du kan kun søge tilskud til målrettet kvælstofregulering, hvis dit samlede efterafgrødegrundareal er 10 ha eller mere.7 Du vil få en blokerende fejl i fællesskemaet, hvis du søger ordningen, men i markplanen har indberettet et efterafgrødegrundareal, der er mindre end 10 ha.
Et eventuelt obligatorisk krav om efterafgrøder vil ligeledes kun gælde bedrifter med et efterafgrødegrundareal på 10 ha eller mere.
4.2 Du skal drive arealet som ejer eller forpagter Det er en betingelse for at søge tilskud til et areal, at du driver det ansøgte areal som ejer eller forpagter,8 og at din virksomhed er tilmeldt Register for Gødningsregnskab ved udløb af ansøgningsfristen.9 4.3 Du må ikke være autoriseret økolog Du kan ikke søge tilskud, hvis din bedrift pr. 1. februar 2021 er autoriseret til økologisk jordbrugsproduktion eller omfattet af en ansøgning om autorisation til økologisk jordbrugsproduktion.10 Du kan heller ikke søge, hvis du har tilladelse til samdrift, eller din bedrift er under omlægning, og du har konventionelle marker i et område med indsatsbehov.
4.4 Din mark skal ligge i et kystvandopland med indsatsbehov Du kan kun søge tilskud til marker, der ligger i et område med indsatsbehov.11 Fælleskemaet tjekker automatisk for dig, hvilke af dine marker du kan søge tilskud til, når du henter din markplan ind fra Internet Markkort.
Hvis du laver om i din indtegning i Internet Markkort, vil fællesskemaet genberegne placeringen af dine marker i forhold til indsatsområderne.
Et kystvandopland er opdelt i en række ID15-områder.
Marken bliver registreret som beliggende i det ID15-område, hvor hele eller hovedparten af markens indtegnede areal er beliggende.
Det vil sige, at hvis en mark ligger i to ID15-områder, så skal hovedparten ligge i det udpegede ID15-område, for at marken kan få tilskud.
Hvis markens areal ligger i tre ID15-områder, hvoraf kun det ene ID15-område har et indsatsbehov, kan hele marken godt få tilskud, hvis den største af de tre dele af marken ligger i ID15-området med indsatsbehov.
Marken kan i denne situation godt være tilskudsberettiget, selvom over halvdelen af marken ligger uden for ID15-området med indsatsbehov.
Hvis marken ligger ligeligt i to eller flere udpegede områder, bliver marken registreret under det område, der har det laveste ID15-områdenummer.12 4.5 Krav til mindsteareal Du kan kun søge om tilskud til målrettet kvælstofregulering på marker, som er minimum 0,01 ha.13 4.6 Arealet skal være et landbrugsareal Arealet skal være et landbrugsareal ved udløb af ansøgningsfristen til ordningen.14 Kapitel 5 Ikke støtteberettigede arealer Du skal være opmærksom på, at det ikke er alle arealer, du kan søge tilskud til.
I dette kapitel kan du læse om, hvilke arealer der ikke er støtteberettigede.
5.1 Er der i forvejen andre forpligtigelser på arealet? Du kan ikke søge tilskud til et areal, hvis det er omfattet af tilsagn om tilskud til miljø- og klimavenligt landbrug under det nuværende eller tidligere landdistriktsprogram, eller hvis der er anmodet om udbetaling af økologisk arealtilskud.15 Det omfatter følgende ordninger:
 Pleje af græs og naturarealer  Økologisk arealtilskud  Fastholdelse af vådområder  Miljøvenlige Jordbrugsforanstaltninger (MVJ) Arealet må ikke indgå i et minivådområde med omkringliggende projektareal, der er etableret med tilskud eller er omfattet af tilsagn om tilskud til etablering af minivådområder, der er meddelt senest inden for den planperiode, der udløber i ansøgningsåret (31. juli 2021).16 Arealet må ikke være omfattet af krav eller servitut med forbud mod tilførsel af gødning, bortset fra den gødning der efterlades af græssende dyr.17 På arealet må der ikke være etableret andre kompenserede kvælstofreducerende virkemidler med virkning inden for samme planperiode.18 5.2 Fradragsarealer Du kan ikke søge tilskud til målrettede efterafgrøder eller alternativer på følgende arealer:19  Arealer, der for ansøgningsåret er registreret som GLM-landskabselementer i Internet Markkort i form af fortidsminder, små søer samt vandhuller.
  Arealer, der for ansøgningsåret er registreret som 2-meter bræmmer i Internet Markkort, som gælder efter § 69 i lov om vandløb.
  Arealer, der for ansøgningsåret er registreret i Internet Markkort som arealer, der ikke er tilskudsberettigede under grundbetalingsordningen (GB-fradragsarealer).
  Arealet må pr. 1. november i kalenderåret forud for ansøgningsåret ikke være registreret som et § 3-areal på Danmarks Miljøportal.
Du kan godt indtegne de nævnte fradragsarealer som en del af din ansøgte mark, men arealet med fradragsarealerne bliver fratrukket, når vi opgør størrelsen af den ansøgte mark.
Fradragsarealerne indgår dermed ikke i minimumsarealet på 0,01 ha, og efter eventuelle fradragsarealer er trukket fra, skal arealet således være et sammenhængende areal på minimum 0,01 ha.
5.3 Sammenhæng mellem efterafgrødeordninger og kombination med andre tilskudsordninger Du kan godt få grundbetaling og grøn støtte for marker, hvor du også har søgt tilskud til målrettet kvælstofregulering.
Målrettede efterafgrøder og alternativer kan dog ikke samtidig benyttes til at opfylde krav om pligtige og husdyrefterafgrøder,20 forpligtelse til at udlægge miljøfokusområder (MFO), eller til at opfylde 80 pct. kravet ved brug af kvægundtagelsesbestemmelsen.21 Du kan derfor ikke anmelde et areal i fællesskemaet som både målrettede efterafgrøder eller alternativer og MFO.
Det er dog muligt at anmelde tidligt såning af vinterafgrøder som alternativ til efterafgrøder under målrettet kvælstofregulering på marker, som du i fællesskemaet har anmeldt som MFO-brak.22 Du må ikke indberettet et areal med pligtige og husdyrefterafgrøder i gødningskvote- og efterafgrødeskemaet, som du har anmeldt i fællesskemaet med målrettede efterafgrøder eller alternativer.
Nedenfor kan du se et skema over sammenhængen mellem de forskellige efterafgrødeordninger.
Du kan læse mere om sammenhænge og forskelle mellem efterafgrødeordningerne i vores efterafgrødeguide på Landbrugsstyrelsens hjemmeside.
 Sammenhænge og forskelle mellem eftergrødeordningerne:
1 1Du skal være opmærksom på at overholde krav vedrørende arter, destruktionstidspunkt m.v. for Du skal være opmærksom på, at du ikke kan opspare målrettede efterafgrøder og bruge dem i senere planperioder til at opfylde krav om målrettede, pligtige eller husdyrefterafgrøder.
Du kan heller ikke benytte opsparede pligtige eller husdyrefterafgrøder til at opfylde kravet om målrettet kvælstofregulering 5.3.1 Særligt om kvægundtagelsesbrug Vær opmærksom på, at målrettede efterafgrøder, der etableres som græsudlæg, ikke kan medregnes til at opfylde 80 pct. kravet ved brug af kvægundtagelsesbestemmelsen.24 Kapitel 6 Betingelser for at få tilskud Der er en række betingelser, der knytter sig til etableringen af efterafgrøderne, der skal være opfyldt på arealet for at være berettiget til tilskud.
Du kan også vælge at anvende en række alternativer til efterafgrøder.
6.1 Krav til efterafgrøder 6.1.1 Hvilke type efterafgrøder kan du anvende Krav til hvilke typer af afgrøder, du kan anvende som målrettet efterafgrøde, følger som udgangspunkt reglerne for de pligtige efterafgrøder.
I oversigten nedenfor kan du se, hvilke typer efterafgrøder du kan anvende under ordningen.
 Korsblomstrede afgrøder, fx olieræddike, gul sennep  Korn, fx rug osv.
 Rent græs uden kløver  Honningurt  Cikorie  Frøgræs der efter høst fortsætter som efterafgrøde  (Klinte)  (Hjulkrone)  (Morgenfrue) 25 Jf. § 17, stk. 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 Bemærk, at der endnu ikke er fastsat regler for de tre sidstnævnte efterafgrødearter (klinte, hjulkrone og morgenfrue) i bekendtgørelsen om næringsstofreducerende tiltag og dyrkningsrelaterede tiltag i jordbruget for planperioden 2021/2022. Du skal derfor være opmærksom på, at hvis du planlægger at anvende disse efterafgrødearter, før der er fastsat regler om disse, er der en lille risiko for, at de nye efterafgrødearter ikke kan anvendes.
6.1.2 Krav til etablering af målrettede efterafgrøder Du skal etablere de målrettede efterafgrøder efter normale driftsmæssige principper, og efterafgrøden skal have en tilstrækkelig dækningsgrad for at sikre en effektiv kvælstofoptagelse i efteråret.26 Spildkorn og spildfrø, der spirer i marken, kan ikke blive godkendt som efterafgrøde.
Etablerer du efterafgrøder i majs, skal du være særligt opmærksom på, at efterafgrøderne er veletablerede.
Læs mere om kontrol af dækningsgraden i kapitel 12.
6.1.3 Frister for etablering af målrettede efterafgrøder Tidsfristerne for etablering af efterafgrøderne følger reglerne for de pligtige efterafgrøder.27 Du skal etablere dine efterafgrøder senest 1. august 2021. Korsblomstrede arter, honningurt, almindelig rug, stauderug, hybridrug, vårbyg og havre kan dog etableres frem til 20. august 2021. Efterafgrøderne må tidligst nedpløjes, nedvisnes eller på anden måde destrueres 20. oktober 2021. Efterafgrøder udlagt i majs må dog tidligst nedpløjes, nedvisnes eller på anden måde destrueres 1. marts 2022.28 Du har også mulighed for at udskyde etableringen af de efterafgrøder, der skal etableres senest 20. august.
Du kan udskyde etableringsdatoen i perioden 21. august til 7. september.
Hvis du vælger at udskyde etableringen af dine målrettede efterafgrøder, vil du få reduceret din kvælstofkvote, jf. nedenstående oversigt.
Du skal indberette på hvilke af dine marker, du vil anvende en sen etableringsfrist.
Du kan således godt indberette sen etablering på nogle af dine marker, mens efterafgrøder på andre marker etableres til den oprindelige frist 20. august 29 Følger den bekendtgørelse om næringsstofreducerende tiltag og dyrkningsrelaterede tiltag i jordbruget der er gældende for planperioden 2021/2022.
 Du skal indberette sen etablering af målrettede efterafgrøder (21.august- 7. september) i gødningskvote- og efterafgrødeskemaet senest 10. september.
Vær opmærksom på, at hvis du anmelder sen etablering af målrettede efterafgrøder på en mark, hvor markens tilskudsberettigede areal er blevet nedskrevet i fællesskemaet, fordi marken overlapper med § 3-kortlaget i IMK, skal du huske at angive i Gødningskvote- og efterafgrødeskemaet, hvor stor en del af markens areal der overlapper med § 3-kortlaget.
Ellers vil du få kvotefradrag for hele markens areal, når du indberetter sen etablering af målrettede efterafgrøder på marken.
Det samme gælder, hvis du selv har nedskrevet markens tilskudsberettigede areal, fx hvis du kun etablerer efterafgrøder på dele af marken.
 Bemærk, at kvotekorrektionerne ved udskydelse af såtidspunktet endnu ikke er fastsat for planperioden 2021/2022, da bekendtgørelsen om næringsstofreducerende tiltag og dyrkningsrelaterede tiltag i jordbruget for planperioden 2021/2022 endnu ikke er offentliggjort.
 Du kan læse mere om fleksible frister for etablering af efterafgrøder i vejledning om regler for pligtige og husdyrefterafgrøder og dyrkningsrelaterede tiltag.
6.1.4 Du skal etablere en forårssået afgrøde i det efterfølgende kalenderår Der er krav om, at et areal med målrettede efterafgrøder efterfølgende skal være dyrket med en forårssået afgrøde i det efterfølgende kalenderår.
6.2 Alternativer til efterafgrøder I stedet for at etablere efterafgrøder kan du vælge mellem en række alternative virkemidler, som også har en kvælstofreducerende effekt.
I oversigten nedenfor kan du se, hvilke alternativer til målrettede efterafgrøder du kan anvende i den frivillige del af målrettet kvælstofregulering.
Du kan læse mere om de enkelte alternativer i vejledningen om regler for pligtige og husdyrefterafgrøder og dyrkningsrelaterede tiltag (link).
 Alternativerne skal ligesom efterafgrøderne være placeret inden for de ID15-områder, hvor du har indberettet dem i fællesskemaet.
Da alternativerne har en anden kvælstofreducerende effekt end efterafgrøder, bliver der brugt en omregningsfaktor, som viser, hvor mange ha af et alternativt virkemiddel, der svarer til 1 ha efterafgrøder.
Omregningsfaktorerne er tilsvarende dem, som bliver anvendt i det pligtige efterafgrødesystem.
 30 Jf. § 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
Du kan desuden vælge at indmelde reduceret gødningskvote for planperioden 2020/2021.31 Kvotereduktionen er ikke kompenseret, men du kan trække den indmeldte kvote fra et eventuelt obligatorisk krav.
Det vil ikke være muligt at opfylde et eventuelt obligatorisk krav med ubrugt gødningskvote fra planperioden 2020/2021, hvis det ikke er indmeldt i den frivillige ansøgningsrunde.
 Du skal være opmærksom på, at du ikke kan ændre i den frivillige indmeldte kvotereduktion efter ansøgningsfristen 16. april 2021. Det skyldes at effekten af den frivillige indmeldte kvotereduktion indgår i beregningen af den frivillige del af målrettet kvælstofregulerings samlede effekt, og behovet for at implementere et krav om obligatoriske målrettede efterafgrøder.
Når du søger om tilskud til målrettet kvælstofregulering, skal du på ansøgningssiden angive, om du søger tilskud til efterafgrøder eller om du ønsker at anvende et alternativ til målrettede efterafgrøder.
Tilskuddet bliver beregnet på baggrund af det omregnede antal ha efterafgrøder.
Du kan se nogle eksempler nedenfor på beregningen af dit tilskud.
Nedenfor kan du læse om nogle af de krav, der er til de forskellige alternativer til de målrettede efterafgrøder.
Se vejledning om regler for pligtige og husdyrefterafgrøder og dyrkningsrelaterede tiltag for en beskrivelse af alle krav til alternativerne.
6.2.1 Mellemafgrøder Du kan vælge at erstatte etablering af målrettede efterafgrøder ved at udlægge mellemafgrøder.
Mellemafgrøder er afgrøder, der etableres før dyrkning af vintersædsafgrøder.
Der er en række krav, der skal være opfyldt, for at du kan bruge mellemafgrøder som alternativ til målrettede efterafgrøder:32  Mellemafgrøden skal være sået senest 20. juli 2021  Mellemafgrøden må tidligst nedmuldes, nedvisnes eller på anden måde destrueres 20. september 2021  Mellemafgrøden skal efterfølges af en vintersædsafgrøde  Mellemafgrøden kan være olieræddike, gul sennep eller frøgræs der efter høst af frøgræs fortsætter som mellemafgrøde  Arealet med mellemafgrøder skal udgøre et sammenhængende areal på mindst 0,01 ha Omregningsfaktoren for mellemafgrøder til målrettede efterafgrøder er 2:1. Det betyder, at du skal udlægge 2 ha mellemafgrøder, for at erstatte 1 ha målrettede efterafgrøder.
6.2.2 Tidlig såning af visse vinterafgrøder Du kan vælge at erstatte etablering af målrettede efterafgrøder ved at så visse vinterafgrøder senest 7. september.
Tidlig såning af vinterhvede, vinterbyg, vinterrug og triticale kan anvendes som alternativ til målrettede efterafgrøder.33 Omregningsfaktoren for etablering af tidligt sået vintersæd som alternativ til målrettede efterafgrøder er 2:1. Det betyder, at du skal etablere 2 ha med tidligt sået vintersæd for at det svarer til 1 ha målrettede efterafgrøder.
6.2.3 Braklagte arealer Du kan benytte dine braklagte arealer til helt eller delvist at erstatte etablering af målrettede efterafgrøder.
Der er følgende specifikke krav til braklagte arealer, der skal bruges som alternativ til målrettede efterafgrøder:34  Brakarealet skal være etableret med græs, der er sået senest 1. januar 2021  Græsset må ikke nedpløjes, nedvisnes eller på anden måde destrueres før 20. oktober 2021  Arealet skal efterfølges af en forårssået afgrøde eller skal bibeholdes som brak i 2022  Arealet må ikke gødskes, afgræsses eller tilføres plantebeskyttelsesmidler  Der må ikke tages slæt på arealet frem til 20. oktober 2021  Det braklagte areal skal udgøre et sammenhængende område på mindst 0,01 ha  Brakarealer, der benyttes til at opfylde krav til MFO eller krav til pligtige og husdyrefterafgrøder, kan ikke samtidig benyttes som alternativ til målrettede efterafgrøder  Brakarealer der omfattet af tilsagn om tilskud til miljøvenligt landbrug, til miljø- og klimavenligt landbrug eller til økologisk landbrug under det nuværende eller tidligere landdistriktsprogrammer, kan ikke samtidig benyttes som alternativ til målrettede efterafgrøder Du skal anmelde dine braklagte arealer under målrettet regulering med følgende afgrødekoder:
 310, brak sommerslåning  338, brak forårsslåning Arealet anses for at være etableret med græs, uanset at der forekommer spredte naturligt etablerede planter på arealet.
Der må dog højst være 100 træer eller buske på over 1 meter i højden pr. ha på arealet.
 Du kan læse nærmere om reglerne for tilførsel af plantebeskyttelsesmidler på brakarealer m.m. i vejledning om regler for pligtige og husdyrefterafgrøder og dyrkningsrelaterede tiltag for planperioden 2021/2022. Omregningsfaktoren for braklagte arealer som alternativ til målrettede efterafgrøder er 1:1. Det betyder, at du skal udlægge 1 ha brak for at erstatte 1 ha målrettede efterafgrøder.
Du skal være opmærksom på, at der gælder andre regler for brak under grundbetaling, end brak der anvendes i målrettet kvælstofregulering.
Ifølge reglerne for grundbetaling er det i perioden 1. januar til og med 31. december fx ikke tilladlt at lade brakarealet afgræsse, at tage slæt, anvende sprøjtemidler eller gødske.
Du kan læse mere om reglerne for brak under grundbetaling i vejledningen om grundbetaling på vores hjemmeside.
6.2.4 Braklagte arealer langs vandløb og søer Du kan vælge at erstatte etablering af målrettede efterafgrøder ved at udlægge braklagte arealer langs åbne vandløb og søer over 100 m2. Der er følgende krav til braklagte arealer langs vandløb og søer, der skal benyttes som alternativ til målrettede efterafgrøder:35  Arealet skal være etableret med græs, der er sået senest den 1. januar 2021  Græsset må ikke nedpløjes, nedvisnes eller på anden måde destrueres før den 20. oktober 2021  Arealet skal efterfølges af en forårssået afgrøde eller skal bibeholdes som brak i 2022  Der må ikke gødskes, afgræsses eller tilføres plantebeskyttelsesmidler på arealet, og der må ikke tages slæt på arealet i planperioden frem til 20. oktober 2021  Arealet skal være beliggende imellem vandløbet/søen og umiddelbart op til et areal i omdrift  Arealet skal have en bredde på mellem 9 og 20 meter fra vandløbets eller søens øverste kant  Det braklagte areal skal udgøre et sammenhængende areal på mindst 0,01 ha  Braklagte arealer langs vandløb og søer, der benyttes til MFO-opfyldelse, kan ikke samtidig benyttes som alternativ til målrettede efterafgrøder Arealet anses for at være etableret med græs, uanset at der forekommer spredte naturligt etablerede planter på arealet.
Der må dog højst være 100 træer eller buske på over 1 meter i højden pr. ha på arealet.
Arealets bredde måles fra vandløbets eller søens øverste kant, også kaldet kronekanten.
Hvor der ikke er en identificerbar øverste kant beregnes arealets bredde fra overgangen mellem bevoksning af vand- og sumpplanter og egentlige landplanter.
 Du skal anmelde dine braklagte arealer langs vandløb og søer under målrettet regulering med følgende afgrødekoder:
 344, brak langs vandløb og søer, forårsslåning (alternativ til efterafgrøder)  345, Brak langs vandløb og søer, sommerslåning (alternativ til efterafgrøder) Du skal være opmærksom på, at der gælder andre regler for brak under grundbetaling, end brak der anvendes i målrettet kvælstofregulering.
Ifølge reglerne for grundbetaling er det som udgangspunkt i perioden 1. januar til og med 31. december fx ikke tilladlt at lade brakarealet afgræsse, at tage slæt, anvende sprøjtemidler eller gødske.
Du kan læse mere om reglerne for brak under grundbetaling i vejledningen om grundbetaling på vores hjemmeside.
6.2.5 Flerårige energiafgrøder Du kan vælge at bruge energiafgrøder som alternativ til efterafgrøder.
Følgende krav skal være opfyldt, for at du kan bruge energiafgrøder som alternativ til målrettede efterafgrøder:36  Energiafgrøderne skal tidligst være etableret i planperioden 2009/2010 og senest 31. juli 2021.
  Arealerne med energiafgrøder skal drives landbrugsmæssigt efter almindelig dyrkningspraksis.
  Det samlede areal med energiafgrøder skal overstige virksomhedens areal med energiafgrøder i plan-perioden 2008/2009 (referenceår).
  Arealet med energiafgrøder skal udgøre et sammenhængende areal på mindst 0,01 ha.
  De energiafgrøder, du kan benytte, er: 591 lavskov (dog kun slægterne ask, el, hassel, pil og poppel), 592 pil, 593 poppel, 594 el, 527 hassel, og 596 elefantgræs.
  Arealer med energiafgrøder, der benyttes til MFO-opfyldelse, kan ikke samtidig benyttes som alternativ til målrettede efterafgrøder.
Energiafgrøden skal etableres på et areal, der forud for etableringen af energiafgrøden har været udlagt med landbrugsafgrøder i omdrift.
Se i øvrigt vejledningen om regler for pligtige og husdyrefterafgrøder og dyrkningsrelaterede tiltag for en oversigt over arealer, hvorpå der ikke kan etableres flerårige energiafgrøder som alternativ til efterafgrøder.
6.2.6	Reduktion af bedriftens samlede kvote for kvælstof for planperioden 2020/2021 I 2021 kan du vælge at deltage i den frivillige ordning ved at indmelde reduceret gødningskvote for planperioden 2020/2021.37 Du kan ikke få tilskud til kvotereduktion, men du kan trække kvotereduktionen fra et evt. obli-gatorisk krav.
Såfremt du indberetter reduceret gødningskvote, justeres dit evt. obligatoriske krav automatisk.
Du kan se baggrunden for beregningen af dit obligatoriske krav i gødningskvote- og efterafgrødeskemaet.
 Du kan kun anvende reduceret gødningskvote for planperioden 2020/2021, hvis du melder det ind i den frivillige ansøgningsrunde.38 Hvis du ikke har indmeldt kvotereduktion i den frivillige ansøgningsrunde, vil du kun kunne opfylde et evt. obligatorisk krav ved etablering af enten efterafgrøder og alternativer, eller ved reduktion af din kvælstofkvote for planperioden 2021/2022.
Kvotereduktion er knyttet til størrelsen på den ansøgte mark.
Det betyder, at der søges kvotenedsættelse svarende til det antal ha, som den pågældende mark udgør i ha.39 På ansøgningssiden i fællesskemaet kan du se, hvor mange kg N det anmeldte antal ha svarer til.
Kvotenedsættelsen bliver automatisk overført til dit gødningskvote- og efterafgrødeskema.
 For virksomheder, der udbringer husdyrgødning og anden organisk gødning svarende til:
	Under 80 kg kvælstof pr. ha harmoniareal, erstatter 93 kg kvælstof 1 ha målrettede efterafgrøder 	80 kg kvælstof eller der over pr. ha harmoniareal, erstatter 150 kg kvælstof 1 ha målrettede efterafgrø-der.
Hvis du indmelder reduceret kvote i den frivillige ansøgningsrunde, kan du ikke ændre det efter ansøgningsfristen.40 Det betyder, at din indmeldte kvotenedsættelse ved ansøgningsfristen er bindende på ordningen om målrettet kvælstofregulering.
Ved ansøgningsfristen for fællesskemaet overføres din indmeldte kvotereduktion til gødningskvote- og efterafgrødeskemaet, hvor den vil indgå i opgørelsen af din kvælstofkvote for planperioden 2020/2021. Den indmeldte kvælstofkvotereduktion vil ligeledes indgå i gødningsregnskabet for 2020/2021, som skal indberettes senest 31. marts 2022.
6.3	Krav om stedsfasthed på markniveau De målrettede efterafgrøder og alternativer er stedfaste på markniveau.
Det betyder, at målrettede efterafgrøder og alternativer skal etableres på de marker, hvor de er indberettet i fællesskemaet.
Du kan i perioden fra ansøgningsfristen frem til indberetningsfristen 10. september ændre placeringen af de efterafgrøder og alternativer, du har fået tilsagn til.
Du kan dog kun ændre placeringen inden for det ID15-område, som tilsagnsmarken er beliggende i.
Du kan i denne periode også ændre på valget af alternativ, undtagen for marker, hvor du har valgt reduktion af kvælstofkvoten.
Efter indberetningsfristen 10. september er placeringen og valg af efterafgrøder og alternativer bindende.41 Efterafgrøderne har forskellig effekt afhængigt af, om de ligger på en mark med lav eller høj retention.
Derfor skal de målrettede efterafgrøder og alternativer etableres inden for det ID15-område, hvor de er indberettet.
Det skyldes blandt andet, at vi skal kunne regne med den effekt, efterafgrøderne og alternativerne har, når vi beregner, om den frivillige ordning har sikret den nødvendige kvælstofreduktion, eller om der skal være et evt. obligatorisk krav om etablering af målrettede efterafgrøder og alternativer.
Du må godt etablere efterafgrøderne og/eller alternativerne på et andet areal inden for samme ID15-område som du har fået tilsagn i, så længe du husker at indberette den nye placering i fællesskemaet senest 10. sep-tember.
Du skal være opmærksom på omregningsfaktoren, hvis du etablerer et andet alternativ, end du har ansøgt.
En ændring i et alternativ kan betyde, at du skal bruge enten et større eller et mindre areal, end det du først har angivet eller regnet med at bruge, da du søgte om tilskud til målrettet kvælstofregulering.
 Hvis du flytter dine målrettede efterafgrøder eller alternativer til et mindre areal, end du har fået tilsagn til, vil det have betydning for udbetalingen af dit tilskud, og udløse en reduktion i din kvælstofkvote i planperiode 2021/2022.
6.4	Bedriftsspecifikke betingelser 6.4.1	Information om tilsagnet på erhvervsmæssig hjemmeside Du skal informere offentligheden om, at du modtager tilskud under Landdistriktsprogrammet,42 hvis du har en erhvervsmæssig hjemmeside, der vedrører din virksomhed.
Kravet gælder kun, hvis der er en direkte sammenhæng mellem hjemmesiden og tilskudsordningen.
En erhvervsmæssig hjemmeside er en hjemmeside med et kommercielt formål som fx salg af kød eller reklame for gårdbutik i tilknytning til din bedrift.
Det kan fx være, hvis du på din hjemmeside reklamerer for, at du er med til at sikre en reduktion af kvælstofudledningen fra din bedrift via tilskud til etablering af efterafgrøder.
 Du skal på din erhvervsmæssige hjemmeside indsætte følgende:
	EUs logo 	Teksten: »Den Europæiske Landbrugsfond for Udvikling af Landdistrikterne: Danmark og Europa investerer i landdistrikterne« 	En kort beskrivelse af formålet og resultatet af tilskuddet.
 En kort beskrivelse af formålet og resultatet af tilskuddet kan for tilsagn til målrettet kvælstofregulering fx være:
 Formålet med ordningen målrettet kvælstofregulering er at sikre, at der sker en forbedring af miljøtilstanden i vores kystnære farvande via etablering af efterafgrøder eller alternative kvælstofreducerende virkemidler, som skal forhindre, at overskydende kvælstof bliver udledt til vandmiljøet.
 Informationen skal ligge på hjemmesiden fra 10. september 2021 til udgangen af året.
Kapitel 7 Sammenhæng til gødningskvote- og efterafgrødeskemaet I 2021 vil oplysningerne om hvilke marker, der er anvendt til målrettet kvælstofregulering, blive overført automatisk til din markplan med efterafgrøder i gødningskvote- og efterafgrødeskemaet, når du tilknytter dit markkort fra fællesskemaet.
Hvis du efter prioriteringen af tilsagnet opdaterer dit gødningskvote- og efterafgrødeskema, vil oplysningerne om hvilke marker du har fået tilsagn til blive overført.
Oplysningerne om målrettede efterafgrøder overføres som låste oplysninger til din markplan med efterafgrøder i gødningskvote- og efterafgrødeskemaet på samme måde som dine MFO-efterafgrøder.
Det betyder, at du ikke kan ændre placeringen af dit tilsagn til målrettet kvælstofregulering i gødningskvote- og efterafgrødeskemaet.
Det skal du gøre i fællesskemaet.
De eventuelle ændringer du foretager i gødningskvote- og efterafgrødeskemaet vil ikke blive overført til dit fællesskema, så det er vigtigt, at du sikrer dig, at de rigtige oplysninger fremgår af dit fællesskema.
Hvis du fx ændrer størrelsen på en mark, som er registreret i fællesskemaet i tilsagn til målrettet kvælstofregulering, eller ændrer valget af virkemiddel på marken, vil det ikke slå igennem i fællesskemaet, og det vil ikke få betydning for dit tilsagn.
Det er altid oplysningerne i fællesskemaet, der ligger til grund for udbetalingen og kontrollen af dit tilsagn til målrettet kvælstofregulering.
Hvis du vil ændre i placeringen af markerne i dit tilsagn til målrettet kvælstofregulering, eller valg af virkemiddel på marken, skal du indberette det i fællesskemaet senest 10. september 2021.
 Oplysningerne om den nye placering bliver ikke automatisk overført til gødningskvote- og efterafgrødeskemaet.
For at opdatere oplysningerne om målrettet kvælstofregulering i din markplan i gødningskvote- og efterafgrødeskemaet skal du selv opdatere dit gødningskvote- og efterafgrødeskema igen.
Hvis du kun har ændret place-ringen at tilsagnet mellem eksisterende marker, er det nok blot at trykke på hent marker i gødningskvote- og efterafgrødeskemaet.
Hvis du derimod deler marker op i dit fællesskema, og vil have dem med over i gødningskvote- og efterafgrødeskemaet, skal du efter du har opdateret dit markkort i fællesskemaet, tilknyttet det til dit gødningskvote- og efterafgrødeskema igen.
 Der vil blive fratrukket eftervirkningen af de efterafgrøder, som du har fået tilsagn til og udbetaling for i 2021 i forbindelse med gødningskvoteberegningen for planperioden 2021/22. Der bliver trukket eftervirkning på 25 kg N, hvis du anvender organisk gødning svarende til 80 kg N pr. ha eller derover, og 17 kg N, hvis du anvender mindre end 80 kg N fra organisk gødning pr. ha.
7.1	Indberetning ved overdragelse af arealer Hvis du overdrager en mark, som du har registreret i fællesskemaet med tilsagn om tilskud til målrettet kvælstofregulering, er det den, der har rådighed over marken 31. juli 2021, der skal indberette marken i gødningskvote- og efterafgrødeskemaet.
Der skal ikke indberettes nogle oplysninger om tilsagn til målrettet kvælstofregulering i gødningskvote- og efterafgrødeskemaet.
Du kan ikke overdrage dit tilsagn til målrettet kvælstofregulering for marken.
Du er derfor stadig ansvarlig for, at betingelserne for tilsagnet bliver overholdt på marken.
Det er derfor også dig, der får tilskuddet udbetalt.
Hvis du sælger en mark, som du har registeret i fællesskemaet med tilsagn til målrettet kvælstofregulering, bør du derfor sikre dig, at der er en aftale om, at den nye ejer overholder tilsagnsbetingelserne.
Hvis du vælger at opretholde tilsagnet på marken, er det dit ansvar, at tilsagnsbetingelserne fortsat er opfyldt på marken.
Alterna-tivt kan du ændre placeringen af dit tilsagn til en anden mark inden for ID15-området, hvis det er muligt eller trække marken ud af din ansøgning.
 Ved overdragelse af marker inden 31. juli, som fortsat er omfattet af overdragers tilsagn til målrettet kvælstof-regulering, skal den nye ejer eller forpagter være opmærksom på, at marken vil indgå i beregningen af kravet om pligtige efterafgrøder.
 Du kan læse mere om indberetning af efterafgrøder og alternativer i gødningskvote- og efterafgrødeskemaet i Vejledningen om regler for pligtige og husdyrefterafgrøder og dyrkningsrelaterede tiltag og vores tværgående guide om efterafgrøder på Landrugsstyrelsens hjemmesiden.
7.2	Indberetning af sen etablering af målrettede efterafgrøder Hvis du vælger at udskyde etableringen af dine målrettede efterafgrøder, skal du indberette i gødningskvote- og efterafgrøderskemaet på hvilke af dine marker, du anvender en sen etableringsfrist.
Hvis du anmelder sen etablering af målrettede efterafgrøder på en mark, hvor markens tilskudsberettigede areal er blevet nedskrevet i fællesskemaet, fordi marken overlapper med § 3-kortlaget i IMK, skal du huske at angive i gødningskvote- og efterafgrødeskemaet, hvor stor en del af markens areal der overlapper med § 3-kortlaget.
Ellers vil du få kvotefradrag for hele markens areal, når du indberetter sen etablering af målrettede efterafgrøder på marken.
Det samme gælder, hvis du selv har nedskrevet markens tilskudsberettigede areal, fx hvis du kun etablerer efterafgrøder på dele af marken.
Kapitel 8 Sådan søger du tilskud til målrettet kvælstofregulering Du søger tilskud til målrettet kvælstofregulering i fællesskemaet.
Fristen for at søge tilskud til målrettet kvælstof-regulering er 16. april 2021.43 Du kan kun søge tilskud til marker, der ligger i et kystvandopland med et indsatsbehov.
Du kan se, hvilke af dine marker du kan søge tilskud til, når du henter din markplan ind fra Internet Markkort.
8.1	Ansøgning i fællesskema Du skal søge tilskud i fællesskemaet på siden Miljøfokusområder og målrettet kvælstofregulering.
Ansøgningen i fællesskemaet og eventuelle ændringer skal indsendes elektronisk via Fødevareministeriets Tast selv-service, som kan tilgås via Landbrugsstyrelsens hjemmeside.44 Du kan kun søge tilskud til en mark, hvis hele eller hovedparten af marken ligger i et ID15-område, der beliggende indenfor et kystvandopland med indsatsbehov.45 Du kan se på ansøgningssiden, om din mark ligger i et område, hvor du kan søge tilskud.
Du kan også vælge at udlægge alternativer til målrettede efterafgrøder.
Alternativerne er kompenseret ligesom de målrettede efterafgrøder.
Det er dog ikke muligt at få kompensation for reduktion af kvælstofkvoten.
Du kan læse om de mulige virkemidler og omregningsfaktorerne i kapitel 8.
 I brugerguiden til fællesskemaet kan du læse om, hvordan du udfylder ansøgningssiden i fællesskemaet og indberetter ændringer til dit tilsagn.
8.2	Markblokændringsforslag og ansøgning om tilskud til målrettet kvælstofregulering Vær opmærksom på, at hvis du søger tilsagn om tilskud til målrettet kvælstofregulering til et areal, som er omfattet af et ændringsforslag til markblokken, kan din ansøgning om tilsagn til det ændrede areal først blive godkendt, når ændringsforslaget er behandlet.
Når dit forslag til markblokændring er behandlet, skal du huske at opdatere dit fællesskema, hvis du vil søge tilsagn til det ændrede areal.
Først i forbindelse med, at du opdaterer og genindsender dit fællesskema, vil det ændrede areal, der er blevet godkendt ved markblokændringen komme med i din ansøgning.
Hvis ændringsforslaget først bliver behandlet efter 16. april 2021 eller hvis du ikke opdaterer og genindsender dit fællesskema inden fristen, kan du ikke søge tilsagn til det ændrede areal.
Hvis din ændring omfatter en udvidelse af en mark, som du allerede har søgt tilsagn til, vil du derfor ikke kunne søge tilsagn til det større areal.
Når vi efter prioriteringen af ansøgningerne indlæser dit tilsagnsareal i fællesskemaet, indlæses maksimalt det areal du har søgt og fået tilsagn til, også selv om marken efterfølgende er blevet større.
Hvis marken efter ansøgningsfristen er blevet mindre, indlæses markens nuværende størrelse.
Du har mulighed for at flytte tilsagnet eller dele heraf til andre marker i samme ID15-område indtil 10. september.
Hvis du ikke ændrer din ansøgning, vil du få en kvotenedsættelse, for den del af tilsagnet, der ikke er indberettet i fællesskemaet.
Du kan læse mere om, hvordan du gør i Brugerguiden til fællesskemaet.
8.3	Tabel over vejledende indsatsbehov på ansøgningssiden På ansøgningssiden i fællesskemaet kan du se en oversigtstabel, som viser det vejledende indsatsbehov for din bedrift.
Af denne tabel vil du kunne se det vejledende indsatsbehov i de ID15-områder, som du har marker i, samt hvor mange ha efterafgrøder, du skal lægge ud for at undgå et obligatorisk krav.
Indsatsbehovet er vejledende, og afhænger af efterafgrødegrundarealet på din bedrift.
Du kan også se det antal ha efterafgrøder, du har søgt til i de forskellige ID15-områder og kystvandoplande og hvad du har søgt til kvotenedsættelse.
Efter ansøgningsfristen og prioriteringen af tilsagn vil du i kolonne C7 og C8 kunne se, hvor mange ha efteraf-grøder du har fået tilsagn til inden for de enkelte ID15-områder, samt om vi har godkendt din indmeldte kvotereduktion.
Hvis du indberetter ændringer til dit tilsagn, vil du i kolonne C9 kunne se, om du fortsat har indberettet et areal, der svarer til dit samlede tilsagnsareal.
Du kan læse mere om indberetningen af tilsagn i Brugerguiden til fællesskemaet.
8.4	Du kan trække en rapport over de ansøgte ha til målrettet kvælstofregulering Du kan holde dig opdateret om, hvordan ansøgningerne til målrettet kvælstofregulering fordeler sig i de forskellige kystvandoplande, hvor du har arealer ved at trække en rapport i Tast selv-service.
Rapporten ligger under fanen Lister.
Rapporten viser:
	ID-nr. og navn for kystvandoplande 	Det vejledende antal ha, der er behov for i de enkelte kystvandoplande 	Hvor mange ha, der er søgt i de forskellige retentionsklasser (1-5) 	Og hvor meget der samlet er søgt i kystvandoplandet Ved hjælp af rapporten kan du orientere dig i netop dit område i forhold til, hvor meget der er søgt og hvordan de søgte hektar er fordelt i kystvandoplandet.
Du skal være opmærksom på, at du kun kan bruge rapporten som vejledning.
I tilfælde hvor rapporten viser, at der er søgt støtte til at opfylde hele indsatsbehovet, betyder det ikke nødvendigvis, at der ikke kan komme et obligatorisk krav.
Der kan stadig komme et obligatorisk krav, hvis der hovedsageligt er søgt støtte i områder med en høj retentionsklasse.
Omvendt skal du heller ikke undlade at søge til et område i en høj klasse, selv om der allerede er søgt en del ha i de områder, der ligger i de lave retentionsklasser.
I flere områder er indsatsbehovet stort, og vi giver tilsagn, indtil indsatsbehovet i området er nået eller midlerne er brugt.
Kapitel 9 Prioritering af ansøgninger Alle ansøgninger bliver prioriteret efter afslutningen af ansøgningsperioden.
Der er derfor ikke noget loft for, hvor mange ha du kan søge til ordningen inden for ansøgningsperioden.
For hvert kystvandopland er der fastsat et indsatsbehov i kg kvælstof, samt afsat midler til et antal ha målrettede efterafgrøder.
Hvis vi efter afslutningen af ansøgningsperioden kan konstatere, at der inden for et kystvandopland er søgt om tilskud til flere ha efterafgrøder og alternativer, end der er behov for i forhold til at nå indsatsbehovet, eller der er afsat midler til, vil vi prioritere mellem ansøgningerne i det pågældende kystvandop-land.
 Prioriteringen af ansøgningerne kan blive gennemført i op til tre trin:
Trin 1 Inden for hvert kystvandopland prioriterer vi først alle indmeldte kvotereduktioner.46 Hvis der efter trin 1 fortsat er et indsatsbehov i kystvandoplandet, går vi videre til trin 2. Da kvotereduktionen ikke er kompenseret i vil trin 1 ikke påvirke det antal ha, der er afsat midler til inden for et kystvandopland.
Trin 2 Inden for hvert kystvandopland prioriterer vi de ansøgte marker efter følgende kriterier:
1. 	Marker i ID15-områder med laveste retention Hvis flere ID15-områder inden for et kystvandopland har samme retention, betragtes de som et samlet ID15-område med hensyn til prioriteringen af marker.47 2. 	Markens størrelse, hvor største marker prioriteres først Hvis det inden for et kystvandopland ikke er muligt at prioritere alle marker inden for et ID15-område, prioriteres markerne efter markstørrelse, hvor arealet er omregnet til ha efterafgrøder.
Større marker går forud for mindre marker.
Hvis den næste mark i prioriteringen inden for et ID15-område kun del-vist overskrider enten indsatsbehovet eller loftet for afsatte midler, vil hele marken blive prioriteret.48 3. 	Lodtrækning Hvis der til sidst er flere marker med samme størrelse vil der blive foretaget lodtrækning mellem disse marker.49 Trin 3 Hvis der er kystvandoplande, hvor de afsatte midler er brugt før indsatsbehovet er opfyldt, og der er flere an-søgte arealer, vil der blive tilført midler fra kystvandoplande, hvor de afsatte midler ikke er brugt.
Der vil blive foretaget en prioritering på tværs af kystvandoplande efter samme principper som i trin 2.
9.1	Tilsagnsbrevet viser, om du får tilsagn om tilskud Efter prioriteringen af ansøgningerne er gennemført, vil du modtage et tilsagnsbrev i Tast selv-service.
I tilsagnsbrevet kan du se, hvilke marker du har fået tilsagn til, samt hvilke marker der evt. har fået afslag.
Du kan ligeledes læse begrundelsen for et evt. afslag i tilsagnsbrevet.
Du vil også modtage et kvitteringsbrev, umiddelbart efter du har indsendt din ansøgning i fællesskemaet.
Kvitteringsbrevet er blot en bekræftelse på, at du har søgt om tilsagn om tilskud til målrettet kvælstofregulering.
9.2	Hvilke ændringer kan du foretage i dit tilsagn? Efter ansøgningsfristen kan du ikke opskrive det areal, du har søgt om tilsagn til, eller fået tilsagn til.
Det er altså ikke muligt at tilføje arealer eller marker, der vil øge dit samlede tilsagnsareal til målrettet kvælstofregulering.
Du har dog mulighed for at ændre placeringen af dine tilsagnsmarker, og valget af virkemidler.
Frem til 10. september kan du foretage følgende ændringer i dit tilsagn:50 1. 	Ændre placeringen af dine målrettede efterafgrøder eller alternativer til andre marker, så længe det sker inden for det samme ID15-område, som arealet har fået tilsagn i.
2. 	Ændre dit valg af virkemiddel (efterafgrøde/alternativ). Du skal dog være opmærksom på omregningsfaktoren mellem efterafgrøder og alternativer.
Du kan ikke ændre dit valg af målrettet efterafgrøde eller alternativ til reduktion af kvælstofkvoten 2020/2021, eller ændre i valget af indmeldt kvotereduktion.
Du skal indberette alle ændringer til dit tilsagn i fællesskemaet, da vi skal vide nøjagtig, i hvilken mark dine målrettede efterafgrøder og alternativer er placeret, samt hvilke virkemidler du etablerer på marken.
Hvis du prøver at flytte dine målrettede efterafgrøder eller alternativer til en mark, der ligger uden for det ID15-område, du har fået tilsagn i, vil du få en blokerende fejl.
Det eneste alternativ, du ikke kan ændre i, er kvotenedsættelse.
Det skyldes, at kvotenedsættelsen skal gen-nemføres i den samme planperiode, der søges om tilsagn i, således at opgørelsen af din gødningskvote foretages ved ansøgningsfristens udløb.
Det antal ha du har meldt ind til kvotenedsættelse, overføres automatisk til gødningskvote- og efterafgrødeskemaet.
 Hvis du efter ansøgningsfristen tager marker ud at dit tilsagn til målrettet kvælstofregulering og reducerer dit samlede tilsagnsareal, vil det medføre en reduktion i dit tilskud samt en reduktion i din kvælstofkvote for planperioden 2021/2022. Vi reducerer din kvote for at sikre effekten af de ha efterafgrøder, der er taget ud af dit tilsagn, stadig bliver indfriet.
Kapitel 10 Overdragelse af arealer 10.1	Hvis du overdrager et areal med tilsagn Du kan ikke overdrage dit tilsagn om tilskud til målrettet kvælstofregulering.
Hvis du overdrager et areal, der er registret i fællesskemaet med tilsagn om tilskud til målrettet kvælstofregulering, vil tilskuddet, uanset overdragelsen af arealet, blive udbetalt til dig (medmindre du ved en transport overfører tilskuddet til erhververen). Betingelserne for tilsagnet om målrettet kvælstofregulering, som du har søgt om i fællesskemaet, skal derfor stadig overholdes, og det er dig, der er ansvarlig for, at de bliver overholdt.51 Hvis du har mulighed for det, kan du vælge at etablere dine målrettede efterafgrøder eller alternativer på en anden af dine marker inden for det ID15-område, som du har fået tilsagn i.
Husk, at du skal indberette ændringen i fællesskemaet.
Bemærk, at du i forbindelse med overdragelsen skal sikre, at kontrolmyndigheden stadig har den fornødne adgang til de ansøgte arealer ved kontrol på stedet.
Hvis du har aftalt med ny ejer, at han opretholder tilsagnsbetingelserne, så skal du sikre dig, at kontrolmyndigheder stadig har den fornødne adgang til arealerne.
Hvis vi konstaterer, at de målrettede efterafgrøder og/eller alternativer ikke er udlagt, er det din kvælstofkvote, der bliver reduceret - ikke den nye ejer eller forpagter.
Du kan også risikere af få en sanktion i udbetaling af dit tilskud til målrettet kvælstofregulering.
10.2	Hvis du erhverver et areal med tilsagn Hvis du har erhvervet et areal, hvorpå overdrager har tilsagn til målrettet kvælstofregulering, skal du være opmærksom på, at overdrager fortsat er bundet af betingelserne i tilsagnet på marken.
Overdrager kan ikke anvi-se andre arealer på en fysisk kontrol, som tilsagnsareal.
 Hvis du inden 31. juli erhverver et areal, som er omfattet af overdragers tilsagn til målrettet kvælstofregulering, skal du være opmærksom på, at arealet vil indgå i beregningen af dit evt. krav om pligtige efterafgrøder, husdyrefterafgrøder og obligatoriske efterafgrøder.
 I forbindelse med beregningen af et evt. obligatorisk krav om målrettede efterafgrøder, vil du ikke kunne trække de frivillige efterafgrøder på marken fra det obligatoriske krav, da tilsagnet ikke er dit.
10.3	Hvem skal indberette målrettede efterafgrøder i gødningskvote- og efterafgrødeskemaet Den der har rådighed over arealet 31. juli 2021 skal indberette marken i gødningskvote- og efterafgrødeskemaet.
Det gælder også, selvom den pågældende landbruger har erhvervet et areal, som en anden landbruger har fået tilsagn om tilskud til målrettet kvælstofregulering på.
 Du skal/kan ikke indberette i gødningskvote- og efterafgrødeskemaet, at marken indgår i overdragers tilsagn til målrettet kvælstofregulering.
 Du skal være opmærksom på, at der bliver fratrukket eftervirkningen af de målrettede efterafgrøder hos den landbruger, der har søgt tilsagn og fået udbetaling for tilsagnsarealerne i 2021. Eftervirkningen bliver fratrukket i forbindelse med gødningskvoteberegningen for planperioden 2021/2022.
Kapitel 11 Sådan kontrollerer vi tilsagn til målrettet kvælstofregulering Hvert år kontrollerer Landbrugsstyrelsen alle modtagne fællesskemaer administrativt.
Derudover udfører Landbrugsstyrelsen satellitbaseret kontrol, og der udtages en stikprøve af bedrifter, som vi kontrollerer ved fysisk kontrol på stedet.
Målrettet kvælstofregulering kontrolleres ved kontrol på stedet, og formålet er at sikre, at betingelserne for tilskud bliver overholdt.52 Kontrol sker på grundlag af dit indsendte fællesskema og din indtegning i Internet Markkort.
11.1	Administrativ kontrol af fællesskemaet Den administrative kontrol omfatter alle ansøgninger.
Vi kontrollerer bl.a., om flere ansøgere har indtegnet det samme areal.
Hvis vi er usikre på, om betingelserne er overholdt på et areal, modtager du et brev, hvor vi beder dig om at redegøre nærmere for fx arealets beskaffenhed.
11.1.1	Høringsbreve under den administrative kontrol I forbindelse med kontrol af fællesskemaer sender Landbrugsstyrelsen hvert år mange høringsbreve til ansøgere vedrørende forskellige fejl i ansøgningerne.
Vi sender høringsbreve ud, når vi finder uregelmæssigheder, der kan have betydning for beregningen af dit tilskud.
Brevene kan ikke helt undgås, da der altid vil være utilsigtede uregelmæssigheder eller uenighed vedrørende støtteberettigelse, rådighed eller markblokgrænser, der kan påvirke den endelige afgørelse.
Det er et forvaltningsretligt krav, at vi skal høre dig om sådanne forhold.53  Ikke at søge støtte til ikke-støtteberettigede arealer,  At indtegne alle dine marker præcist,  At lave tidlige og præcise ændringsforslag til markblokke.
11.2	Fysisk kontrol af målrettet kvælstofregulering Vi udtager 5 procent af alle tilsagnshaverne på ordningen til fysisk kontrol.
Udtagningen sker bl.a. på baggrund af en satellitbaseret risikovurdering af, hvilke bedrifter der har størst risiko for overtrædelser.
 Hvis en bedrift, der er udtrukket til fysisk kontrol af pligtige efterafgrøder eller MFO-efterafgrøder, også har søgt tilskud til målrettet kvælstofregulering, vil denne kontrol også kunne omfatte de målrettede efterafgrøder og alternativer.
11.2.1	Varsling og gennemførsel af den fysiske kontrol Den fysiske kontrol vil som udgangspunkt være uvarslet.
Du har med din ansøgning accepteret, at vi udfører kontrol på bedriften.
Hvis din bedrift bliver udtaget til et kontrolbesøg, har du pligt til at medvirke til, at kontrollen kan blive gennemført.
Hvis du ikke selv har mulighed for at medvirke til, at kontrolbesøget kan blive gennemført, kan du finde en stedfortræder.
Det gælder også, hvis du ikke opholder dig på bedriften i en længere periode.
Alternativt bliver kontrollen gennemført uden din eller en stedfortræders medvirken.
Hvis vi ikke kan gennemføre en kontrol på grund af forhold, som du er årsag til, vil vi afvise din ansøgning om tilskud.
Den fysiske kontrol af målrettet kvælstofregulering vil blive gennemført i perioden fra midt september til tidligste destruktionsfrist.
Et eventuelt opfølgende kontrolbesøg fx ved etablering af efterafgrøder i majs, vil blive gennemført senere på året eller i vinteren 2022.
 Landbrugsstyrelsen kontrollerer følgende:
	om der er udlagt et areal med efterafgrøder eller alternativer, der er registreret i fællesskemaet 	om efterafgrøderne og alternativerne er placeret på de marker, hvor de er indberettet 	om mindstekravet til efterafgrødernes dækningsgrad er opfyldt 	om der er anvendt tilladte arter Da kontrolperioden for efterafgrøder strækker sig over september og oktober måned, vil det i starten af kontrolperioden være tilladt med en efterafgrøde, som ikke er stor og veludviklet, men der skal være en jævn fremspiring af efterafgrødeplanter.
Den nedenstående tabel viser hvilke dækningsgrader, der bliver anvendt som grundlag for kontrollen.
Ved kontrol af sent etablerede efterafgrøder, anvendes en justeret kontrolmodel.
 Du kan læse mere om kontrollen af alternativer i kontrolinstruksen på Landbrugsstyrelsen hjemmeside.
11.2.2	Høring om kontrolresultatet Efter kontrollen vil du modtage et brev, hvor det vil fremgå, hvad vi har konstateret ved kontrollen.
Det vil fremgå, hvis vi ved kontrollen konstaterer, at du har udlagt færre målrettede efterafgrøder eller alternativer, end du har anmeldt, eller at du ikke har udlagt de målrettede efterafgrøder eller alternativer på de marker, som du har indberettet.
Hvis du har bemærkninger til kontrolresultatet, kan du inden for høringsperioden sende disse til os.
Kontrolløren vil ikke besvare dine eventuelle bemærkninger til kontrollen, men sender dem sammen med sine egne bemærkninger til den videre sagsbehandling, hvor vi tager stilling til dine bemærkninger, inden vi træffer afgørelse.
 Hvis vi ikke hører fra dig, træffer vi afgørelse i sagen på det foreliggende grundlag.
11.3	Sådan prioriterer vi de forskellige efterafgrødeordninger i kontrollen Hvis du har krav om efterafgrøder på forskellige ordninger, men ikke har etableret nok til at opfylde dit MFO-krav, vil vi i forbindelse med den fysiske kontrol vælge at anvende nogle af dine godkendte efterafgrøder i målrettet kvælstofregulering til at opfylde dit MFO-krav.
Hvis efterafgrøderne opfylder betingelserne både til MFO-efterafgrøder og til pligtige/husdyrefterafgrøder, vil de blive medregnet under begge typer, da disse er forenelige.
Det er denne rækkefølge, du bliver præsenteret for i et evt. høringsbrev i forbindelse med den fysiske kontrol.
Rækkefølgen er ikke juridisk bindende.
Vi har ud fra en overordnet betragtning vurderet, at ansøgere generelt er økonomisk bedst tjent med først at få godkendt efterafgrøder til MFO og pligtige/husdyr efterafgrøder.
Hvis du ikke er enig i denne prioritering, skal du i dit høringssvar gøre opmærksom på, hvilken prioritering du i stedet ønsker.
Denne prioritering vil også blive anvendt i den videre sagsbehandling.
Kapitel 12 Sanktion og kvotereduktion Du kan nedenfor læse, hvordan vi vurderer overtrædelser, der bliver konstateret i forbindelse med kontrol.
12.1	Sanktion Hvis vi konstaterer, at du har overtrådt betingelserne, sender vi et afgørelsesbrev, hvor vi bortfalder tilsagnet for et areal, eller nedsætter tilskuddet.
Om afgørelsen bliver bortfald eller nedsættelse afhænger af, hvilken betin-gelse der er overtrådt.
Vi vurderer din sag afhængig af, om det er en overtrædelse af:54 	Kriterier for støtteberettigelse 	Forpligtelser 12.1.1	Overtrædelse af kriterier for støtteberettigelse
55 Kriterier for støtteberettigelse er grundlæggende betingelser, der giver adgang til at kunne søge ordningen, eller som du skal overholde i hele tilsagnsperioden.
Det kan fx være betingelsen om, at du ikke må være autoriseret til økologisk jordbrugsproduktion, eller at din bedrift skal være tilmeldt Register for Gødningsregnskab.
 Hvis du har overtrådt kriterierne for støtteberettigelse, beregner vi ikke en sanktion, men dit tilsagn vil bortfalde for det eller de arealer, hvor kriterierne ikke er overholdt, og du vil få en kvotereduktion svarende til det areal, der udgår af tilsagnet.
12.1.2	Overtrædelse af forpligtelser
56 Ved forpligtelser forstås de betingelser, der kompenseres for i ordningen.
Det er fx forpligtelser om, at efteraf-grøderne skal være veletablerede og ikke må destrueres før destruktionsfristen.
Hertil kommer såkaldte andre forpligtelser, der er betingelser, der ikke kompenseres for, men som du alligevel skal overholde for at modtage tilskud.
Det omfatter krav om information om tilsagnet, hvis du har en erhvervsmæssig hjemmeside, der vedrører etablering af kvælstofreducerende virkemidler.
Ved overtrædelse af forpligtelser eller andre forpligtelser beregner vi en sanktion i din udbetaling.
Sanktionsprocenten afhænger af en konkret vurdering i den enkelte sag.
Derudover vil du få en kvotereduktion svarende til størrelsen på det areal, der er underkendt.
Ved overtrædelse af forpligtelser/andre forpligtelser bliver overtrædelsen vurderet i forhold til:57 	Alvor  hvor alvorlig er overtrædelsen i forhold til ordningens formål 	Omfang  hvilken virkning har overtrædelsen på ordningen som helhed 	Varighed  hvor længe vil arealet være påvirket af overtrædelsen 	Hyppighed - har du inden for de sidste 4 år haft en lignende overtrædelse Vi foretager en samlet vurdering af alvor, omfang og varighed for hver type overtrædelse og inddeler på denne baggrund overtrædelserne i såkaldte vægtningskategorier.
Læs mere om vægtningskategorier i næste afsnit.
Udover sanktionen i støtten vil du også få nedsat din kvælstofkvote.
Nedsættelsen af din kvælstofkvote vil svare til det areal, der er blevet underkendt.
12.1.3	Hvordan beregner vi din sanktion? I de følgende afsnit beskriver vi, hvordan vi beregner sanktionen.
Sanktionen beregnes kun for overtrædelser af forpligtelser.
Beregning af sanktion Når vi beregner, hvor stor sanktionen skal være, bruger vi to faktorer:
	Vægtningskategorier, som er opgjort ud fra overtrædelsens alvor og varighed 	Sanktionstrappe  en faktor, der ganges på overtrædelsen, så arealmæssigt store eller gentagne overtrædelser giver forholdsmæssigt større sanktioner.
De to faktorer, vægtningskategorier og sanktionstrappe, giver tilsammen mulighed for, at vi kan tilpasse sankti-onerne efter, fx hvor alvorlig overtrædelsen er eller hvor stort et areal, som overtrædelsen har berørt.
Det betyder fx, at en alvorlig overtrædelse på et lille areal medfører en større nedsættelse i tilskuddet, end hvad der svarer til udbetalingen på det lille areal.
Nedsættelsen vil dog aldrig være større end dit samlede tilskud.
Beregningen af sanktionen sker i trin.
I disse trin bruger vi en række begreber (overtrædelsesprocent, sanktionsprocent og samlet sanktionsprocent), som går igen i de afgørelsesbreve, som vi sender ud.
I det følgende gennemgås de enkelte trin i sanktionsberegningen.
Trin 1: Beregning af overtrædelsesprocent Beregningen af overtrædelsesprocenten sker ud fra forholdet mellem det areal, hvor der er fundet en overtrædelse (omregnet til hektar efterafgrøder), vægtningskategorien og det samlede konstaterede tilsagnsareal.
Trin 2: Beregning af sanktionsprocent Overtrædelsesprocenten ganger vi med den omregningsfaktor, der fremgår af det trin på sanktionstrappen, som den beregnede overtrædelsesprocent er på.
Det resulterer i en sanktionsprocent.
Sanktionstrappen skal sikre at sanktionen bliver større ved store overtrædelser.58 *Den samlede sanktionsprocent kan ikke overstige 100.
 Vi finder sanktionsprocenten for overtrædelser på marken ved denne beregning:
Sanktionsprocent (arealrelateret) = overtrædelsesprocent x omregningsfaktor fra sanktionstrappen Trin 3: Overtrædelser af forpligtigelser på bedriftsniveau:
 Hvis vi finder en overtrædelse af forpligtigelser på bedriftsniveau, fx kravet om information om tilsagnet på en erhvervsmæssig hjemmeside, der vedrører etablering af kvælstofreducerende virkemidler, beregner vi sanktion uden brug af sanktionstrappen, Sanktionsprocenten på overtrædelser på bedriftsniveau er på 1 procent af det samlede tilskud til ordningen.
Trin 4: Beregning af den samlede sanktion Til sidst lægger vi sanktionsprocenterne for areal- og bedriftsovertrædelser sammen til en samlet sanktionsprocent. Årets udbetaling til målrettet kvælstofregulering nedsættes med den samlede sanktionsprocent.
12.1.4	Eksempler på beregning af sanktion På de følgende sider viser vi en række eksempler på, hvordan sanktionen beregnes.
12.1.5	Sanktion ved gentagelse af en overtrædelse Hvis du gentagne gange overtræder en forpligtelse, kan det føre til en skærpelse af sanktionen.
 Der er tale om gentagelse, når:
 	Overtrædelsen er begået af en tilskudsmodtager, der tidligere har begået andre lignende overtrædelser.
	Overtrædelsen er sket inden for de sidste 4 år Hvis der konstateres samme overtrædelse, som tidligere år, vil overtrædelsesprocenten blive ganget med de omregningsfaktorer, der fremgår af nedenstående tabel.
 Sanktionstrappe ved gentagelser:
 *Den samlede sanktionsprocent kan ikke overstige 100.
12.2	Tilbagebetaling af tilskud Hvis der er udbetalt tilskud i strid med reglerne i ordningen målrettet kvælstofregulering, kan tilskuddet eller dele af tilskuddet blive krævet tilbagebetalt.59 Tilbagebetalingskravet bliver tillagt renter, hvis fristen for tilbage-betalingen bliver overskredet.
Der bliver beregnet renter i perioden fra fristen for tilbagebetaling og frem til den dag, hvor tilbagebetalingen bliver gennemført.
12.3	Tilfælde hvor vi nedsætter din kvælstofkvote Ud over den frivillige nedsættelse af din kvælstofkvote i planperioden 2020/2021, som du har indmeldt i den frivillige ordning, kan du også få nedsat din kvælstofkvote i planperioden 2021/2022 i følgende tilfælde;60 	Hvis du framelder efterafgrøder eller alternativer efter ansøgningsfristen 16. april 2021 	Hvis vi på kontrol konstaterer, at du har etableret et mindre areal med efterafgrøder eller alternativer, end du har søgt tilskud til, eller du har placeret dem forkert.
 	Hvis vi konstaterer, at tilsagnsbetingelserne ikke er overholdt på dele af dit tilsagnsareal, fx. fordi der er udsået ikke tilladte arter i efterafgrøderne, eller det valgte alternativ ikke fremstår veletableret.
 	Hvis vi konstaterer, at du har etableret for få efterafgrøder (eller alternativer) til at opfylde kravet til MFO eller til at opfylde dit anmeldte areal med pligtige efterafgrøde, nedskriver vi dit areal med målrettet regulering for at opfylde disse krav.
 Kvotereduktionen som resultat af nedskrivning af arealer og kontrol vil fremgå i beregning af kvælstofkvoten for planperioden 2021/2022 i gødningskvote- og efterafgrødeskemaet 2022, og i gødningsregnskabet for planperioden 2021/2022, som skal indberettes 31. marts 2023.
 Hvis du ophører med jordbrugsvirksomhed, og din bedrift bliver afmeldt Register for Gødningsregnskab, vil det ikke være muligt at reducere i kvælstofkvoten.
  93 kg kvælstof pr. manglende ha efterafgrøde, hvis du udbringer mindre organisk gødning, end hvad der svarer til 80 kg kvælstof pr. ha harmoniareal.
 150 kg kvælstof per manglende ha efterafgrøde, hvis du udbringer organisk gødning svarende til 80 kg kvælstof pr. ha eller mere pr. ha harmoniareal.61 61 Jf. § 30, stk. 2, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
12.3.1	Hvis du framelder efterafgrøder eller alternativer efter 16. april 2021 Hvis du efter 16. april 2021 trækker hele eller dele af dit tilsagnsareal ud af dit tilsagn til målrettet kvælstofregulering, reducerer vi din kvælstofkvote for planperioden 2021/2022. Det gør vi for at sikre effekten af de efterafgrøder og/eller alternativer, som du har fået tilsagn om tilskud til i den frivillige ordning, og som indgår i beregningerne af ordningens effekt.62 Hvis dele af dit tilsagn ikke fremgår korrekt af fællesskemaet senest den 10. september 2021, betragter vi det som, at du trækker arealet ud af dit tilsagn.
Du har pligt til at oplyse om reduktion og/eller tilbagetrækning af arealer i dit fællesskema.63 12.3.2	Hvis du mangler at etablere, eller placerer dine efterafgrøder eller alternativer forkert Hvis vi ved kontrollen konstaterer, at du har etableret et mindre areal med efterafgrøder eller alternativer, end hvad du har fået tilsagn til, medfører det, at din kvælstofkvote vil blive reduceret svarende til det manglende areal.
Vi reducerer din kvælstofkvote for planperioden 2021/2022.
 Vi reducerer også din kvælstofkvote, hvis vi konstaterer, at du har placeret efterafgrøder eller alternativer på andre marker end dem, som er registreret i fællesskemaet 2021. Vær opmærksom på, at du kan indberette ændringer i placeringen af dine tilsagnsmarker med efterafgrøder eller alternativer frem til 10. september.
12.3.3	Hvis du ikke har overholdt tilsagnsbetingelserne på arealet Hvis vi konstaterer at dele af dine tilsagnsarealer ikke overholder de generelle tilsagnsbetingelser eller betingelserne for det alternativ du har valgt på arealet, medfører dette at din kvælstofkvote vil blive reduceret.
Din kvælstofkvote vil blive reduceret svarende til det fulde overtrådte areal i hektar efterafgrøder, også selv om overtrædelsen på arealet har en vægtningskategori på under 100 % i forhold til tilskuddet.
Det gør vi for at sikre ordningens effekt.
Vi reducerer din kvælstofkvote for planperioden 2021/2022.
Kapitel 13 Øvrige regler Der gælder en række regler på tværs af alle tilskudsordninger, herunder målrettet kvælstofregulering.
13.1	Oplysningspligt Du har pligt til at oplyse Landbrugsstyrelsen om, hvis du ikke længere opfylder betingelserne.
Du skal indsende ændringer via Tast selv-service.
Hvis du ikke opfylder betingelserne for et areal, vil Landbrugsstyrelsen kræve tilbagebetaling af udbetalt tilskud.64 Derudover beregner vi en tilsvarende reduktion i din gødningskvote for planperioden 2021/2022.
13.2	Force majeure og usædvanlige omstændigheder Landbrugsstyrelsen kan i nogle situationer frafalde krav om tilbagebetaling i tilfælde af force majeure eller ekstraordinære omstændigheder.65 Force majeure er helt ekstraordinære og uforudsigelige begivenheder som fx:66 	Ansøgers død, 	Ansøgers uarbejdsdygtighed i længere tid, 	Ekspropriation, hvis den ikke kunne være forudset ved ansøgning eller 	Naturkatastrofer Der skal være sammenhæng mellem årsagen til den manglende overholdelse af regler og tidspunktet for den særlige begivenhed.
Hvis du vil påberåbe dig force majeure eller usædvanlige omstændigheder, skal du underrette Landbrugsstyrelsen (mail@lbst.dk) indenfor 15 arbejdsdage fra det tidspunkt, hvor du er i stand til at gøre det.
Der skal medsendes dokumentation for, at der foreligger force majeure.
13.3	Indsamling og offentliggørelse af data For at kunne administrere ordningen har Landbrugsstyrelsen brug for en række oplysninger.
Hvordan disse oplysninger indhentes og behandles, er beskrevet i de følgende afsnit.
13.3.1	Brug af data i ansøgningsskemaet Oplysningerne i ansøgningsskemaet bruger Landbrugsstyrelsen til sagsbehandling, administration, tilskudsudbetaling og kontrol af de meddelte tilsagn.
Oplysningerne vil også blive brugt af Landbrugsstyrelsen eller andre dele af Fødevareministeriet og tredjemand til statistiske, forsknings-, planlægnings- og evalueringsmæssige formål.
 Landbrugsstyrelsen er ansvarlig for behandlingen af de pågældende data, herunder at databehandlingen overholder gældende lovkrav, jf. databeskyttelsesloven (se afsnittet nedenfor). Registrene føres og opbevares elektronisk hos Landbrugsstyrelsen.
13.3.2	Opbevaring af kontroloplysninger Oplysninger, der bliver indhentet til kontrol, vil blive opbevaret i Landbrugsstyrelsen til brug for kontrol af flere støtteordninger.
Oplysningerne vil endvidere blive brugt til statistiske, forsknings-, planlægnings- og evalueringsmæssige formål.
Opbevaring og anvendelse af data sker i henhold til databeskyttelsesloven, hvis behandlingen af oplysninger er omfattet af denne lov.
Databeskyttelsesloven gælder som hovedregel kun for behandlingen af oplysninger om fysiske personer og ikke virksomheder (med undtagelse af enkeltmandsvirksomheder). Hvis du søger om tilsagn som fx aktieselskab, vil de oplysninger om dit selskab, som vi behandler, normalt ikke være omfattet af persondataloven.
 Som ansøger har du ret til aktindsigt i din sag efter reglerne i forvaltningsloven, uanset om du søger som fysisk eller juridisk person.
13.3.3	Hvad er dine rettigheder i forhold til de registrerede oplysninger? Databeskyttelsesloven giver dig ret til at søge indsigt i, hvilke personoplysninger Landbrugsstyrelsen har registreret om dig.67 Du har også ret til at få rettet, slettet eller blokeret eventuelt urigtige eller vildledende oplysninger.68 13.3.4	Anvendelse af oplysninger fra fællesskemaet og offentliggørelse af data Når du indsender fællesskema 2021, skal du være opmærksom på:69 	At de afgivne oplysninger i fællesskemaet vil blive behandlet i forbindelse med afgørelse om udbetaling af støtte fra Landbrugsstyrelsen under EAGF og EAFRD (EUs landbrugs- og landdistriktsordninger).
 	At Landbrugsstyrelsen, Nyropsgade 30, 1780 København V, er dataansvarlig.
 	At Landbrugsstyrelsen, Augustenborg Slot 3, 6440 Augustenborg, er databehandler.
13.4	Klagemuligheder Du har mulighed for at klage over Landbrugsstyrelsens afgørelse, hvis du mener, at afgørelsen er truffet på et forkert grundlag, og du eksempelvis har nye oplysninger til din sag.
Klagen skal være skriftlig og angive på hvilke punkter, den påklagede afgørelse anses for urigtig samt en begrundelse herfor.70 Landbrugsstyrelsen vurderer herefter, om der er grundlag for at genoptage sagen.
Hvis vi fastholder vores afgørelse i sagen, sender vi din klage sammen med vores kommentarer til Miljø- og Fødevareklagenævnet, som træffer afgørelse i sagen.71 Klagefristen er 4 uger og regnes fra den dag, du modtog afgørelsen.
Klagen skal være modtaget i Landbrugsstyrelsen inden fristens udløb.72 Modtages klagen for sent, vil den ikke blive behandlet, medmindre der foreligger særlige grunde, som kan begrunde fristoverskridelsen.
Det er Miljø- og Fødevareklagenævnet, som træffer afgørelse om afvisning på grund af overskridelse af klagefristen.73 Du kan sende klagen pr. mail til miljobio@lbst.dk eller med posten til:
Landbrugsstyrelsen Nyropsgade 30 1780 København V Klager har som udgangspunkt ikke opsættende virkning, hvilket betyder, at Landbrugsstyrelsens afgørelse er gældende, indtil den eventuelt ændres.
Det betyder, at du skal betale tidligere udbetalt tilskud tilbage, hvis Landbrugsstyrelsen har krævet dette i afgørelsen.
Hvis Landbrugsstyrelsen har krævet tidligere udbetalt tilskud tilbage, bliver kravet forrentet fra udløbet af indbetalingsfristen.74 Det vil sige, at i sager, hvor Landbrugsstyrelsen har krævet tilbagebetaling af tilskud, påløber der renter til kravet, mens din klagesag behandles, hvis du ikke tilbagebetaler det krævede beløb inden indbetalingsfristen.
Kapitel 14 Retsgrundlag Bilag 1 Vægtningskategorier for sanktioner og kriterier for støtteberettigelse For hver forpligtelse er der fastlagt en vægtningskategori ud fra en faglig vurdering af alvor og omfang af over-trædelserne i forhold til formålet med tilskudsordningen.
Vægtningskategorierne er vejledende.
 Vurderingen af en overtrædelse og den endelige sanktion vil altid bero på en konkret bedømmelse i det enkelte tilfælde.
 Der anvendes følgende vægtningskategorier:
	Kategori 0: 1% 	Kategori 1: 50 % 	Kategori 2: 100 %  Ved overtrædelse af bedriftsspecifikke krav vil hele tilsagnet bortfalder.
  Ved overtrædelse af markspecifikke krav, bortfalder tilsagnet for det areal kravene ikke er overholdt.
Bilag 2 Vejledende indsatsbehov i målrettet kvælstofregulering 2021 Ministeriet for Fødevarer, Landbrug og Fiskeri, den 30. november 2021 Per Faurholt Ahle / Katrine Morville 1 Jf. § 38, stk. 1, i lov nr. 338 af 2. april 2019 om jordbrugets anvendelse af gødning og næringsstofreducerende tiltag.
 2 Jf. § 6, stk. 2 i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 3 Jf. § 6, stk. 2, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 4 Jf. § 20 i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 5 Jf. § 38, stk. 1, i lov nr. 338 af 2. april 2019 om jordbrugets anvendelse af gødning og næringsstofreducerende tiltag.
 6 Jf. § 38, stk. 1, i lov nr. 338 af 2. april 2019 om jordbrugets anvendelse af gødning og næringsstofreducerende tiltag.
 7 Jf. § 16, stk. 1, nr. 2, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 8 Jf. § 16, stk. 1, nr. 6, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 9 Jf. § 16, stk. 1, nr. 1, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 10 Jf. § 16, stk. 1, nr. 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 11 Jf. § 16, stk. 1, nr. 7, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 12 Jf. § 5, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 13 Jf. § 16, stk. 1, nr. 8, bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 14 Jf. § 16, stk. 1, nr. 5, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 15 Jf. § 16, stk. 1, nr. 4 og 10, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 16 Jf. § 16, stk. 1, nr. 11, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 17 Jf. § 16, stk. 1, nr. 12, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 18 Jf. § 16, stk. 1, nr. 14, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 19 Jf. § 8, stk. 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 20 Efterafgrøder udlagt i medfør af bekendtgørelse om næringsstofreducerende tiltag og dyrkningsrelaterede tiltag i jordbruget gældende for planperioden 2021/2022.
 21 Jf. § 16, stk. 1, nr. 9 og nr. 13, litra a, b og, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 22 Jf. § 16, stk. 1, nr. 9 i i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 24 Jf. § 16, stk. 1, nr. 14, litra c, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 26 Jf. § 17, stk. 2, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 27 Jf. § 17, stk. 4, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 28 Jf. § 17, stk. 6, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 31 Jf. § 1, stk. 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 32 Jf. § 18, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 33 Jf. § 18, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 34 Jf. § 18, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 35 Jf. § 18, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 36 Jf. § 18, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 37 Jf. § 1, stk. 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 38 Jf. § 10, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 39 Jf. § 11, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 40 Jf. § 15, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 41 Jf. § 13, stk. 4, i bekendtgørelse nr. 107 af 28. januar 2021 om tilskud til kvælstofreducerende virkemidler m.m.
 42 Jf. artikel 13 og bilag III, del 1, nr. 2, i Kommissionens gennemførelsesforordning (EU) nr. 808/2014 af 17. juli 2014.
 43 Jf. § 6, stk. 2, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 44 Jf. § 6, stk. 3, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 45 Jf. § 16, stk. 1, nr. 7, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 46 Jf. § 12, stk. 4, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 47 Jf. § 12, stk. 6, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 48 Jf. § 12, stk. 6, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 49 Jf. § 12, stk. 6, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 50 Jf. § 13, stk. 4, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 51 Jf. § 22, i bekendtgørelse nr. 107 af 28. januar 2021 om tilskud til målrettet kvælstofregulering m.v.
 52 Jf. § 4, stk. 2 og 3, i bekendtgørelse nr. 107 af 28. januar 2021 om tilskud til målrettet kvælstofregulering m.v.
 53 Jf. § 19, stk. 1, i forvaltningsloven, jf. lovbekendtgørelse nr. 433 af 22. april 2014.
 54 Jf. artikel 63 i Europa-Parlamentets og Rådets forordning (EU) nr. 1306/2013 af 17. december 2013 samt artikel 35, stk. 1 og 2, i Kommissionens delegerede forordning (EU) nr. 640/2014 af 11. marts 2014.
 55 Jf. § 16 i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 56 Jf. § 17, § 18, og § 19, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 57 Jf. artikel 35, stk. 3, i Kommissionens delegerede forordning (EU) nr. 640/2014 af 11. marts 2014.
 58 Jf. § 25, stk. 4, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 59 Jf. § 27, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 60 Jf. § 30, stk. 1, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 62 Jf. § 30, stk. 1, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 63 Jf. § 19, nr. 4, i bekendtgørelse nr. 107 af 28. januar 2021 om tilskud til kvælstofreducerende virkemidler m.v.
 64 Jf. § 27 i bekendtgørelse nr. 107 af 28. januar er 2021 om tilskud til kvælstofreducerende virkemidler m.v.
 65 Jf. artikel 4, stk. 1, i Kommissionens delegerede forordning (EU) nr. 640/2014 af 11. marts 2014.
 66 Jf. artikel 2, stk. 2, i Europa-Parlamentets og Rådets forordning (EU) nr. 1306/2013 af 17. december 2013.
67 Jf.
Artikel 15 i Europa-Parlamentets og Rådets Forordning (EU) 2016/679 af 27. april 2016 (Databeskyttelsesforordningen) 68 Jf.
Artikel 16 og 17 i Europa-Parlamentets og Rådets Forordning (EU) 2016/679 af 27. april 2016 (Databeskyttelsesforordningen).
 69 Jf. § 5 i lov nr. 502 af 23. maj 2018 om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesloven).
 70 Jf. § 7, stk. 4, i bekendtgørelse nr. 131 af 30. januar 2017 om forretningsorden for Miljø- og Fødevareklagenævnet.
 71 Jf. § 11 a, stk. 2, i lov om landdistriktsfonden, jf. lovbekendtgørelse nr. 114 af 6. februar 2020 om Landdistriktsfonden.
 72 Jf. § 7, stk. 1, i bekendtgørelse nr. 131 af 30. januar 2017 om forretningsorden for Miljø- og Fødevareklagenævnet, jf. § 11 a, stk. 2, i Landdistriktsfonden, jf. lovbekendtgørelse nr. 766 af 19. juni 2017.
 73 Jf. § 9, stk. 1 og 2, i bekendtgørelse nr. 131 af 30. januar 2017 om forretningsorden for Miljø- og Fødevareklagenævnet.
 74 Jf. § 5, stk. 1, i lov om Landdistriktsfonden, jf. lovbekendtgørelse nr. 114 af 6. februar 2020 om Landdistriktsfonden.
