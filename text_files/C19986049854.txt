Skrivelse med orientering om ændring af  

 lov om social pension og lov om børnetilskud og forskudsvis udbetaling  

 af børnebidrag Folketinget har i dag den 11. december 1998 vedtaget L 113 - Forslag til lov om ændring af lov om social  

 pension og lov om børnetilskud og forskudsvis udbetaling af  

 børnebidrag (Ændrede udbetalingsregler, ligestilling af  

 samlevende med gifte m.v.) Lovforslaget som vedtaget ved 3. behandlingen  

 vedlægges til orientering.1) Lovforslaget vedrører ændringer i:
1. Lov om social pension 2. Lov om børnetilskud og forskudsudbetaling af  

 børnebidrag Den vedtagne lov træder i kraft den 1. januar 1999.  

 Følgende ændringer i lov om social pension træder dog i  

 kraft senere:
·  

 	ændringen vedrørende ligestilling af samlevende med gifte  

 ved indtægtsregulering af pensionstillæg og personligt  

 tillæg træder i kraft den 1. marts 1999 (se pkt. 1.1) ·  

 	bestemmelsen om, at social pension skal udbetales bagud for fremtidens  

 pensionister, forventes at træde i kraft 1. februar 1999 (se pkt.  

 1.3).
1. Lov om social pension Pkt. 1.1 til 1.4 omhandler ændringer i lov om social  

 pension som led i aftalen om finansloven for 1999 mellem Regeringen og  

 Venstre, Det Konservative Folkeparti, centrumdemokraterne og Kristeligt  

 Folkeparti.
1.1 Samlevende og gifte ligestilles ved indtægtsregulering af  

 pensionstillæg og personligt tillæg - § 29, § 31, § 41 og §  

 49 Fra den 1. marts 1999 skal samlevende ligestilles med  

 gifte ved indtægtsregulering af pensionstillæg og personligt  

 tillæg.
Pensionstillæg og personligt tillæg til  

 førtidspensionister og folkepensionister skal således fremover  

 indtægtsreguleres på grundlag af også en evt. samlevers  

 indtægter.
 De fradragsbeløb, der gælder for gifte i  

 relation til indtægtsreguleringen af pensionstillæg og personligt  

 tillæg, skal fremover også gælde for samlevende.
 Den særlige regel i pensionslovens § 29, stk. 2, om  

 opgørelse af indtægtsgrundlaget ved beregning af  

 pensionstillæg til pensionister, der er gift med en person, som ikke  

 modtager social pension, skal også gælde for samlevende.
 Ændringen træder i kraft den 1. marts 1999 og  

 får virkning for personer, der fra og med efter lovens  

 ikrafttræden den 1. marts 1999 opnår ret til social pension.
Ændringen får også virkning for  

 pensionisterpersoner, som fra og med efter lovens ikrafttrædenden 1.  

 marts 1999 indleder et nyt samlivsforhold.
Personer, der før den 1.  

 marts 1999 lovens ikrafttræden har modtoaget pension, og som efter  

 dette tidspunktlovens ikrafttræden indleder nyt samlivsforhold, bliver  

 foreslås således også også omfattet.
 Personer, der lever i et samlivsforhold, hvor den ene  

 eller begge modtager social pension før den 1. marts 1999, er ikke  

 omfattet af ændringen, medmindre de indleder et nyt samlivsforhold  

 efter den 1. marts 1999.
Pligt til at give oplysninger Som følge af ændringen om ligestilling af  

 samlevende med gifte er det præciseret i pensionslovens § 41, stk. 2,  

 at pensionisten, dennes evt. ægtefælle eller samlever har pligt  

 til at give kommunalbestyrelsen de oplysninger, der er nødvendige til  

 brug for beregningen og udbetaling af pensionen.
Definition af begrebet "samlevende" I forbindelse med forslaget om ligestilling af samlevende  

 med gifte er det præciseret i pensionslovens § 49, stk. 2, at personer,  

 der lever i et samlivsforhold, ikke betragtes som enlige.
 Ved samlevende forstås personer, der lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse.  

 Det er endvidere en betingelse, at samlivet kan sidestilles med  

 ægteskab eller registreret partnerskab.
 Dette har været lovfæstet på  

 pensionsområdet siden 1994, og svarer til en mangeårig praksis  

 på børnetilskudsområdet.
 Det bemærkes, at en pensionist, der er gift eller  

 registreret - men ikke samlevende med sin ægtefælle/ eller  

 registrerede partner - ikke kan betragtes som enlig, når  

 pågældende lever i et ægteskabslignende forhold med en  

 anden person end ægtefællen eller /den registrerede partner.
 Det afgørende er således ikke, om de to,  

 samlevende parter formeltrent teknisk ville kunneher og nu kan indgå  

 nyt ægteskab, men om der er tale om et samlivsægteskabslignende  

 forhold, der kan sidestilles med ægteskab eller registreret  

 partnerskab, og hvor parterne gennem kontante bidrag, arbejde i hjemmet eller  

 på anden måde bidrager til den fælles  

 husførelse.
 Hvis omvendt de pågældende parter efter dansk  

 ret generelt er udelukket fra at kunne indgå  

 ægteskab efter lov om ægteskabs indgåelse og  

 opløsning, eller generelt er udelukket fra at lade partnerskab  

 registrere efter lov om registreret partnerskab, er der ikke tale om et  

 forhold, der kan sidestilles med ægteskab eller registreret partnerskab  

 (fx søskende).
Bekendtgørelse om social pension Det bemærkes, at der efterfølgende vil ske  

 ændring af Socialministeriets bekendtgørelse nr. 1046 af 17.  

 december 1997 om social pension - bl.a. i reglerne om opgørelse af  

 forsørgelsesgrundlaget og varmetillæg. Ændringerne  

 forventes udsendt i januar 1999.
1.2 Ved efterbetaling af tilkendt førtidspension  

 fratrækkes evt. udbetalt kontanthjælp, sygedagpenge eller  

 arbejdsløshedsdagpenge - § 32 Fra den 1. januar 1999 skal udbetalte sygedagpenge,  

 arbejdsløshedsdagpenge eller kontanthjælp fratrækkes i de  

 tilfælde, hvor førtidspension tilkendt efter § 14  

 medfører efterbetaling af pension for den samme periode, som de  

 nævnte ydelser er blevet udbetalt.
 Førtidspension udbetales med virkning fra den 1. i  

 måneden efter, at der er truffet afgørelse om pension, dog  

 senest med virkning fra den 1. i måneden efter, at der er  

 forløbet 3 måneder fra behandlingen af sagen er påbegyndt.  

 Træffes afgørelsen efter, at der er forløbet 3  

 måneder fra sagens påbegyndelse, vil der således skulle ske  

 efterbetaling af pensionen.
Ændringen i § 32 får som konsekvens, at syge-  

 og arbejdsløshedsdagpenge ikke længere indgår i  

 indtægtsgrundlaget for beregningen af den sociale pension i forbindelse  

 med efterbetaling af førtidspension, men fratrækkes heri.
Syge-  

 og arbejdsløshedsdagpenge behandles herefter svarende til  

 gældende praksis for kontanthjælp ydet i en periode, hvor der for  

 samme periode efterfølgende tilkendes førtidspension.  

 Kontanthjælp vil således fortsat skulle fratrækkes i  

 forbindelse med efterbetaling af førtidspension.
Adgangen til at fratrække for udbetalte syge- og  

 arbejdsløshedsdagpenge samt kontanthjælp gælder for alle  

 pensionens bestanddele.
Der kan således også fratrækkes i  

 den del af pensionsefterbetalingen, der vedrører  

 invaliditetsbeløb.
 Der kan i den enkelte måned ikke fratrækkes  

 mere end den samme måneds udbetaling af sygedagpenge,  

 arbejdsløshedsdagpenge eller kontanthjælp.
Fratræk for for meget udbetalt pension og boligstøtte Bestemmelsen i pensionslovens § 47, stk. 2, om modregning  

 af krav på for meget udbetalt pension og boligstøtte er  

 overflyttet til § 32, stk. 2. For meget udbetalt pension eller  

 boligstøtte kan som hidtil fratrækkes i pensionen.  

 Ændringen er således alene af redaktionel karakter.
1.3 Den sociale pension skal for fremtidens pensionister udbetales  

 bagud - § 33 Social pension og invaliditetsydelse samt tillæg  

 efter pensionsloven skal fremover udbetales bagud til personer, der  

 opnår ret til social pension eller invaliditetsydelse efter lovens  

 ikrafttræden.
 Efter den gældende § 33 i lov om social pension  

 udbetales pensionen månedsvis forud fra den 1. i måneden efter,  

 at der er ansøgt om pension, og lovens betingelser er opfyldt.
Personer, som modtager forudbetalt social pension, og som  

 opnår ret til ny eller ændret social pension, fortsætter  

 dog med at få pensionen udbetalt forud.
En førtidspensionist,  

 der efter gældende regler modtager forudbetalt social pension, vil  

 således ved overgang til at modtage folkepension, fortsætte med  

 at få den sociale pension udbetalt forud.
Kompensationsordning Der er indført en særlig  

 kompensationsordning for de forholdsvis få persongrupper,  

 der modtager forudbetalt løn/offentlig ydelse.
Ved overgang til  

 bagudbetalt social pension vil der for disse personer kunne gå op til 2  

 måneder fra sidste udbetaling af løn/offentlig ydelse, til de  

 får udbetalt den sociale pension.
Det drejer sig fx om  

 tjenestemænd og kontanthjælpsmodtagere.
Disse personer vil efter  

 lovændringen få forudbetalt en ekstra måneds pension  

 for den første måned for hvilken, der udbetales pension.
Ikrafttrædelsestidspunkt Socialministeren har ved lovændringen fået en  

 bemyndigelse til at fastsætte ikrafttrædelsestidspunktet for de  

 ændrede regler for udbetaling af social pension. Ændringen  

 forventes at kunne træde i kraft den 1. februar 1999, hvor de  

 nødvendige ændringer af kommunernes edb-systemer  

 forudsættes at være færdige.
 Socialministeriet udsender snarest en  

 bekendtgørelse om ikraftttrædelsestidspunktet.
1.4 De særlige regler for udbetaling af skattekompenserende  

 tillæg til pensionister ophæves gradvist - § 72 c Grænsen for udbetaling af tillæg til  

 pensionister bosiddende i kommuner med høje skatteprocenter er fra 1.  

 januar 1999 forhøjet med 0,4 procentpoint til 32,2 pct.
Grænsen  

 vil herefter årligt blive forhøjet med 0,4 procentpoint,  

 således at grænsen i 2000 er 32,6 pct. og i 2001 er 33,0 pct.  

 osv.
 Grænsen for skatteprocenterne, der betinger  

 udbetaling af tillæg (§ 72, stk. 1, 2. pkt.) forhøjes  

 tilsvarende.
 Socialministeriet er fra Kommunedata orienteret om, at de  

 nye grænser for tillæg er indarbejdet i edb-systemerne,  

 således at der udbetales tillæg efter de nye regler i forbindelse  

 med udbetaling af pension for januar måned.
 2. Lov om børnetilskud og forskudsvis udbetaling  

 af børnebidrag.
2.1 Præcisering af afgrænsningen af, om en person kan  

 betragtes som enlig - § 2, stk. 2 I loven præciseres afgrænsningen af,  

 hvornår en person kan betragtes som enlig.
Der henvises til  

 kommentarerne herom i pkt. 1.1 under tilsvarende ændringer i lov om  

 social pension.
2.2 Den særlige svarfrist på 2 måneder  

 nedsættes til 1 måned - § 22 a, stk. 1 Den særlige svarfrist på 2 måneder, der  

 i loven er fastsat med hensyn til særlig bekræftelse af status  

 som enlig, nedsættes til en måned.
Nedsættelsen af tidsfristen gør det teknisk  

 muligt at etablere det administrative system, som ministeriet har skitseret i  

 skrivelse af 27. februar 1998. Herefter udsender kommunen først et  

 almindeligt brev,  brev 1. Udsendelse i januar af brev i  

 anbefalet form, brev 2, vil herefter alene være  

 påkrævet i rykkertilfælde.
Det er svarfristen på  

 sidstnævnte brev, der nedsættes til en måned.
Det bemærkes, at anmodningen om bekræftelsen  

 ikke kan sidestilles med en afgørelse.
Der skal derfor, hvis  

 bekræftelse ikke foreligger, udsendes brev 3 til  

 modtageren med afgørelse om, at udbetaling af tilskud ophører.  

 Udsendelse af brev 3 forudsættes så betids, at modtager har  

 mulighed for at reagere over for kommunen inden den 1. april.
Dette er  

 fastslået ved afgørelser truffet af Den Sociale  

 Ankestyrelse.
 Socialministeriet er bekendt med, at et administrativt  

 system er under udarbejdelse i Kommunedata med henblik på udsendelserne  

 i januar 1999. Dette system udarbejdes i samarbejde med kommunerne.  

 Kommunedata vil orientere herom på sædvanlig vis.
Socialministeriet, den 11. december  

 1998 Leif Sondrup 1)    Lovforslaget udelades her, da det  

 findes som særskilt dokument i Retsinformation.
