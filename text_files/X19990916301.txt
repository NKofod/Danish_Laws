Nyt om arbejdsskader - vurdering af varigt  

 mén og erhvervsevnetab, når der er forudbestående  

 lidelser Baggrund Efter arbejdsskadesikringsloven kan der ydes erstatning  

 for følgerne efter en arbejdsskade, typisk i form af en ulykke, der  

 sker på arbejdspladsen, eller en sygdom, som skyldes  

 arbejdsforhold.
Der kan kun ydes erstatning for de følger, der kan  

 henføres til arbejdsskaden.
Det betyder, at en erstatning kan  

 nedsættes, hvis den skadelidtes lægelige og sociale situation  

 ikke alene skyldes arbejdsskaden.
 Loven siger samtidig, at et varigt mén, et  

 påvist tab af erhvervsevne eller en persons død må anses  

 for at være en følge af arbejdsskaden, medmindre overvejende  

 sandsynlighed taler imod.
 Arbejdsskadesikringsloven er altså indrettet  

 på den måde, at der på den ene side kun kan ydes erstatning  

 for følgerne af en arbejdsskade; erstatning kan ikke ydes for  

 forringelse af helbredet, der skyldes andre grunde.
 På den anden side indeholder loven også en  

 formodningsregel, idet hele forringelsen af helbredet skyldes arbejdsskaden,  

 medmindre det er klart, at overvejende sandsynlighed taler imod.
Lovens system indebærer naturligvis, at der kan  

 opstå tvivl, når der kan være flere årsager til en  

 persons forringede helbredstilstand.
Eller sagt på en anden måde:  

 hvilken rækkevidde har den nævnte formodningsregel? Højesteret afsagde den 3. september 1998 dom i en  

 sag, der drejede sig om, hvorvidt der kunne fradrages i en erstatning  

 på grund af en forudbestående lidelse.
Ved dommen ændrede  

 Højesteret en afgørelse, som Arbejdsskadestyrelsen havde  

 truffet.
Styrelsen kunne ikke løfte bevisbyrden for, at det  

 var overvejende sandsynligt, at den forudbestående lidelse havde  

 betydning for forringelsen af helbredet.
Lidelsen skulle altså i fuldt  

 omfang anses for at være en følge af arbejdsskaden.
 Højesteretsdommen har naturligvis stor betydning  

 for Arbejdsskadestyrelsens arbejde.
Styrelsen har nu fastlagt en praksis for, hvornår  

 der kan fradrages i en erstatning under henvisning til, at den  

 pågældende har en forudbestående lidelse.
Denne praksis  

 indebærer, at styrelsen alene foretager fradrag for  

 forudbestående lidelse, når:
 Arbejdsskadestyrelsen har samtidig skærpet kravene  

 til de begrundelser, der skal gives, når der fradrages i erstatningen.  

 Det skal fx oplyses i afgørelsen, hvordan Arbejdsskadestyrelsen har  

 vægtet den forudbestående lidelse i forhold til det samlede  

 varige mén og/eller erhvervsevnetab, ligesom vægtningen skal  

 begrundes.
Et par konkrete sager, der belyser situationen Konkret sag nr. 1 En 42-årig mand kom i 1991 til skade med ryggen.
Han  

 fik 8 procent i godtgørelse for varigt mén.
Af oplysninger fra  

 læger fremgik, at han havde haft lændesmerter siden 1987.
Han fik i 1997 almindelig forhøjet  

 førtidspension.
Af pensionssagens akter fremgik, at der ikke var  

 udbetalt sygedagpenge på grund af ryggener før i 1995.
Erhvervsevnetabet blev fastsat til 50 procent.
Styrelsen  

 fandt, at der ikke var grundlag til at nedsætte erstatningen.
I  

 begrundelsen blev blandt andet anført, at rygsmerterne forud for  

 ulykkestilfældet kun havde medført få og kortvarende  

 sygemeldinger.
Konkret sag nr. 2 En 49-årig mand kom til skade med ryggen ved en  

 arbejdsulykke i 1993 og fik en godtgørelse for varigt mén  

 på 5 procent.
Han sygemeldte sig og kom stort set ikke tilbage på  

 arbejdsmarkedet.
Den 1. august 1998 fik han mellemste  

 førtidspension.
 Det fremgik af pensionssagens akter, at han også  

 havde haft ryggener siden ungdommen, og at der blandt andet havde været  

 nakkesmerter.
 Erhvervsevnetabet blev fastsat til 25 procent.  

 Arbejdsskadestyrelsen vurderede på baggrund af de indhentede  

 oplysninger, at cirka 1/3 af den samlede nedsættelse af erhvervsevnen  

 skyldtes arbejdsskaden.
Styrelsen nåede til den konklusion, at arbejdsskaden  

 kun havde været medvirkende årsag til, at han hørte op med  

 at arbejde og fik førtidspension.
De væsentligste ryggener og  

 nakkesmerter var med overvejende sandsynlighed ikke en følge af  

 arbejdsskaden.
 Arbejdsskadestyrelsen vurderede på grundlag af de  

 indhentede oplysninger, at de forudbestående, dokumenterede lidelser  

 var så svære, at de ville have medført nedsættelse  

 af erhvervsevnen, selvom ulykken ikke var sket.
