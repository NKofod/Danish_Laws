 Bekendtgørelse om administration af landbrugsloven m.v.
 I medfør af § 30 a, stk. 1 og 3-5, og § 30 d i  

 landbrugsloven, jf. lovbekendtgørelse nr. 598 af 15. juli 1999, fastsættes:
 § 1.  

  

 De  

 regionale jordbrugskommissioner træffer inden for rammerne af de i medfør af  

 §  

 7 fastsatte retningslinier afgørelse efter landbrugsloven, jf. dog §§ 2, 3, 4  

 og 9.
Stk. 2.  

  

 Jordbrugskommissionernes afgørelse af retlige spørgsmål kan påklages til  

 Direktoratet for FødevareErhverv.
Herudover kan jordbrugskommissionernes  

 afgørelser ikke påklages.
Klagefristen er 4 uger fra den dag, afgørelsen er  

 meddelt ansøgeren.
 Stk. 3.  

  

 Klage indgives  

 til jordbrugskommissionen og videresendes med dennes bemærkninger til  

 Direktoratet for FødevareErhverv.
 § 2.  

  

 Amtsrådene træffer afgørelse efter § 7 a, stk. 3, i landbrugsloven i sager om  

 skovplantning på landbrugsejendomme, jf. bekendtgørelse om skovplantning på  

 landbrugsejendomme.
 Stk. 2.  

  

 Amtsrådene  

 træffer inden for rammerne af de i medfør af § 7, stk. 2, fastsatte  

 retningslinier afgørelse efter § 7 a, stk. 4, i landbrugsloven i sager om  

 indvinding af råstoffer i jorden.
Stk. 3.  

  

 Amtsrådenes  

 afgørelser i medfør af stk. 1 kan påklages til Direktoratet for  

 FødevareErhverv.
Amtsrådenes afgørelser i medfør af stk. 2 kan påklages til  

 Direktoratet for FødevareErhverv, jf. landbrugslovens §  

 30 a, stk. 3, og til Naturklagenævnet efter reglerne i §§ 13-16 i  

 lov om råstoffer (lovbekendtgørelse nr. 569 af 30. juni 1997). Klagefristen  

 er  

 4 uger fra den dag, afgørelsen er meddelt ansøgeren.
 Stk. 4.  

  

 Klage indgives  

 til amtsrådet og videresendes med amtsrådets bemærkninger til Direktoratet  

 for  

 FødevareErhverv.
 Stk. 5.  

  

 Bestemmelserne i  

 stk. 1-4 om amtsrådenes opgaver m.v. finder tilsvarende anvendelse for  

 Bornholms Regionsråd.
§ 3.  

  

 Direktoratet for FødevareErhverv og de regionale jordkøbsnævn, der udøver  

 beføjelser efter § 30 a i jordkøbsloven (lovbekendtgørelse nr. 493 af 13.  

 juni  

 1997), er i forbindelse med erhvervelse af landbrugsjorder eller ved frasalg  

 af  

 bygninger med tilhørende jordtilliggende fritaget for at indhente tilladelse  

 fra jordbrugskommissionerne til udstykning, arealoverførsel m.v. efter  

 reglerne  

 i § 4, stk. 1, § 7, stk. 1, og §§ 13 og 14 i landbrugsloven.
Ophævelse af  

 landbrugspligt i medfør af lovens § 4, stk. 1, forudsætter dog tilladelse fra  

 jordbrugskommissionen,  

 medmindre landbrugspligten kan bortfalde uden tilladelse, jf. lovens § 4,  

 stk.  

 6 og 7.
 § 4.  

  

 Direktoratet for FødevareErhverv træffer afgørelse i sager om selskabers  

 erhvervelse af landbrugsejendomme efter § 20 i landbrugsloven, herunder  

 hvorvidt aftaler mellem selskabets deltagere er i overensstemmelse med  

 regler,  

 der er fastsat i medfør af lovens § 20, stk. 5, jf. bekendtgørelse nr. 624 af  

 26. juli 1999 om landbrugslovens § 20.
 Stk. 2.  

  

 Direktoratet for  

 FødevareErhverv træffer endvidere afgørelse om påbud om afhændelse efter  

 lovens  

 § 27 og om tiltale efter lovens § 33, hvis et selskab ikke opfylder  

 betingelserne i lovens § 20.
 Stk. 3.  

  

 De regionale  

 jordbrugskommissioner træffer dog afgørelse om, hvorvidt betingelserne i  

 lovens  

 § 20, stk. 1, nr. 1, jf. §§ 16, 17, 17 a og 18, er opfyldt.
 § 5.  

  

 Direktoratet for FødevareErhverv varetager i samarbejde med  

 jordbrugskommissionerne de jordbrugsmæssige interesser i region-, kommune- og  

 lokalplanlægningen, herunder ved større projekter, der vil medføre væsentlige  

 indgreb i forhold til landbrugsejendomme.
 § 6.  

  

 Direktoratet for FødevareErhvervs afgørelser i medfør af landbrugsloven kan  

 ikke påklages til anden administrativ myndighed.
§ 7.  

  

 Direktoratet for FødevareErhverv kan meddele jordbrugskommissionerne og  

 amtsrådene, henholdsvis Bornholms Regionsråd, generelle retningslinier om  

 behandlingen og afgørelsen af sager efter landbrugsloven.
Der kan herunder  

 fastsættes bestemmelser om, i hvilket omfang Direktoratet for FødevareErhverv  

 skal underrettes om de behandlede sager.
 Stk. 2.  

  

 Direktoratet for  

 FødevareErhverv fastsætter nærmere retningslinier for amtsrådenes,  

 henholdsvis  

 Bornholms Regionsråds, kompetence og tilsynsopgaver m.v. samt for  

 jordbrugskommissionernes opgaver i forbindelse med behandlingen af sager om  

 indvinding af råstoffer i jorden.
 § 8.  

  

 Direktoratet for FødevareErhverv udøver et overordnet tilsyn med  

 jordbrugskommissionernes virksomhed.
 Stk. 2.  

  

 Direktoratet for  

 FødevareErhverv kan meddele jordbrugskommissionerne generelle retningslinier  

 med henblik på tilsyn og kontrol med administrationen af loven, herunder  

 varetagelse af kontrolopgaver med overholdelse af loven og indberetning  

 herom.
 § 9.  

  

 Direktoratet for FødevareErhverv kan i særlige tilfælde beslutte at overtage  

 kompetencen til at træffe afgørelse i sager af større betydning eller af  

 principiel karakter.
 § 10.  

  

 Bekendtgørelsen træder i kraft den 1. januar 2003, jf. dog stk. 2.
 Stk. 2.  

  

 Bestemmelserne i  

 § 3 træder i kraft den 15. oktober 2002.
 Stk. 3.  

  

 Bekendtgørelse  

 nr. 625 af 26. juli 1999 om administration af landbrugsloven m.v. ophæves.
