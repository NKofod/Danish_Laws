 Baggrund:
 - Bekendtgørelse nr. 564 af 22. december 1971 om dampkedelanlæg på  

 landjorden.
 - Arbejdstilsynets publikation nr. 39/1980: Forskrifter for fyrede  

 hedtvandsanlæg.
 - Arbejdstilsynets publikation nr. 67/1977: Forskrifter for fyrede  

 dampkedelanlæg.
 Denne At-meddelelse oplyser om de krav, der efter arbejdsmiljølovgivningen  

 og arbejdstilsynets praksis stilles til rum for mindre damp- og  

 hedtvandskedler og for anlæggets opstilling heri.
 Mindre damp- og hedtvandkedler producerer damp eller hedtvand ( vand med  

 temperatur over 120 grader C) og har et produkttal mindre eller lig med 10.  

 Produkttallet beregnes som kedlens rumindhold på vand/dampsiden i kubikmeter  

 gange dens indstillingstryk i bar.
 Ved anlæg med flere kedler er det kedlen med det største produkttal, der  

 er bestemmende for, om denne At-meddelelse finder anvendelse.
 For kedler med produkttal over 10, se At-meddelelse nr. 1.02.3 om kedelrum  

 for større damp- og hedtvandskedler.
 Der stilles også krav fra bygningsmyndigheden.
Opstilling Kedelrummet kan være et arbejdsrum og skal i så fald opfylde  

 arbejdsmiljølovgivningens almindelige krav hertil, se At-meddelelse nr.  

 1.01.1 om arbejdsrum på faste arbejdssteder.
 Kedler med produkttal større end 1 må ikke opstilles i beboelsesejendomme.
 Opstilling i kælder mere end 1 m under terræn tillades, hvis  

 udgangsforhold og øvrige forhold anses for betryggende.
 Rumhøjden skal være mindst 2,1 m.
 Gulvet skal have nødvendigt afløb.
 Udløb fra udblæsningsrør skal være placerethensigtsmæssigt og uden risiko  

 for personskade.
Udgangsforhold I stueplan eller kælder kræves kun 1 udgang fra kedelrummet, hvis den  

 fører direkte til det fri.
Dog tillades udgang gennem gang eller passage,  

 hvis den har en højde af mindst 1,9 m, og der desuden, hvis kedlen har et produkttal  

 større end 1, findes et let passabelt vindue i rummet.
Døre skal åbne udad.
 Hvis kedlen er placeret over stueplan, gælder kravene til udgangsforhold  

 for arbejdsrum, se At-meddelelse nr. 1.01.2 om udgangsforhold i forbindelse  

 med faste arbejdssteder.
Pladsforhold om kedler Kedlen skal være placeret hensigtsmæssigt, så betjening, vedligeholdelse  

 og kontrolarbejde kan foregå uhindret og sikkert.
 Samtlige rense- og besigtigelsesåbninger skal være eller let kunne gøres  

 tilgængelige.
Belysning Belysningen skal være indrettet, så driftsovervågning kan foretages på  

 betryggende måde.
Ventilation Der skal være den nødvendige ventilation til at sikre en korrekt  

 forbrænding i kedlen.
