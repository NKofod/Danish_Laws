Bekendtgørelse om  

 ikrafttræden af visse bestemmelser i lov  

  

 om ændring af lov om valg af danske repræsentanter til  

  

 Europa-Parlamentet, lov om valg til Folketinget, lov om  

  

 vederlag og pension m.v. for de danske repræsentanter i  

  

 Europa-Parlamentet og lov om vederlag og pension m.v. for  

  

 ministre (Ændringer som følge af udvidelsestraktaten og  

  

 ændring af akten om almindelige direkte valg af  

  

 repræsentanterne i Europa-Parlamentet, tilpasning af frister for  

  

 optagelse på valglisten m.v.) I medfør af § 5, stk. 2, i lov nr. 996 af 9.  

 december 2003 om ændring af lov om valg af danske repræsentanter til  

 Europa-Parlamentet, lov om valg til Folketinget, lov om vederlag og pension  

 m.v. for de danske repræsentanter i Europa-Parlamentet og lov om vederlag og  

 pension m.v. for ministre (Ændringer som følge af udvidelsestraktaten og  

 ændring af akten om almindelige direkte valg af repræsentanterne i  

 Europa-Parlamentet, tilpasning af frister for optagelse på valglisten m.v.)  

 fastsættes:
 § 1.  

  

 § 1, nr. 1-3 og nr. 5-11, § 3 og § 4 i lov nr. 996 af 9.  

 december 2003 træder i kraft den 22. maj 2004, jf. dog § 2 og § 3.
 § 2.  

  

 § 1, nr. 2 og 3, i lov nr. 996 af 9. december 2003, for så vidt angår  

 den  

 del af bestemmelserne, der vedrører antallet af medlemmer, får virkning fra  

 begyndelsen af Europa-Parlamentets valgperiode 2004-2009.
 § 3.  

  

 § 1, nr. 9, i lov nr. 996 af 9. december 2003, for så vidt angår den ved  

 denne bestemmelse foretagne affattelse af § 42, stk. 1, nr. 2, i  

 lov  

 om valg af danske repræsentanter til Europa-Parlamentet, får virkning fra  

 valget til Europa-Parlamentet i 2004.
