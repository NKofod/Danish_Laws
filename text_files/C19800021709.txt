 I henhold til § 22 i justitsministeriets bekendtgørelse af 21. juni 1973  

 om fuldbyrdelse af frihedsstraf, som ændret ved bekendtgørelse af 12.  

 december 1980, og § 22 i justitsministeriets bekendtgørelse af 21. juni 1973  

 om behandling af personer, der anbringes i forvaring, som ændret ved  

 bekendtgørelse af 12. december 1980, fastsættes følgende regler om  

 brevveksling og besøg m.v.:
I.
BREVVEKSLING.
A.
Almindelige regler om brevveksling.
 Personkredsen.
 § 1.  Institutionens leder kan fastsætte begrænsninger  

 med hensyn til, hvem indsatte må brevveksle med, såfremt det i det enkelte  

 tilfælde skønnes påkrævet af ordens- eller sikkerhedshensyn, for at forebygge  

 strafbart forhold eller af hensyn til beskyttelse af den forurettede ved  

 lovovertrædelsen.
 Stk. 2.  Om eventuelle begrænsninger skal der ske  

 fornødent notat med oplysning om grunden hertil.
 Ekspeditionen.
 § 2.  Brevpapir og konvolutter udleveres af  

 institutionen og må ikke være forsynet med stempel eller mærke, hvoraf  

 fremgår, at brevskriveren opholder sig i anstalt (arresthus).
§ 3.  Breve skal ekspederes uden ugrundet forsinkelse.  

 De indsatte skal underrettes om tidspunktet for normal postafsendelse.
For så  

 vidt gennemlæsning skal finde sted, skal den indsatte dog gøres opmærksom på,  

 at en meget omfattende brevveksling kan medføre forsinkelse af  

 postbesørgelsen.
 Stk. 2.  Ved institutionens ekspedition af breve til og  

 fra indsatte skal der tages de fornødne diskretionshensyn.
 Portoudgiften.
 § 4.  Portoudgiften afholdes af den indsatte.
 Kontrol.
 § 5.  Breve til og fra indsatte gennemlæses ikke,  

 medmindre det i det enkelte tilfælde af institutionens leder skønnes påkrævet  

 af ordens- eller sikkerhedshensyn eller for at forebygge strafbart forhold.
 Stk. 2.  Såfremt omstændighederne taler derfor, kan  

 institutionens leder dog bestemme, at der skal foretages stikprøvevis  

 gennemlæsning med henblik på kontrol med, at adgangen til ukontrolleret  

 brevveksling ikke misbruges.
 Stk. 3.  Om eventuel gennemlæsning skal der ske  

 fornødent notat med oplysning om grunden hertil.
 Stk. 4.  Bortset fra tilfælde, hvor gennemlæsning finder  

 sted, anvendes følgende fremgangsmåde med henblik på kontrol med, at brevene  

 ikke benyttes til ind- og udsmugling:
 1. Breve til den indsatte åbnes i dennes påsyn.
 2. Breve fra den indsatte afleves til personalet i  

 åben stand og lukkes i den indsattes påsyn efter kontrol af konvoluttens  

 indhold.
 Stk. 5.  Såfremt det findes påkrævet for at hindre  

 indsmugling, kan der i de lukkede institutioner gennemføres en ordning,  

 hvorefter der ikke sker udlevering af konvolutter, hvori breve til indsatte  

 har været fremsendt.
 Stk. 6.  Reglerne i stk. 4 kan fraviges i åbne  

 institutioner, hvor forholdene gør en lempeligere ordning forsvarlig.
 Tilbageholdelse.
 § 6.  I tilfælde, hvor gennemlæsning finder sted,  

 gælder følgende:
 1. Et brev kan efter bestemmelse af institutionens  

 leder tilbageholdes, såfremt det skønnes uegnet til afsendelse af ordens-  

 eller sikkerhedshensyn, for at forebygge eller opklare strafbart forhold  

 eller af hensyn til beskyttelse af den forurettede ved lovovertrædelsen.
2. Et tilsendt brev, der af tilsvarende grunde skønnes  

 uegnet til udlevering, skal tilbagesendes.
Hvis det af sikkerhedshensyn eller  

 for at forebygge eller opklare strafbart forhold anses for påkrævet, kan et  

 tilsendt brev tilbageholdes.
Stk. 2.  Breve, der tilbageholdes, opbevares i  

 institutionen.
Hvis indholdet af et tilbageholdt brev må antages at give  

 politiet eller en anden af kriminalforsorgens institutioner anledning til  

 videre foranstaltning, afleveres det til vedkommende myndighed.
Stk. 3.  Der skal ske fornødent notat om  

 tilbageholdelsen med oplysning om grunden.
Afsenderen skal underrettes om  

 tilbageholdelsen og begrundelsen herfor, medmindre formålet med  

 tilbageholdelsen herved forspildes.
 § 7.  Breve, der er udleveret til indsatte, kan  

 gennemlæses og eventuelt inddrages, såfremt det i det enkelte tilfælde af  

 institutionens leder skønnes påkrævet af ordens- eller sikkerhedshensyn eller  

 for at forebygge eller opklare strafbart forhold.
Stk. 2.  Om gennemlæsning og eventuel inddragelse skal  

 der ske fornødent notat med oplysning om grunden.
Den indsatte skal gøres  

 bekendt med grunden til, at de pågældende breve er taget i bevaring.
B.
Særlige regler om brevveksling med offentlige myndigheder m.fl.
 Kontrol.
 § 8.  Breve til og fra de i § 9 og § 10 nævnte  

 myndigheder m.fl. må ikke gennemlæses.
 § 9.  Med hensyn til breve til og fra følgende gælder  

 reglerne i stk. 2 og stk. 3:
 1. Justitsministeren.
 2. Direktøren for kriminalforsorgen.
 3. Domstolene.
 4. Den særlige klageret.
 5. Anklagemyndigheden.
 6. Politiet.
 7. Folketingets ombudsmand.
 8. Den europæiske menneskerettighedskommission.
 9. Forsvareren i en verserende straffesag.
 10. Forsvareren i en verserende sag om  

 prøveudskrivning fra forvaring.
 11. Forsvareren i den straffesag, der har ført til  

 indsættelse i institutionen.
 Stk. 2.  Breve til de nævnte myndigheder m.fl. må ikke  

 åbnes.
Stk. 3.  Breve, der klart fremtræder som hidrørende fra  

 de nævnte myndigheder, må ikke åbnes, såfremt det må anses for sikkert, at  

 brevet hidrører fra den angivne afsender.
Eventuel åbning skal ske i den  

 indsattes påsyn.
 § 10.  Med hensyn til breve til og fra følgende gælder  

 reglerne i stk. 2 og stk. 3:
 1. Andre offentlige myndigheder end nævnt i § 9.
 2. Medlemmer af folketinget.
 3. Diplomatiske eller konsulære repræsentanter for så  

 vidt den indsatte er statsborger i vedkommende land.
 Stk. 2.  Breve til de nævnte myndigheder m.fl. afleveres  

 til personalet i åben stand og lukkes i den indsattes påsyn efter kontrol af  

 konvoluttens indhold.
Stk. 3.  Breve, der klart fremtræder som hidrørende fra  

 de nævnte myndigheder, må ikke åbnes, såfremt det må anses for sikkert, at  

 brevet hidrører fra den angivne afsender.
Eventuel åbning skal ske i den  

 indsattes påsyn.
 Stk. 4.  Reglerne i stk. 2 kan fraviges i åbne  

 institutioner, hvor forholdene gør en lempeligere ordning forsvarlig.
 Portoudgiften.
 § 11.  Portoudgiften for breve til de i § 9, stk. 1,  

 nr. 1-10, nævnte myndigheder m.fl. afholdes af institutionen.
 Stk. 2.  Portoudgiften for andre breve kan afholdes af  

 institutionen, såfremt særlige forhold taler derfor.
II.
BESØG.
 Personkredsen.
 § 12.  De indsatte har adgang til at modtage besøg med  

 henblik på at opretholde og styrke forbindelsen med omverdenen.
Stk. 2.  Besøg af bestemte personer kan forbydes af  

 institutionens leder, hvis der søges opretholdt en tilknytning, der hidrører  

 fra studiebesøg og lignende.
Tilsvarende gælder, såfremt tilknytningen i det  

 væsentlige hidrører fra fælles anstaltsophold.
 Stk. 3.  Besøg af bestemte personer kan i øvrigt  

 forbydes af institutionens leder, såfremt det i det enkelte tilfælde skønnes  

 påkrævet af ordens- eller sikkerhedshensyn eller for at forebygge strafbart  

 forhold.
 Stk. 4.  Såfremt besøg nægtes, skal der ske fornødent  

 notat med oplysning om grunden hertil.
 Antal og varighed.
 § 13.  De indsatte har adgang til et ugentligt besøg.
 Stk. 2.  Hyppigere besøg tillades, såfremt  

 omstændighederne i det enkelte tilfælde taler derfor.
 Stk. 3.  Reglen i stk. 1 kan fraviges i institutioner,  

 hvor forholdene taler for videregående besøgsordning.
 § 14.  Besøgstiden må ikke være kortere end 1/2 time  

 og skal, hvor forholdene gør det muligt, være mindst 1 time.
 Besøgsforholdene m.v.
§ 15.  Besøgslokalerne skal så vidt muligt være  

 indrettet på en sådan måde, at der skabes en naturlig og venlig  

 besøgsatmosfære.
Hvor forholdene gør det forsvarligt, tillades det, at besøg  

 foregår på institutionens udeterræn.
 Stk. 2.  Såfremt det efter forholdene i institutionen og  

 omstændighederne i øvrigt findes ubetænkeligt, kan det i åbne institutioner  

 tillades, at besøg foregår på de indsattes opholdsrum.
 § 16.  De indsatte skal normalt have adgang til at  

 være iført deres eget tøj under besøg.
 Besøgstilladelse, kontrol m.v.
 § 17.  Besøg til indsatte kræver forudgående  

 tilladelse af institutionen.
 Stk. 2.  Reglen i stk. 1 kan fraviges i institutioner,  

 hvor forholdene gør en lempeligere ordning forsvarlig, eller omstændigheder i  

 det enkelte tilfælde taler derfor.
 Stk. 3.  Der kan afkræves de besøgende legitimation.
 § 18.  Med henblik på kontrol med, at besøgsadgangen  

 ikke benyttes til indsmugling, kan det gøres til et vilkår for besøg til  

 indsatte i lukkede institutioner, at den besøgende lader sin yderbeklædning  

 undersøge, såfremt det i det enkelte tilfælde skønnes påkrævet, eller  

 omstændighederne i øvrigt taler for stikprøvevis kontrol.
§ 19.  Hvis besøgsforholdene i institutionen tillader  

 det, er besøg i almindelighed ukontrolleret.
Såfremt det findes påkrævet af  

 ordens- eller sikkerhedshensyn eller for at forebygge strafbart forhold, kan  

 besøg dog gennemføres med kontrol, herunder i overværelse af en funktionær.
 Stk. 2.  Besøg af forsvareren i en verserende straffesag  

 foregår altid uden kontrol.
§ 20.  Ved besøg, der finder sted i overværelse af en  

 funktionær, kan der stilles krav om, at samtalen skal føres på et sprog, som  

 funktionæren forstår.
Såfremt forholdene taler derfor, skal tolk anvendes.
 § 21.  Besøg kan afbrydes, såfremt det findes påkrævet  

 af ordens- eller sikkerhedshensyn eller for at forebygge strafbart forhold.
§ 22.  Institutionens leder kan fastsætte  

 begrænsninger med hensyn til, hvilke effekter de besøgende må medtage eller  

 være i besiddelse af under besøget.
Tilladelse til at medtage eller være i  

 besiddelse af effekter under besøget, kan betinges af, at effekterne  

 visiteres.
Der skal normalt anvises de besøgende betryggende  

 opbevaringsmuligheder (så vidt muligt aflåst opbevaring) af personlige  

 ejendele, der ikke tillades medbragt eller anvendt under besøget.
 § 23.  Institutionens leder kan fastsætte  

 begrænsninger med hensyn til antallet af personer, der samtidig kan aflægge  

 besøg hos den indsatte.
 Stk. 2.  Besøg af børn kan normalt kun finde sted under  

 ledsagelse af en voksen.
 § 24.  Institutionens leder fastsætter i øvrigt de  

 nærmere regler om besøgenes afvikling.
 Stk. 2.  De besøgende skal underrettes om eventuelle  

 særlige forskrifter, der er nødvendige af ordens- eller sikkerhedshensyn, og  

 om andre praktiske forhold, som er af betydning for den besøgende.
III.
TELEFONSAMTALER.
 § 25.  Såfremt forbindelse gennem brevveksling ikke  

 uden væsentlig ulempe kan afventes, kan det i det omfang, det er praktisk  

 muligt, tillades indsatte at føre telefonsamtaler.
Stk. 2.  Såfremt det findes påkrævet af ordens- eller  

 sikkerhedshensyn eller for at forebygge strafbart forhold, kan tilladelse til  

 at føre telefonsamtale betinges af, at telefonsamtalen overhøres.
I så fald  

 skal den anden part gøres bekendt hermed.
 Stk. 3.  Der bør i almindelighed gives tilladelse til at  

 føre telefonsamtale med forsvareren i en verserende straffesag eller sag om  

 prøveudskrivning fra forvaring.
 Stk. 4.  Udgiften til telefonsamtaler afholdes normalt  

 af den indsatte.
 Stk. 5.  Videregående adgang for de indsatte til at  

 telefonere kan gennemføres i åbne institutioner.
IV.
IKRAFTTRÆDEN M.V.
 § 26.  Cirkulæret træder i kraft den 1. februar 1981.
 Stk. 2.  Samtidig ophæves:
 Direktoratets skrivelse af 4. juli 1968 om varigheden af besøg i  

 arresthusene.
 Direktoratets cirkulære nr. 140 af 25. juni 1973 om de indsattes adgang  

 til brevveksling og besøg m.v.
 Direktoratets cirkulære nr. 145 af 27. juni 1973 om visse spørgsmål  

 vedrørende brevveksling m.v. og udgang for indsatte, der udstår forvaring.
Direktoratet for kriminalforsorgen, den  

 18. december 1980 F.
Hellborn/ J.
Waagensen (Til kriminalforsorgens anstalter og arresthusene).
