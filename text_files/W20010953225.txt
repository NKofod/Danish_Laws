Konkursbo.
Godtgørelse for vandafgifter  

 og fradrag for moms.
Afregning Klagen til Landsskatteretten skyldes, at et selskab, nu et konkursbo. ikke  

 er anset for berettiget til godtgørelse af vandafgifter og fradrag for  

 moms af omkostninger til vandleverancer.
 Det fremgår, at kommunen leverede vand til selskabet i perioden fra  

 april til august 1999.
Det fremgår endvidere, at selskabet blev taget under  

 konkursbehandling den 27. august 1999, og at kommunen anmeldte et  

 tilgodehavende i konkursboet på 224.948 kr. vedrørende  

 vandleverancer til selskabet forud for konkursen.
Af dette beløb  

 udgjorde vandafgifter 28.085 kr. og moms 44.989 kr.
Kommunens tilgodehavende  

 havde efter vandforsyningslovens § 53, stk. 1, og § 54, jf.  

 tinglysningslovens § 4, stk. 2, fortrinsstilling i den i konkursboet  

 værende faste ejendom.
 I forbindelse med konkursboets afhændelse af den faste ejendom blev  

 kommunens tilgodehavende for vandleverancer betalt, og kurator i konkursboet  

 anmodede herefter den stedlige told- og skatteregion om udbetaling af den i  

 dette beløb indeholdte vandafgift og moms.
 Told- og skatteregionen har ved den påklagede afgørelse ikke  

 imødekommet denne anmodning og har som begrundelse herfor henvist til,  

 at godtgørelsen af vandafgift og fradraget for moms af udgiften til  

 vandleverancer tilkommer selskabet og ikke konkursboet.
Der er herved nærmere henvist til, at efter momslovens § 37 kan  

 momsregistrerede virksomheder ved opgørelsen af momstilsvaret som  

 indgående afgift fradrage momsen for virksomhedens indkøb m.v.  

 af varer og ydelser, der udelukkende anvendes til brug for virksomhedens  

 leverancer, der ikke er fritaget for afgift efter § 13. Endvidere er den  

 fradragsberettigede moms ifølge momslovens § 37, stk. 2, nr. 1, momsen  

 af varer og ydelser, der er leveret til virksomheden.
Da de omhandlede  

 leverancer er indkøbt og leveret til selskabet, er det dette, der har  

 fradragsretten for de omhandlede leverancer.
Told- og skatteregionen har endvidere henvist til § 9, stk. 3, i lov om  

 afgift af ledningsført vand (vandafgiftsloven), hvoraf det  

 fremgår, at vandafgiften tilbagebetales i samme omfang, som  

 virksomheden har fradragsret for indgående moms af vandet.
Told- og  

 skatteregionen har anført, at det følgelig er selskabet og ikke  

 konkursboet, der kan få tilbagebetalt vandafgiften.
 Told- og skatteregionen har i afgørelsen anført, at der  

 vedlægges efterangivelse for eventuel tilbagesøgning af moms af  

 vandafgift for selskabet, for det tilfælde at selskabet ikke allerede  

 har angivet disse afgifter.
 Konkursboets repræsentant har over for Landsskatteretten nedlagt  

 påstand om, at det anerkendes, at konkursboet er berettiget til at  

 få udbetalt den omhandlede moms og vandafgift.
Repræsentanten har til støtte herfor gjort gældende, at  

 konkursboet som følge af at kommunens tilgodehavende havde  

 fortrinsstilling i den faste ejendom, har betalt for de omhandlede  

 vandleverancer, og at konkursboet derfor også må være  

 berettiget til at få udbetalt momsen og vandafgiften vedrørende  

 disse leverancer.
Repræsentanten har nærmere anført, at  

 såfremt told- og skatteregionen ikke udbetaler det omhandlede  

 beløb til konkursboet vil told- og skatteregionens tilgodehavende i  

 konkursboet blive nedsat ved modregning i et beløb, som efter  

 konkursboets indtræden er betalt af boet, hvilket vil være i  

 direkte modstrid med konkurslovens regler om modregning, jf. konkurslovens §  

 42 samt reglerne om konkursordenen.
Endvidere er det anført, at hvis  

 konkursboet følger opfordringen til at angive tilgodehavendet på  

 vegne selskabet, vil told- og skatteregionen foretage modregning i  

 beløbet med sit tilgodehavende fra før konkursen, hvilket  

 tilgodehavende er anmeldt som et krav efter konkurslovens § 97. En  

 sådan modregning vil ligeledes være i strid med konkurslovens  

 regler om modregning og konkursordenen.
Told- og skattemyndighederne må  

 derfor være forpligtet til udbetale tilgodehavendet til konkursboet.
 Landsskatteretten udtaler:
 Med den af told- og skatteregionen anførte begrundelse kan  

 Landsskatteretten tiltræde, at konkursboet efter vandafgiftslovens § 9,  

 stk. 3, ikke er berettiget til godtgørelse af vandafgiften for de  

 omhandlede vandleverancer, og at konkursboet efter momslovens § 37 ikke har  

 fradragsret for momsen af denne udgift.
 Landsskatteretten finder ikke efter momslovens § 79 og vandafgiftslovens §  

 22a at have kompetence til at tage stilling til konkursboets  

 repræsentant anbringende om, at da udgiften til de omhandlede  

 leverancer er betalt af konkursboet, skal told- og skattemyndighederne ikke  

 være berettiget til at foretage modregning i det omhandlede  

 beløb med dets tilgodehavende i konkursboet.
Afgørelsen heraf fordrer således en stillingtagen til enten  

 konkursretlige regler og/eller til de dagældende regler i henholdsvis  

 momslovens kapitel 15 og vandafgiftsloven §§ 13 - 15 (nu  

 opkrævningsloven) om afregning af afgifterne.
Landsskatteretten er  

 efter momslovens § 79 og vandafgiftslovens § 22a modsætningsvis ikke  

 klagemyndighed for afgørelser truffet i henhold til disse regler.  

 Endvidere har told- og skatteregionen efter det foreliggende endnu ikke  

 foretaget modregning i det omhandlede tilgodehavende.
 Landsskatteretten må derfor henvise konkursboet til, hvis told- og  

 skatteregionen foretager modregning, at indbringe berettigelsen heraf enten  

 for Told- og Skattestyrelsen, jf. § 18 i  

 sagsudlægningsbekendtgørelsen (bek. nr. 1107 af 13. december  

 2000), eller eventuelt for den skifteret, hvor konkursboet behandles.
 Den påklagede afgørelse stadfæstes derfor for så  

 vidt angår told- og skatteregionens afgørelse vedrørende  

 vandafgiftslovens § 9, stk. 3, og momslovens § 37.
