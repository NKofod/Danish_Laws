Nr BTL 132 Betænkning over Forslag til lov om ændring af lov om anvendelse af  

 Danmarks undergrund   

 Nr L 132 1994-95, 1. samling Afgivet af Det Energipolitiske Udvalg Afgivet: 19950405 Udvalget har behandlet lovforslaget i en række møder og har herunder haft samråd med miljø- og energiministeren, der tillige skriftligt har besvaret spørgsmål fra udvalget.
Nogle af udvalgets spørgsmål og miljø- og energiministerens svar herpå er optrykt som bilag til betænkningen.
 Der er af miljø- og energiministeren stillet et ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med  

 det stillede ændringsforslag.
Flertallet har ved sin behandling af lovforslaget og ministerens svar på  

 de stillede spørgsmål særlig koncentreret sig om de nærmere vilkår for  

 iværksættelsen af en VVM-procedure, ministerens adgang til at udpege en  

 operatør for en gruppe af ansøgerselskaber og endelig de bestemmelser i  

 lovforslaget, der vedrører forholdet til A.P.
Møllers eneretsbevilling af 8.  

 juli 1962 til efterforskning og indvinding af kulbrinter i Danmarks  

 undergrund.
Endelig har spørgsmålet om inddragelse af udvalget i de  

 foreslåede procedurer for tildeling af tilladelser været genstand for flere  

 spørgsmål til ministeren.
 Flertallet har, hvad angår iværksættelsen af en VVM-procedure på  

 havområdet, lagt vægt på ministerens oplysninger om, at der ved afgrænsningen  

 af, hvilke projekter der vil blive omfattet af krav om en VVM-procedure, vil  

 blive fastsat nærmere kriterier med henblik på, at kun større projekter, der  

 kan forventes at indebære væsentlige miljømæssige konsekvenser, vil være  

 omfattet.
 Hvad angår den under nr. 7 foreslåede § 12 a, stk. 6, om ministerens  

 adgang til at udpege operatøren for en gruppe af virksomheder, der i forening  

 meddeles tilladelser, har flertallet lagt vægt på ministerens oplysninger om,  

 at det må antages ikke at kunne stilles som vilkår for statsdeltagelse, at  

 statsdeltageren skal være operatør, og at bestemmelsen i stk. 6 om udpegelse  

 af operatør kun vil være aktuel i de tilfælde, hvor udbud med sammensætning  

 af grupper finder sted i henhold til den under nr. 7 foreslåede § 12 a, stk.  

 5. Som det fremgår af ministerens besvarelse af spørgsmål 51 fra udvalget, er  

 der ikke tale om, at nogen kan påtvinges en operatør.
For så vidt angår forholdet til A.P.
Møllers eneretsbevilling af 8. juli  

 1962, har flertallet lagt vægt på ministerens oplysninger om, at  

 lovforslagets implementering af overgangsordningen i koncessionsdirektivet  

 vedrørende udløbet af A.P.
Møllers eneretsbevilling fra 1962 ikke indebærer  

 nogen ændring i forhold til A.P.
Møllers nuværende retsstilling, således at  

 staten kan leve op til sine forpligtelser over for A.P.
Møller.
Hvad endelig angår spørgsmålet om udvalgets inddragelse i de foreslåede  

 procedurer for tildeling af tilladelser, har flertallet noteret sig, at  

 ministeren har stillet et ændringsforslag, hvorefter nr. 2 i lovforslaget  

 udgår.
Udvalget vil herefter blive inddraget i proceduren for tildeling af  

 tilladelser efter åben dør-systemet efter samme regler, som gælder for  

 udvalgets inddragelse ved tildeling af tilladelser i henhold til den  

 nuværende lov.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget og det stillede ændringsforslag  

 ved 2. behandling.
 ÆndringsforslagAf miljø- og energiministeren, tiltrådt af et  

flertal (udvalget med undtagelse af SF):
 Til § 1 1) Nr. 2 udgår.
Bemærkninger Til nr. 1 Ændringsforslaget indebærer, at Folketingets Energipolitiske  

 Udvalg inddrages i alle de foreslåede procedurer for tildeling af tilladelser  

 til efterforskning og indvinding af kulbrinter i samme omfang som hidtil.
Martin Glerup (S) nfmd.
Henning Gjellerod (S) Erik Mortensen (S) Helge  

 Mortensen (S) Inger Bierbaum (S) Anni Svanholt (SF) Kristen Touborg (SF)  

 Elsebeth Gerner Nielsen (RV) Peter Duetoft (CD) Peter Hansen-Nord (V) Knud  

 Enggaard (V) Birgit Thye-Petersen (V) Jens Vibjerg (V) Eva Møller (KF)  

 Pernille Sams (KF) Niels J.
Langkilde (KF) Kim Behnke (FP) fmd.
 Enhedslisten havde ikke medlemmer i udvalget.
Bilag Nogle af udvalgets spørgsmål til miljø- og energiministeren og dennes svar  

 herpå Spørgsmål 2:
»Vil ministeren give en præcis fortolkning af § 12 a, stk. 6? Vil  

 ministeren f.eks. kunne udpege en operatør i strid med rettighedshavernes  

 ønsker?» Spørgsmål 17:
»Hvad er baggrunden for, at ministeren i den nye § 12 a, stk. 6,  

 ønsker mulighed for at påtvinge et konsortium en statsligt udpeget operatør? Var det ikke mere rimeligt at lade selskaberne i konsortiet om at enes om  

 en operetør, og kun have mulighed for at gribe ind, hvis enighed ikke kan  

 opnås?» Svar:
 Bestemmelsen i direktivets artikel 5, stk. 1, åbner mulighed for, at  

 myndighederne kan bestemme sammensætningen af en enhed og bestemme, hvem der  

 skal drive denne.
Uden at det er fremgået udtrykkeligt af den nugældende undergrundslov, har  

 der været mulighed for i Danmark at anvende en procedure for udbud af  

 tilladelser, hvor det er et vilkår, at ministeren kan sammensætte en gruppe,  

 der i forening meddeles en tilladelse og desuden kan udpege operatøren for  

 gruppen.
Denne procedure er tidligere anvendt i forbindelse med  

 Løgumkloster-runden i 1992 og er også et led i udbudsvilkårene for 4. runde.
 Det skal i den forbindelse bemærkes, at anvendelsen af en sådan procedure  

 skal fastsættes som led i udbudsvilkårene i henhold til undergrundslovens §  

 12, stk. 2, og skal forelægges for Folketingets Energipolitiske Udvalg, før  

 indkaldelse af ansøgninger kan finde sted.
Baggrunden for at indsætte et vilkår i udbudsvilkårene om, at ministeren  

 kan udpege operatøren, sådan som det f.eks. er sket i 4. runde, er ikke et  

 ønske om at påtvinge et konsortium en statsligt udpeget operatør, men hænger  

 sammen med den udbudsform, der nu samtidig udtrykkelig åbnes mulighed for i  

 forslagets § 12 a, stk. 5, hvorefter sammensætningen af grupper af  

 virksomheder, der i forening meddeles tilladelser, foretages af ministeren.  

 En sådan procedure indebærer, at selskaberne ansøger enkeltvis om andele i  

 tilladelser og ikke i grupper, og at der skal ansøges særskilt om  

 operatørskab.
Såfremt flere selskaber i denne situation ansøger om  

 operatørskab for det samme område, må der nødvendigvis træffes et valg herom.  

 Ministeren må derfor i udbudsvilkårene kunne forbeholde sig, efter en  

 vurdering af ansøgernes kvalifikationer, at træffe afgørelser om valg af  

 operatør.
Ifølge forslagets § 12, stk. 6, skal udvælgelsen ske på grundlag af  

 operatørens sagkundskab og eventuelt andre af de kriterier, der er omhandlet  

 i § 12, stk. 1-4. Det vil sige, at ministeren ikke står frit i valget mellem  

 flere mulige operatører, men skal basere sig på saglige, objektive kriterier,  

 der er offentliggjort på forhånd i udbudsvilkårene.
 For god ordens skyld skal det i den forbindelse nævnes, at der ikke efter  

 den 1. juli i år - hvor koncessionsdirektivet skal være implementeret - er  

 mulighed for at forhandle med ansøgerne, efter at ansøgningerne er indgivet.
 Der henvises i øvrigt til besvarelserne af udvalgets spørgsmål 79 og 90 i  

 forbindelse med udbuddet af 4. runde (energiministerens skrivelse af 27. juni  

 1994) (Alm. del - bilag 260) samt spørgsmål 145 (Alm.del - bilag 283).
 Spørgsmål 7:
»Vil ministeren give en grundig redegørelse for, hvorfor spørgsmålet  

 om A.P.
Møllers koncession og situationen i 2012 ikke kan formuleres ind i  

 selve lovteksten? Har en lovtekst ikke større juridisk gyldighed end  

 bemærkningerne i et lovforslag?» Spørgsmål 8:
»Vil ministeren med et ændringsforslag lave en bestemmelse i selve  

 lovteksten, som til fulde opfylder de løfter, der blev givet fra regeringen  

 angående A.P.
Møller og 2012-situationen i forbindelse med forhandlingerne i  

 EU af direktivet i december 1993?» Svar:
Direktivets artikel 13 har følgende ordlyd: »Bestemmelserne i artikel  

 3 og 5 gælder ikke for nye tilladelser, som Danmark tildeler inden den 31.  

 december 2012 for de områder, som opgives den 8. juli 2012 ved udløbet af den  

 tilladelse, der blev tildelt den 8. juli 1962. De nye tilladelser skal  

 tildeles på grundlag af objektive og ikkediskriminerende principper.
Denne  

 artikel skaber derfor ingen præcedens for medlemsstaterne«.
I lovforslagets § 2, stk. 2, fastsættes det, »at bestemmelserne i  

 forslagets §§ 12 og 12 a som affattet ved denne lovs § 1, nr. 6 og 7, gælder  

 ikke for nye tilladelser til efterforskning og indvinding af kulbrinter i  

 henhold til § 5, som meddeles inden den 31. december 2012 for de områder,  

 hvortil eneretten bortfalder den 8. juli 2012 ved udløbet af  

 eneretsbevillingen af 8. juli 1962 til efterforskning og indvinding af  

 kulbrinter m.v. i Danmarks undergrund.
Sådanne tilladelser skal meddeles på  

 grundlag af objektive og ikkediskriminerende principper.« Koncessionsdirektivets bestemmelse om en overgangsordning med henblik på  

 2012-situationen er således implementeret i selve lovteksten.
Det fremgår  

 endvidere af den gældende lovs § 40, stk. 2, at »bevillinger og  

 tilladelser, der er meddelt efter lov nr. 181 af 8. maj 1950 om  

 efterforskning og indvinding af råstoffer i kongeriget Danmarks undergrund  

 med tilhørende overenskomster og aftaler opretholdes med de ændringer, der  

 følger af denne lov . . . .«.
Da der i forslagets § 2, stk. 2, er en  

 udtrykkelig henvisning til eneretsbevillingen, må overgangsordningen anses  

 for korrekt implementeret, ligesom der ikke er behov for yderligere at  

 lovfæste 1962-bevillingens vilkår vedrørende 2012-situationen.
 Det bemærkes i den forbindelse, at lovforslaget til den nugældende lov  

 indgik i de forhandlinger mellem energiministeren og bevillingshaverne, der  

 førte frem til aftalen af 19. maj 1981. Aftalen bygger på §§ 40 og 42 i det i  

 1981 fremsatte lovforslag til den nugældende lov, og der blev vedtaget de  

 ændringer til lovforslaget, som aftalen nødvendiggjorde, jf. § 20 i aftalen.
 Spørgsmål 26:
»I bemærkningerne til den nye § 12 a, stk. 2, siges det, at det  

 auktionssystem, der indføres med paragraffen, også hidtil har kunnet  

 anvendes, men ikke har været benyttet.
Hvad er da baggrunden for at have det  

 med i loven? Det ses ikke at være nødvendigt ud fra direktivtekstens artikel  

 5«.
 Svar:
Som det er nævnt i de almindelige bemærkninger, har direktivet i et vist  

 omfang karakter af et rammedirektiv, der på en række områder giver  

 medlemslandene mulighed for at anvende direktivets regler, hvis de ønsker  

 det, uden at de dog er forpligtet hertil.
I besvarelsen af spørgsmål 6 er  

 givet en oversigt over sådanne bestemmelser i direktivteksten med det  

 forbehold, at direktivteksten ikke er entydig på dette punkt.
 Direktivets artikel 5, stk. 1, omhandler auktionsprincippet og bestemmer  

 at:
»Medlemsstaterne træffer de nødvendige foranstaltninger for at sikre,  

 at 1. Tilladelser tildeles på grundlag af kriterier, der under alle  

 omstændigheder vedrører:
a) enhedernes tekniske og finansielle kapacitet, og b) den måde, hvorpå de har til hensigt at foretage prospektering og  

 efterforskning og/eller at indlede produktion i det pågældende geografiske  

 område, samt i givet fald c) den pris, som enheden er parat til at betale for at opnå tilladelsen,  

 hvis tilladelsen udbydes til salg, d) andre relevante, objektive og ikkediskriminerende kriterier med henblik  

 på at foretage det endelige valg mellem ansøgningerne, hvis to eller flere  

 ansøgninger har opnået samme resultat efter vurderingen på baggrund af  

 kriterierne under litra a) og b) samt i givet fald litra c) . . .«.
Det fremgår af teksten, at medlemsstaterne ikke er forpliget til at  

 anvende andre kriterier end de i litra a) og b) nævnte, men formuleringen af  

 direktivet rejser tvivl om, hvorvidt det kan undlades af implementere  

 autionsprincippet som en mulighed, selv om denne ikke påtænkes anvendt, jf.  

 den ovenfor citerede ordlyd: »Medlemsstaterne træffer de nødvendige  

 foranstaltninger for at sikre . . .« samt ». . .i givet fald c) den  

 pris . . ».
Allerede for at undgå risiko for en klage fra Kommissionen  

 om mangelfuld implementering er det valgt at implementere auktionsprincippet  

 som et muligt udvælgelseskriterium.
Hertil kommer, at selv om auktionsprincippet ikke har været anvendt hidtil  

 i Danmark, fordi det ikke har været fundet velegnet til udvælgelse af  

 ansøgere, kan det ikke helt udelukkes, at det kunne komme på tale i marginale  

 tilfælde, f.eks. hvor de geologiske forhold i et ansøgt område er så  

 velkendte, at det på grundlag af de tilbudte arbejdsprogrammer ikke vil være  

 muligt at udpege den bedste ansøger.
I en sådan situation kunne anvendelse af  

 auktionsprincippet være et alternativ som udvælgelsesparameter til f.eks.  

 størrelsen af den tilbudte statsandel eller størrelsen af den tilbudte  

 produktionsafgift (royalty), og det er derfor fundet mest hensigtsmæssigt at  

 medtage princippet i loven.
Hvad angår de øvrige rammebestemmelser i direktivet, er det ligeledes  

 fundet hensigtmæssigt at implementere rammerne for i så høj grad som muligt i  

 loven at opretholde den handlefrihed, der inden vedtagelsen af direktivet var  

 gældende vedrørende udformningen af den danske koncessionspolitik.
Det  

 understreges, at anvendelsen af rammerne forudsætter, at der udformes vilkår  

 for udbuddet, der forudgående skal forelægges udvalget, før ansøgninger kan  

 indkaldes på dette grundlag.
Der vil således ikke kunne meddeles tilladelser  

 på vilkår, som ikke har været forelagt udvalget.
 Der henvises i øvrigt til besvarelsen af spørgsmål 16.
 Spørgsmål 48:
»I fortsættelse af svaret på spørgsmålene 2 og 17 (jf. alm. del -  

 bilag 8) ønskes det oplyst, om den operatør, ministeren i givet fald (fordi  

 det er en del af udbudsvilkårene), skal udpege, skal vælges imellem de  

 selskaber, der har søgt om operatørskab, eller om ministeren er helt frit  

 stillet i valg af operatør.« Spørgsmål 49:
»I fortsættelse af svaret på spørgsmålene 2 og 17 (jf. alm. del -  

 bilag 8) ønskes det oplyst, om ministeren - dersom det ikke i  

 udbudsbetingelserne er et vilkår, at ministeren kan sammensætte en gruppe,  

 men i stedet, som det er sket forud for 4. udbudsrunde, lader grupper søge om  

 tilladelse - da kan (og vil) påtvinge sådanne grupper en statsoperatør.« Spørgsmål 50:
»Ovenstående spørgsmål 48 og 49 kunne måske lidt kort formuleres: Kan  

 ministeren på baggrund af lovforslaget udpege en (statslig) operatør i alle  

 tilfælde? Eller er det kun muligt, hvis de private ansøgere om rettigheder  

 ikke kan blive enige? Hvis første halvdel af dette spørgsmål er besvaret bekræftende, agter  

 ministeren da at udnytte denne beføjelse?» Svar:
 I koncessionsdirektivets artikel 5, stk. 1, er om sammensætningen af  

 grupper og udpegelse af operatør anført følgende:
 »Bestemmer myndighederne sammensætningen af en enhed, som de kan  

 tildele en tilladelse, skal de træffe bestemmelsen på grundlag af objektive  

 og ikkediskriminerende kriterier.
Bestemmer nyndighederne, hvem der skal drive en enhed, som de kan tildele  

 en tilladelse, skal de træffe bestemmelsen på grundlag af objektive og  

 ikkediskriminerende kriterier.« Lovforslagets § 12 a, stk. 5 og 6, implementerer direktivets ordning og  

 følger direktivets systematik i denne henseende.
 For så vidt angår statsselskabets rolle, skal jeg henvise til  

 bemærkningerne til lovforslagets nr. 4 om direktivets bestemmelser om  

 statsdeltagelse, der må antages at indebære, at det ikke kan indgå som vilkår  

 for statsdeltagelse, at statsdeltageren skal være operatør.
 Endvidere henvises til besvarelsen af spørgsmål 80 forud for udbuddet af  

 4. runde, (jf. alm. del - bilag 260) (den daværende energiministers skrivelse  

 af 27. juni 1994), hvori det oplyses, at det er hensigten at ophæve den  

 operatørpolitik, der har været ført siden 2. runde i 1986, og at ligestille  

 det halvt private/halvt statsligt ejede operatørselskab DANOP og dets private  

 delejer DENERCO med alle andre ansøgere.
Som det fremgår af besvarelsen af udvalgets spørgsmål 2 og 17 (L 132,  

 bilag 3 og 5) er baggrunden for at indsætte et vilkår i udbudsvilkårene om,  

 at ministeren kan udpege baggrunden for at indsætte et vilkår i  

 udbudsvilkårene om, at ministeren kan udpege operatøren, sådan som det f.eks.  

 er sket i 4. runde, ikke et ønsker om at påtvinge et konsortium en statsligt  

 udpeget operetør, men hænger sammen med den udbudsform, de nu samtidig  

 udtrykkeligt åbnes mulighed for i forslagets § 12 a, stk. 5, hvorefter  

 sammensætningen af grupper af virksomheder, der i forening meddeles  

 tilladelser, foretages af ministeren.
En sådan procedure indebærer, at  

 selskaberne ansøger enkeltvis om andele i tilladelser og ikke i grupper, og  

 at der skal ansøges særskilt om operatørskab.
Såfremt flere selskaber i denne  

 situation ansøger om operetørskab for det samme område, må der nødvendigvis  

 træffes et valg herom.
Ministeren må derfor i udbudsvilkårene kunne  

 forbeholde sig, efter en vurdering af ansøgernes kvalifikationer, at træffe  

 afgørelse om valg af operatør.
Ifølge forslagets § 12 a, stk. 6, skal  

 udvælgelsen ske på grundlag af operatørens sagkundskab og eventuelt andre af  

 de kriterier, der er omhandlet i § 12 a, stk. 1-4. Det vil sige, at  

 ministeren ikke står frit i valget mellem flere mulige operatører, men skal  

 basere sig på saglige, objektive kriterier, der er offentliggjort på forhånd  

 i udbudsvilkårene.
 Bestemmelsen i stk. 6 om udpegelse af operatør vil kun være aktuel i de  

 tilfælde, hvor udbud med sammensætning af grupper finder sted i henhold til  

 stk. 5.
Udpegelse af operatør i sådanne tilfælde kan, som det eksempelvis er  

 fastsat i udbudsvilkårene for 4. runde, kun ske: ». . .efter en  

 vurdering af de ansøgende operatørers kvalifikationer og erfaringer. .  

 .«.
Det er således ikke hensigten med lovforslaget at give mulighed for  

 at udpege en operatør uden for ansøgerkredsen.
 Spørgsmål 51:
»Ad svarene på spørgsmål 2 og 17 I lovforslagets § 12 a, stk. 6, åbnes der op for, at ministeren kan  

 foretage udpegningen af operatøren for et konsortium.
 Det overlades således til ministeren at fastsætte, om det i en udbudsrunde  

 skal være ministeren selv, der udpeger operatøren for rettighedshaverne.
Uanset spørgsmål 2 og 17 giver ministeren ikke svar på, om ministeren kan  

 udpege en operatør i strid med rettighedshavernes ønsker, og besvarer heller  

 ikke spørgsmålet, hvorvidt ministeren kan påtvinge et konsortium en statsligt  

 udpeget operatør.
Ministeren anfører dog, at såfremt flere selskaber søger om  

 operatørskab, må ministeren nødvendigvis træffe valg herom.
På baggrund af ministerens undvigende svar bør ministeren give tilsagn om,  

 at ministeren alene kan udpege en operatør i tilfælde, hvor de private  

 rettighedshavere ikke kan nå til enighed herom.
Dette bør tillige fremgå af  

 bemærkningerne til lovforslaget.
Vil ministeren sørge for, at dette også fremgår af bemærkningerne til  

 forslaget eller betænkningen?» Svar:
 Jeg henviser til min besvarelse af de senere stillede spørgsmål 48-50,  

 hvori jeg bekræfter, at bestemmelsen i § 12 a, stk. 6, kun vil være aktuel i  

 de tilfælde, hvor udbud med sammensætning af grupper finder sted i henhold  

 til stk. 5. Jeg skal i den forbindelse gøre opmærksom på, at en sådan  

 procedure kun kan bringes i anvendelse efter forelæggelse for udvalget og  

 derfor kun, hvis der er et politisk flertal for det.
Jeg har som nævnt i besvarelsen af de ovennævnte spørgsmål ikke nogen  

 intention om at påtvinge ansøgere en operatør, der ikke er ansøger.
Når man  

 vælger at anvende en procedure efter § 12 a, stk. 5, hvorefter der kan  

 ansøges om andele i tilladelser og der derfor skal ansøges særskilt om  

 operatørskab i henhold til en procedure efter stk. 6, indebærer denne  

 procedure, at ansøgerne ikke har kendskab til hinandens - indbyrdes  

 konkurrerende - ansøgninger.
De bliver først, når vurderingen af  

 ansøgningerne er afsluttet, på samme tid underrettet om hvem af de andre  

 ansøgere, de bliver tilbudt at være i gruppe med og hvem blandt dem, der er  

 udset til at blive operatør.
Ansøgningsproceduren er ikke baseret på, at der  

 herefter skal finde en forhandling sted blandt de udpegede om hvem af dem,  

 der skal være operatør.
Derimod kan enhver af ansøgerne, der på denne måde  

 får tilbudt andele, afslå tilbudet, såfremt de ikke kan acceptere at være i  

 gruppe med en eller flere af de øvrige, der har fået tilbud, eller den  

 udpegede operatør.
Der er således ikke tale om, at nogen kan påtvinges en  

 bestemt operatør.
 Spørgsmål 53:
Ad svaret på spørgsmål 20 »Som argument for at implementere VVM-konsekvensprocedure på  

 offshore-området anfører ministeren endnu en gang, at det er Kommissionens  

 holdning, at dette er nødvendigt.
Det bestrides ikke, at Kommissionens  

 holdning er som anført, men denne holdning er imidertid ikke i  

 overensstemmelse med Rådets direktiv, hvoraf det fremgår, at det er den  

 enkelte medlemsstats suveræne afgørelse, om offshore-projekter skal  

 underkastes VVM-procedure.
Er ministeren ikke enig i denne vurdering?» Svar:
 Efter VVM-direktivet er medlemsstaterne forpligtet til at sikre, at  

 projekter, der kan få væsentlig indvirkning på miljøet, undergives en  

 miljømæssig vurdering i overensstemmelse med direktivets bestemmelser  

 (artikel 5-10), inden der gives tilladelse til disses etablering.
 Artikel 4 i direktivet definerer de projekter, der er omfattet af  

 direktivet.
 Det fremgår bl.a. heraf, at der altid skal udarbejdes  

 miljøkonsekvensvurderinger for projekter opregnet i direktivets bilag 1. For  

 projekter omfattet af direktivets bilag 2, herunder projekter vedrørende  

 udvinding af olie og naturgas, skal miljøkonsekvensvurderingen efter artikel  

 4, pkt. 2, udarbejdes, »når medlemsstaterne finder, at det er påkrævet  

 på grund af projekternes karakter«.
 Jeg er på denne baggrund enig med Kommissionen i, at direktivet må forstås  

 således, at en konkret vurdering i de enkelte tilfælde er principielt  

 nødvendig for at beslutte, om projekter, der er omfattet af bilag 2, skal  

 underkastes en VVM-procedure eller ej, Man kan således ikke generelt undtage  

 en type af projekter, da dette ville stride mod de i direktivet forudsatte  

 konkrete vurderinger af de enkelte projekter.
 Noget andet er, at artikel 4 i direktivet åbner op for, at medlemsstaterne  

 i en vis udstrækning kan basere ovennævnte vurdering af hvilke projekter, der  

 skal undergives miljøvurderinger, på fastsatte kriterier og/eller  

 grænseværdier.
 Jeg har redegjort nærmere herfor i min besvarelse af de af udvalget  

 stillede spørgsmål 20 og 46.
 Spørgsmål 63:
»Skal besvarelsen af spørgsmål 38, jf. bilag 8, forstås således, at  

 nye rettighedshavere skal betale rørledningsafgift efter samme vilkår som i  

 dag gælder for DUC - og at den omtalte fælleserklæring ikke senere vil kunne  

 ændres af EU, herunder f.eks.
EF-Domstolen?» Svar:
Jeg kan bekræfte, at der som oplyst i min besvarelse af spørgsmål 28 ikke  

 sker nogen ændring i de vilkår, der gælder for at kunne pålægge nye  

 rettighedshavere rørledningsafgift.
I den forbindelse bemærkes, at for DUC  

 gælder særlige regler i henhold til 1981-aftalen mellem energiministeren og  

 A.P.
Møller vedrørende rørledningsloven, jf. rørledningslovens § 6, stk. 2.
 I aftalen fra 1981 er det yderligere præciseret, at ved tilslutning af nye  

 brugere vil energiministeren ved fastsættelse af regler om fordeling af de  

 forskellige betalingselementer i princippet tilstræbe en ligelig fordeling  

 mellem brugerne under hensyntagen til benyttelsen af rørledningen.
Det følger af de almindelige regler for EU-samarbejdet, at det ikke kan  

 udelukkes, at der kan ske ændring i forudsætningerne for den  

 fællesereklæring, der omtales i mit svar som følge af nye EU-regler, ligesom  

 det ikke kan udelukkes, at en afgørelse ved EF-Domstolen vil kunne medføre  

 dette.
I den forbindelse skal man dog være opmærksom på, at erklæringen  

 udover den binding på Kommissionen, der ligger i den måde, som Kommissionen i  

 fælleserklæringen har udtalt sig på om den danske rørledningslov, også har  

 generel betydning som fortolkningsbidrag for EF-Domstolen, hvis dette  

 spørgsmål nogensinde skulle blive forelagt Domstolen, når der som for denne  

 erklærings vedkommende er tale om en erklæring, som præciserer de pågældende  

 bestemmelsers indhold.
 Spørgsmål 66:
»Hvilke af de foreslåede ændringer i loven vil omfatte den nuværende  

 koncessionshaver DUC?» Svar:
 Hvad angår virksomheden under DUC's nuværende eneretsbevilling af 8. juli  

 1962, gælder forslagets bestemmelser i § 26 om oplysninger om  

 leverandørforhold, § 28 a om miljøkonsekvensvurderinger for nye aktiviteter  

 og § 33 om eventuel fjernelse af anlæg.
For så vidt angår nye tilladelser, der måtte blive meddelt inden den 31.  

 december 2012 for de områder, hvortil eneretten bortfalder den 8. juli 2012  

 ved udløbet af eneretsbevillingen, indebærer lovforslagets § 2, stk. 2, at de  

 foreslåede procedurer i §§ 12 og 12 a ikke finder anvendelse.
Dette gør det  

 muligt for staten at leve op til sine forpligtelser over for A.P.
Møller.
Jeg  

 har redegjort herfor i besvarelsen af udvalgets spørgsmål 7 og 8 (L 132 -  

 bilag 3).
 Såfremt DUC ansøger om nye tilladelser for områder, der ikke er omfattet  

 af lovforslagets § 2, stk. 2, vil konsortiet være omfattet af forslagets  

 regler på samme måde som alle andre ansøgere.
