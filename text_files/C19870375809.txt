 Ved lov nr. 368 af 10. juni 1987 blev det vedtaget, at ledige som har  

 afsluttet seneste arbejdstilbud inden den 1. juli 1986, skal have ret til et  

 ekstra arbejdstilbud.
 I henhold til § 9 stk. 2 i lov om arbejdtilbud fastsættes efter  

 bemyndigelse fra arbejdsministeren følgende regler for kassernes indberetning  

 til Arbejdsformidlingen og om, hvornår tilbud skal gives til de personer, som  

 i medfør af lovændringen har krav på et ekstra arbejdstilbud:
I.
Personkreds 1. Berettigede til ekstra arbejdstilbud.
Alle, der har afsluttet seneste arbejdstilbud inden den 1. juli 1986, har  

 ret til et ekstra arbejdstilbud.
Dette gælder også ledige, som har afsluttet  

 sidste arbejdstilbud inden den 1. juli 1985 - de såkaldte  

 »overgangspersoner«.
Medlemmer, der efter eget ønske er ophørt med et arbejdstilbud for at  

 overtage ustøttet arbejde, anses for at have afsluttet et arbejdstilbud, hvis  

 de sammenlagt i de to perioder har optjent timer nok til at opfylde  

 arbejdskravet.
Det forudsættes dog, at perioderne med arbejdstilbud og  

 ustøttet arbejde ligger i umiddelbar forlængelse af hinanden, og at den  

 samlede arbejdsperiode er på henholdsvis 7 eller 9 måneder svarende til hvad  

 der i øvrigt gælder for arbejdstilbudsperiodens længde, jfr. § 6 i  

 Arbejdsministeriets bekendtgørelse nr. 373 af 6. juli 1984 om arbejdstilbud  

 til ledige. (D.v.s. 7 måneder ved offentlig ansættelse i såvel arbejdstilbud  

 om ustøttet arbejde og ellers 9 måneder). Det forudsættes endvidere, at det  

 ustøttede arbejde ikke har haft et sådant omfang, at forholdet falder ind  

 under cirkulærets I pkt. 2., 2. afsnit.
 Medlemmer, der har benyttet sig af muligheden for at få enten  

 uddannelsesydelse eller iværksætterydelse i stedet for at være ledige, har  

 også ret til et ekstra arbejdstilbud, hvis de opfylder de nævnte betingelser.
 2. Ikke berettigede til ekstra arbejdstilbud.
 Hvis et medlem har afsluttet et arbejdstilbud før den 1. juli 1986, men  

 ikke inden lovens ikrafttrædelse den 11. juni 1987 har optjent et  

 tilstrækkeligt antal timer - herunder timer i arbejdstilbud - til at opfylde  

 arbejdsløshedsforsikringslovens arbejdskrav (§§ 55 og 72) har vedkommende  

 ikke krav på et ekstra arbejdstilbud.
 Udelukket er endvidere medlemmer, der på grund af andet arbejde end  

 arbejdstilud bevarer eller generhverver dagpengeretten efter §§ 55 eller 72 i  

 arbejdsløshedsforsikringsloven.
 3. Specielt om medlemmer der gennemgår en uddannelse  

 af mindst 18 måneders varighed med uddannelsesydelse.
Hvis et medlem har afsluttet en erhvervsmæssig uddannelse af mindst 18  

 måneders varighed, jf. arbejdsløshedsforsikringslovens § 41, stk. 1 nr. 3  

 litra c, og derved har bevaret eller generhvervet dagpengeretten efter §§ 55  

 og 72 har vedkommende ikke ret til et ekstra arbejdstilbud.
Hvis et medlem  

 vælger ikke at modtage dagpenge på dimmitendsats, men foretrækker at forblive  

 på almindelige dagpenge, vil vedkommende have ret til et ekstra  

 arbejdstilbud.
Det samme gælder for personer som efter § 42, i  

 Arbejdsministeriets bekendtgørelse nr. 356 af 23. juli 1985 om  

 uddannelsesydelse og iværksætterydelse til ledige over 25 år har fået  

 dagpengeret efter have gennemgået en sammenhængende uddannelse på mindst 18  

 måneder (som ikke giver adgang til arbejdsløshedsdagpenge efter  

 arbejdsløshedsforsikringslovens § 41, stk. 1, nr. 3 litra c.) Ret til ekstra arbejdstilbud har også de medlemmer, der har gennemgået en  

 sammenhængende uddannelse på mindst 18 måneder og som i medfør af § 42 i  

 Arbejdsministeriets bekendtgørelse nr 356 af 23. juli 1985 om uddannelses- og  

 iværksætterydelse til ledige over 25 år har fået dagpengeret, som om de ved  

 uddannelsens afslutning havde haft 26 ugers arbejde.
Dette gælder uanset om  

 uddannelsen er erhvervsmæssig eller ej.
II.
Indberetningstidspunkt.
 Kasserne skal fremkomme med indberetning til Arbejdsformidlingen over de  

 medlemmer, der er omfattet af den udvidede ret til arbejdstilbud.
 Indberetningen skal som hovedregel ske efter de gældende udtrækskriterier,  

 (henholdsvis 9/15 måneder og 18/24 måneder) jf. direktoratets cirkulærer  

 udstedt i medfør af § 4 i Arbejdsministeriets bekendtgørelse nr. 373 af 6.  

 juli 1984 om arbejdstilbud til ledige, senest AF-cirkulære nr. 29/86 og 30/86  

 af 23. december 1986.
 Det påhviler endvidere kasserne at opsamle de ledige, der ikke registreres  

 ved den fremgangsmåde, der er angivet i de nævnte indberetningscirkulærer, og  

 at indberette de pågældende til Arbejdsformidlingen senest 5 måneder før de  

 vil komme på forlængede dagpenge, i alle tilfælde hvor det er muligt.
 I de tilfælde, hvor arbejdsløshedskassen ikke har mulighed for at foretage  

 indberetning til Arbejdsformidlingen før den ledige har givet de fornødne  

 oplysninger til kassen, skal indberetning til Arbejdsformidlingen ske snarest  

 muligt.
 Dette kan f.eks. forekomme ved selvstændige erhvervsdrivende på  

 iværksætterydelse, idet de pågældende selv kan bestemme, hvornår de ønsker at  

 ophøre med den selvstændige virksomhed, og ved ledige, der er under  

 uddannelse med uddannelsesydelse, hvis uddannelsesydelsen ophører kort før  

 den ledige skal på forlængede dagpenge.
III.
Arbejdstilbudet.
 Når arbejdsformidlingen har modtaget indberetning fra kassen skal  

 Arbejdsformidlingen give den ledige et arbejdstilbud.
 Arbejdsformidlingen skal søge at placere den ledige i et arbejdstilbud  

 efter de gældende regler herom, jf. § 3 i arbejdstilbudsloven, d.v.s.  

 fortrinsvis i den private sektor (eller staten), og hvis dette ikke er  

 muligt, i den lediges bopælskommune, subsidiært amtskommune.
 Det ekstra arbejdstilbud er et normalt arbejdstilbud, der efter  

 afslutningen giver ret til uddannelses- eller iværksætterydelse ved ledighed.
IV.
Tidspunkt.
 Arbejdstilbudet skal så vidt muligt gives, før den ledige ville være  

 berettiget til at få udbetalt dagpenge efter § 51 a, stk. 2 (forlængede  

 dagpenge). Disse ledige får nu efter ændring i arbejdsløshedsforsikringsloven  

 (lov nr. 369 af 10. juni 1987) udbetalt dagpenge efter reglerne i § 51, jf. §  

 46, stk. 2, eller § 70 (normale dagpenge) indtil det tidspunkt, hvor  

 arbejdstilbudet påbegyndes, eller medlemmet afslår et rimeligt arbejdstilbud.
 For så vidt de personer, der er i enten et uddannelsesforløb med  

 uddannelsesydelse eller i selvstændig virksomhed med iværksætterydelse, og  

 hvor ophøret af aktiviteterne falder umiddelbart eller helt sammen med  

 tidspunktet for overgangen til forlængede dagpenge, men hvor de pågældende i  

 stedet vil modtage »normale« dagpenge jf. nævnte ændring i  

 arbejdsløshedsforsikringsloven, skal de ledige have et arbejdstilbud snarest  

 muligt og senest 3 måneder efter at dagpengeudbetalingen er påbegyndt.
 P.D.V.
