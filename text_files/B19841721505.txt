 I medfør af § 9, § 82, § 82 a, § 149, stk. 8, samt § 153, stk. 2, i lov om  

 luftfart, jfr. lovbekendtgørelse nr. 381 af 10. juni 1969, som ændret ved lov  

 nr. 94 af 29. marts 1972 og senest ved lov nr. 261 af 8. juni 1983,  

 fastsætter luftfartsdirektoratet herved efter bemyndigelse fra ministeriet  

 for offentlige arbejder følgende:
1. Referencedokumenter 1.1 ICAO Annex 16, bind I, 1. udgave af 26. november 1981 1.1.1 Annex 16 til Konventionen angående internatinal civil luftfart,  

 undertegnet den 7. december 1944 i Chicago.
 1.1.2 Annex 16 fås i engelsk udgave ved henvendelse til  

 luftfartsdirektoratet, luftfartsinformationstjenesten.
1.2 EF-støjdirektiv 1.2.1 Rådet for de europæiske fællesskabers direktiv 80/51/EØF af 20.  

 december 1979 om begrænsning af støj fra subsoniske luftfartøjer, som ændret  

 ved direktiv 83/206/EØF af 21. april 1983.
 1.2.2 Direktiverne fås ved henvendelse til luftfartsdirektoratet,  

 luftfartsinformationstjenesten.
2. Støjcertificering 2.1 Et luftfartøj, som omfattes af pkt. 5, skal, forinden det første gang  

 optages på det danske luftfartøjsregister (nationalitetsregister), opfylde de  

 i pkt. 5 angivne certificeringskrav.
 2.2 Luftfartsdirektoratet udsteder eller godkender et støjcertifikat på  

 grundlag af dokumentation for, at de i pkt. 5 angivne krav er opfyldt.
 2.3 Ansøgning om udstedelse af støjcertifikat indsendes til  

 luftfartsdirektoratet, vedlagt nødvendig dokumentation/oplysninger som  

 angivet i pkt. 2.2 og 3.2.
 2.4 Luftfartsdirektoratet kan inddrage et luftfartøjs luftdygtighedsbevis,  

 hvis luftfartøjet ikke længere opfylder de gældende støjbestemmelser.
3. Støjcertifikat 3.1 Et støjcertifikat, udstedt eller godkendt af luftfartsdirektoratet,  

 skal være indeholdt i luftfartøjets luftdygtighedsbevis (flyvehåndbog).
 3.2 Støjcertifikatet skal som minimum indeholde følgende oplysninger:
4. Operationelle krav 4.1 Ejeren eller brugeren er ansvarlig for, at de under pkt. 3.2 d) nævnte  

 modifikationer er udført, og de under pkt. 3.2 e) nævnte begrænsninger er  

 opfyldt under luftfartøjets operation.
 4.2 De øvrige i Annex 16 angivne begrænsninger, som skal overholdes under  

 støjmålinger, er alene af betydning for støjcertificeringen og er ikke at  

 betragte som operationelle krav.
5. Berørte luftfartøjer og krav 5.1 Subsoniske jetflyvemaskiner, baseret på en prototype, for hvilken  

 ansøgning om luftdygtighedsbevis er accepteret før den 6. oktober 1977, eller  

 baseret på afledte versioner, skal kunne støjcertificeres efter Annex 16,  

 kapitel 2.
 5.2 Subsoniske jetflyvemaskiner, baseret på en prototype, for hvilken  

 ansøgning om luftdygtighedsbevis er accepteret den 6. oktober 1977 eller  

 senere, eller baseret på afledte versioner, skal kunne støjcertificeres efter  

 Annex 16, kapitel 3.
 5.3 Propeldrevne flyvemaskiner, baseret på en prototype med største  

 tilladte startmasse på mere end 5.700 kg, for hvilken ansøgning om  

 luftdygtighedsbevis er accepteret før den 6. oktober 1977, eller baseret på  

 afledte versioner, og for hvilke det første luftdygtighedsbevis er udstedt  

 den 26. november 1981 eller senere, skal kunne støjcertificeres efter Annex  

 16, kapitel 2, med maksimale støjniveauer som angivet i annexets paragraf  

 2.4.1.
 5.4 Propeldrevne flyvemaskiner, som kræver startbanelængde på over 610  

 meter, baseret på en prototype med største tilladte startmasse på mere end  

 5.700 kg, for hvilken ansøgning om luftdygtighedsbevis er accepteret den 6.  

 oktober 1977 eller senere, eller baseret på afledte versioner, skal kunne  

 støjcertificeres efter Annex 16, kapitel 5.
 5.5 Propeldrevne flyvemaskiner, baseret på en prototype med største  

 tilladte startmasse på 5.700 kg eller mindre, samt afledte versioner af  

 sådanne flyvemaskiner med største tilladte startmasse på 6.500 kg eller  

 mindre, skal kunne støjcertificeres efter Annex 16, kapitel 6.
5.6 Helikoptere, 6. Forbud mod operation med ikke støjcertificerede,  

 dansk registrerede jetflyvemaskiner Subsoniske jetflyvemaskiner, der allerede er optaget i det danske  

 luftfartøjsregister, må fra den 1. januar 1987 kun lande på  

 EF-medlemstaternes område, hvis de er støjcertificerede i overensstemmelse  

 med pkt. 5.
7. Forbud mod operation med ikke støjcertificerede,  

 udenlandsk registrerede jetflyvemaskiner Subsoniske jetflyvemaskiner, der er optaget på andre landes  

 luftfartøjsregister, må fra den 1. januar 1988 kun lande på dansk område,  

 hvis de er støjcertificerede i overensstemmelse med pkt. 5.
8. Dispensation 8.1 Luftfartsdirektoratet kan meddele dispensationen fra de i denne BL  

 fastsatte bestemmelser.
 8.2 EF-direktivet indeholder en række begrænsninger for muligheden for  

 dispensation.
9. Straf Overtrædelse af bestemmelserne i denne BL straffes i medfør af  

 luftfartslovens § 149, stk. 8.
10. Gyldighedsområde Bestemmelserne i pkt. 7 gælder ikke for Grønland.
11. Ikrafttræden 11.1 Denne BL træder i kraft den 26. april 1984.
 11.2 Samtidig ophæves BL 1-14, 4. udgave af 21. juni 1980.
