 I medfør af § 11, stk. 1, i lov om folkekirkens økonomi, jf.  

 lovbekendtgørelse nr. 627 af 4. juli 1994, fastsættes:
Kirkemusikskolernes område § 1.  Folkekirkens kirkemusikskoler er:
Kirkemusikskolernes bestyrelser § 2.  Hver kirkemusikskole ledes af en bestyrelse, der  

 sammensættes således:
 Stk. 2.  En repræsentant for lærerne ved  

 kirkemusikskolen samt en repræsentant for eleverne på kirkemusikskolen har  

 ret til at deltage i bestyrelsens møder uden stemmeret.
 Stk. 3.  Kirkemusikskolens rektor deltager i  

 bestyrelsens møder uden stemmeret.
 § 3.  Medlemmerne af bestyrelsen udpeges for 4 år,  

 regnet fra et kalenderårs begyndelse.
 Stk. 2.  Såfremt et medlem af bestyrelsen fritages for  

 sit hverv, dør eller udtræder af bestyrelsen, udpeges et nyt medlem efter  

 reglen i § 2 for resten af bestyrelsens funktionsperiode.
 Stk. 3.  Bestyrelsen vælger med virkning for  

 bestyrelsens funktionsperiode en formand og en næstformand, der fungerer ved  

 formandens forfald.
 Møder m.v.
 § 4.  Bestyrelsen træffer beslutning om, hvor og  

 hvornår ordinære bestyrelsesmøder skal afholdes.
Stk. 2.  Ekstraordinære bestyrelsesmøder afholdes, når  

 formanden eller mindst 2 medlemmer ønsker det.
Formanden fastsætter tid og  

 sted for de ekstraordinære bestyrelsesmøders afholdelse.
 § 5.  Bestyrelsens beslutninger træffes i møder.  

 Bestyrelsen er beslutningsdygtig, når mindst halvdelen af medlemmerne er til  

 stede.
 Stk. 2.  Afstemning sker således, at det klart fremgår,  

 hvorledes det enkelte medlem stemmer.
Stk. 3.  Beslutninger træffes ved almindeligt  

 stemmeflertal.
I tilfælde af stemmelighed er formandens stemme afgørende.
 Stk. 4.  Bestyrelsen vedtager selv sin forretningsorden.
Stk. 5.  Bestyrelsens beslutninger indføres i en  

 beslutningsprotokol med angivelse af, hvorledes det enkelte medlem har stemt.  

 Beslutningsprotokollen underskrives ved slutningen af mødet af de medlemmer,  

 der har deltaget i mødet.
Ethvert af disse medlemmer kan forlange sit  

 særstandpunkt kort tilført beslutningsprotokollen og ved sager, der skal  

 fremsendes til anden myndighed, kræve, at denne samtidig gøres bekendt med  

 indholdet af protokollen.
Det pågældende medlem kan ved sagens fremsendelse  

 ledsage denne med en begrundelse for sit særstandpunkt.
 § 6.  Formanden forbereder bestyrelsens møder og  

 indkalder medlemmerne, repræsentanterne for lærerne og eleverne samt rektor  

 til disse.
Stk. 2.  Formanden giver inden bestyrelsens møder i  

 videst muligt omfang medlemmerne, repræsentanterne for lærerne og eleverne  

 samt rektor underretning om, hvilke sager der vil komme til behandling på  

 mødet.
Formanden sørger så vidt muligt for, at det fornødne materiale til  

 sagens bedømmelse tilsendes de i 1. pkt. nævnte personer i god tid før mødet.
 Stk. 3.  Formanden leder bestyrelsens forhandlinger og  

 afstemninger og drager omsorg for, at bestyrelsens beslutninger indføres i  

 beslutningsprotokollen.
 Stk. 4.  Formanden sørger for, at bestyrelsens  

 beslutninger udføres.
 Stk. 5.  Formanden kan på bestyrelsens vegne afgøre  

 sager, som ikke tåler opsættelse eller ikke giver anledning til tvivl.  

 Sådanne afgørelser forelægges bestyrelsen til efterretning på næste møde.
 § 7.  Når bestyrelsens næstformand fungerer i  

 formandens forfald, overtager den pågældende samtlige opgaver, der er pålagt  

 formanden ved denne bekendtgørelse og bestyrelsens forretningsorden.
§ 8.  Bestyrelsen træffer beslutning om, hvorvidt et  

 medlem har en sådan interesse i en sag, at medlemmet er afskåret fra at  

 deltage i bestyrelsens forhandling og afstemning om sagen.
Det pågældende  

 medlem er ikke udelukket fra at deltage i forhandling og afstemning om sin  

 habilitet.
 Stk. 2.  Et medlem, der er erklæret inhabilt, skal  

 forlade mødelokalet under forhandling og afstemning i den pågældende sag.
 Stk. 3.  Et medlem skal underrette bestyrelsen, hvis der  

 foreligger forhold, der kan give anledning til tvivl om medlemmets habilitet.
 Stk. 4.  Bestemmelserne i stk. 1-3 finder tilsvarende  

 anvendelse for repræsentanterne for lærerne og eleverne samt for  

 kirkemusikskolens rektor, jf. § 2, stk. 2 og 3.
 § 9.  Bestyrelsen kan antage en sekretær udenfor  

 bestyrelsens kreds til varetagelse af sekretariatsmæssige opgaver for  

 bestyrelsen.
Uddannelsesudvalg § 10.  Til rådgivning af kirkeministeren vedrørende  

 den kirkemusikalske planlægning og fastlæggelse af indholdet af  

 kirkemusikskolernes undervisning nedsætter kirkeministeren et  

 uddannelsesudvalg.
 Stk. 2.  Uddannelsesudvalget nedsættes for 4 år, regnet  

 fra et kalenderårs begyndelse.
Rektorer, lærere og øvrigt personale § 11.  Undervisningen og den daglige drift af  

 kirkemusikskolen ledes af en rektor.
Rektor skal have bestået kirkemusikalsk  

 diplomeksamen fra et dansk musikkonservatorium eller af Kirkeministeriet være  

 godkendt i uddannelsesmæssig henseende som ansøger til stillingen.
§ 12.  Kirkeministeren ansætter og afskediger  

 kirkemusikskolens rektor efter indstilling fra bestyrelsen.
Lærere og øvrigt  

 personale ansættes og afskediges af bestyrelsen efter indstilling fra rektor.  

 Bestyrelsen kan delegere sin kompetence eller dele deraf vedrørende  

 ansættelse og afskedigelse af det øvrige personale til rektor.
 Stk. 2.  Klassificering af faste lærerstillinger ved  

 kirkemusikskolerne foretages af Kirkeministeriet efter forhandling med den  

 forhandlingsberettigede organisation.
 Stk. 3.  Ansættelsesvilkår for såvel lærere som øvrigt  

 personale fastlægges af Finansministeriet efter forhandling med den faglige  

 organisation.
Undervisning og elevfordeling § 13.  Undervisningen på kirkemusikskolerne kan  

 omfatte:
 Stk. 2.  Kirkeministeren kan efter indstilling fra  

 bestyrelsen godkende anden undervisning på kirkemusikskolen.
 § 14.  Kirkeministeren fastsætter uddannelsernes  

 indhold, herunder fastlæggelse af studie- og eksamensordninger.
 Stk. 2.  Forslag til studie- og eksamensordning samt til  

 ændring og ajourføring af studie- og eksamensordninger for kirkemusikskolerne  

 udarbejdes af kirkemusikskolernes bestyrelser.
 § 15.  Bestyrelsen træffer efter indstilling fra  

 kirkemusikskolens rektor beslutning om, i hvilke af de i § 13 nævnte  

 uddannelser kirkemusikskolen skal tilbyde undervisning.
 Stk. 2.  Bestyrelsen kan indenfor de rammer, der er  

 anført i det af Kirkeministeriet godkendte budget, træffe beslutning om  

 etablering af filialer og afholdelse af eksterne kurser inden for skolens  

 område.
§ 16.  Elever optages på kirkemusikskolen i det  

 område, hvor eleven har bopæl.
Beslutningen om optagelse træffes af rektor  

 for den enkelte kirkemusikskole.
 Stk. 2.  Indenfor det af Kirkeministeriet godkendte  

 budget kan rektor for den enkelte kirkemusikskole endvidere optage elever,  

 der er bosiddende udenfor kirkemusikskolens område.
Budget, regnskab og revision § 17.  Udgifterne til kirkemusikskolerne afholdes af  

 fællesfonden.
 § 18.  Bestyrelsen er ansvarlig for budget og regnskab  

 vedrørende kirkemusikskolen.
Stk. 2.  Bestyrelsen udarbejder efter forslag fra  

 skolens rektor forslag til budget for kirkemusikskolens virksomhed samt en  

 vurdering af det forventede elevtal i budgetåret.
Budgettet samt bestyrelsens  

 vurdering af det forventede elevtal indsendes senest den 1. marts i året før  

 budgetåret til Kirkeministeriet til godkendelse.
 Stk. 3.  Rektor er ansvarlig overfor kirkemusikskolens  

 bestyrelse for overholdelse af det af Kirkeministeriet godkendte budget.
 Stk. 5.  Rektor afgiver overfor bestyrelsen en gang om  

 året beretning om kirkemusikskolens virksomhed i den forløbne periode.
 § 19.  Kirkemusikskolernes regnskabsår følger  

 kalenderåret.
Stk. 2.  Bestyrelsen indsender inden udgangen af marts  

 måned året efter regnskabsåret et årsregnskab for kirkemusikskolen til  

 Kirkeministeriet til godkendelse.
Regnskabet aflægges efter bestemmelser  

 fastsat af kirkeministeren.
 Stk. 3.  Regnskabet revideres af Rigsrevisionen, jf. §  

 17, stk. 2, i lov om folkekirkens økonomi.
Ikrafttrædelse § 20.  Bekendtgørelsen træder i kraft den 1. januar  

 1997.
 Stk. 2.  Samtidig ophæves anordning nr. 593 af 15.  

 august 1991 om folkekirkens kirkemusikskoler.
