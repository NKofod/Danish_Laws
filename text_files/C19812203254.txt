(Til rektorerne for de  

 socialpædagogiske seminarier) Ifølge § 7 i lov af 29. marts 1979 om forlængelse af kollektive  

 overenskomster og aftaler m.v. skulle der for tjenestemænd og andre grupper  

 af lønmodtagere, der i henhold til lov om ferie, §2, stk. 1, nr. 1 og 2, ikke  

 er omfattet af ferieloven, foretages ændringer af de gældende regler og  

 aftaler svarende til de pr. 1. september 1979 gennemførte ændringer  

 vedrørende ferieforlængelse i lov om ferie.
I henhold hertil er der mellem finansministeriet og Lærernes  

 Centralorganisation den 27. april 1981 indgået aftale om ændring af aftale om  

 tjenestetiden for lærere, overlærere, praktikledere, souschefer og rektorer  

 ved de socialpædagogiske seminarier.
Et eksemplar af aftalen af 27. april  

 1981 vedlægges.
Som det fremgår af denne aftale, ydes der med virkning fra 1. august 1981  

 i det pligtige årlige undervisningstimetal en reduktion på 0,022 time pr.  

 løntime. reduktionen ydes højst for 880 løntimer årligt.
Det vil sige, at  

 reduktionen herefter højst kan udgøre (880 x 0,022 =) 19,36 timer årligt.  

 Overtimer giver således ikke grundlag for reduktion.
 Reduktion på grund af ferieforlængelsen beregnes på grundlag af det  

 opgjorte løntimetal ved undervisningsårets udløb.
 Det bør ved skemalægningen tilstræbes, at antallet af årsløntimer efter 1)  

 eventuelle timeomregninger om timereduktioner og 2) timereduktion som følge  

 af ferieforlængelse ikke for den enkelte lærer kommer til at overstige det  

 pligtige timetal på 880.
 Følgende oversigt viser sammenhængen mellem tildelte timer incl. hidtil  

 gældende timeomregninger m.v., reduktion på grund af ferieforlængelsen og  

 årsløntimetallet.
For så vidt angår rektorer m.fl. med såvel undervisningstimer som  

 administrative timer bemærkes, at reduktionen udelukkende foretages i  

 undervisningstimerne.
Dette indebærer f.eks., at der for rektorer med et  

 pligtigt undervisningstimetal på 360 timer årligt foretages en reduktion i  

 undervisningstimetallet med 19,36 timer årligt til 340,64 timer.
 Endvidere bemærkes, at der ikke med fastsættelsen af reduktionen på grund  

 af ferieforlængelsen er tilsigtet nogen ændring i grundlaget for beregningen  

 af aldersreduktion i henhold til § 7 i tjenestetidsaftalen af 8. september  

 1975. Aldersreduktionen skal derfor beregnes, som om der ikke blev ydet  

 feriereduktion.
 Merudgifterne ved den nu aftalte timereduktion er ikke indregnet i de  

 bevillinger, som er stillet til rådighed på grundlag af finansloven for  

 finansåret 1981, men vil blive søgt efterbevilget på forslag til lov om  

 tillægsbevilling.
 P.m.v.
 e.b.
E.
Paludan-M ller Bilag Bilaget udeladt her.
