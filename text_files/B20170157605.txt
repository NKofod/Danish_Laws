Bekendtgørelse om støtte fra udlodningsmidlerne til hestevæddeløbssporten I medfør af § 17, stk. 5, i lov nr. 1532 af 19. december 2017 om udlodning af overskud og udbytte fra lotteri fastsættes:
 § 1. Støtten til hestevæddeløbssporten udbetales til foreningen Dansk Trav og Galop Union, der i overensstemmelse med foreningens vedtægter anvender midlerne til at udvikle, styrke og promovere dansk hestevæddeløbssport.
 Stk. 2. Dansk Trav og Galop Union kan anvende en del af midlerne til drift.
 § 2. Bekendtgørelsen træder i kraft den 1. januar 2018.
