Skriftlig fremsættelse (15. december  

 2000) Socialministeren (Henrik Dam Kristensen):
 Herved tillader jeg mig for Folketinget at  

 fremsætte:
Forslag til lov om ændring af lov om aktiv  

 socialpolitik og andre love (Ændring af reglerne om fleksjob,  

 ledighedsydelse, sagsbehandling m.v.) (Lovforslag nr.
L 136).
Regeringen og forligspartierne (Venstre, Det Konservative  

 Folkeparti, Centrum-Demokraterne, Kristeligt Folkeparti og Socialistisk  

 Folkeparti) har drøftet og forhandlet en aftale om en  

 førtidspensionsreform.
Aftalen blev indgået den 8. december  

 2000.
 Med aftalen ønsker forligspartierne at sikre, at  

 personer, der har en arbejdsevne, som muliggør en tilknytning til  

 arbejdsmarkedet også reelt får mulighed for at bruge ressourcerne  

 gennem et arbejde.
Målet er fortsat, at flest muligt finder  

 beskæftigelse på det ordinære arbejdsmarked og i  

 ustøttede stillinger.
Det kan også ske gennem anvendelse af  

 overenskomsternes sociale kapitler og i forbindelse med arbejdsfastholdelse.  

 Beskæftigelse skal ikke støttes hvis pågældende kan  

 finde ustøttet beskæftigelse.
 Det betyder samtidigt, at der skal gøres en indsats  

 for, at også personer med en varig nedsættelse af arbejdsevnen  

 får ustøttet beskæftigelse, fx gennem  

 revalideringsforløb m.v.
 Aftalen om det rummelige arbejdsmarked og en  

 førtidspensionsreform udmøntes således ved  

 fremsættelsen af dette lovforslag om ændring af reglerne om  

 fleksjob, ledighedsydelse og sagsbehandling m.v., og samtidig  

 fremsættelse af forslag til lov om fleksydelse samt forslag til lov om  

 ændring af lov om social pension og andre love  

 (Førtidspensionsreform).
Regeringen og forligspartierne er ved aftalens  

 indgåelse enige om, at gennemførelsen af aftalen om det  

 rummelige arbejdsmarked og en førtidspensionsreform skal følges  

 tæt.
Der er ligeledes enighed om, at såfremt  

 forudsætningerne for aftalen viser sig ikke at holde, har  

 aftalepartierne en forpligtigelse til at finde en løsning.
Endelig er  

 der enighed om, at der skal udarbejdes en redegørelse til Folketinget  

 i folketingsåret 2006/7 om udviklingen på det rummelige  

 arbejdsmarked og på førtidspensionsområdet.
 Lovforslaget medfører en præcisering af, at  

 mulighederne for beskæftigelse på ordinære vilkår  

 skal være afprøvet, før der gives tilbud om fleksjob.  

 Lovforslaget medfører også, at personer, der visiteres til  

 fleksjob får rimelige vilkår og rettigheder, der så vidt  

 muligt svarer til de vilkår og rettigheder andre personer på  

 arbejdsmarkedet har.
 Lovforslaget indeholder følgende  

 elementer:
-	Formidlingsindsats og andre aktører -	Præcisering af visitationskriterierne til fleksjob.
 -	Krav til undersøgelse af arbejdsevne samt sagsbehandling og  

 fremgangsmåde i forbindelse med påbegyndelse og behandling af  

 sager om revalidering og fleksjob.
 -	Bedre sammenhæng i sagsbehandlingen ved erhvervsrettede  

 foranstaltninger.
 -	Bortfald af muligheden for at yde tilskud med 1/3.
 -	Tilskud til selvstændigt erhvervsdrivende til at fastholde  

 beskæftigelsen i egen virksomhed.
 -	Satsen for ledighedsydelse hæves.
 -	Ret til ferie med ledighedsydelse.
 -	Ret til ledighedsydelse under sygdom og barsel.
 -	Ret til særlig ydelse for personer med et  

 forsørgelsesgrundlag, der er mindre end ikke-forsørgersatsen  

 for kontanthjælpsmodtagere.
 -	Lempelse af optjeningskravet til ledighedsydelse.
 -	Lempelse af sanktionsregler og præcisering af  

 rådighedsregler.
 -	Revisitation af personer, som har fået ledighedsydelse i 18  

 måneder inden for de seneste 24 måneder.
 -	Begrænsning af perioden med ledighedsydelse til personer, der  

 er fyldt 60 år.
 -	Begrænsning af niveauet for ledighedsydelse til personer, der  

 tidligere var i deltidsbeskæftigelse eller deltidsforsikrede.
 -	Fradrag i ledighedsydelsen for arbejde samtidig med modtagelse af  

 ledighedsydelse.
 -	Ledighedsydelsen gøres ATP-berettigende.
 -	Ændring af refusionssatserne i forbindelse med fleksjob og  

 ledighedsydelse.
 -	Ændring af refusionssatsen for forsørgelsesydelser ved  

 virksomhedsrevalidering.
 -	Amternes mulighed for at visitere til fleksjob og skånejob  

 bortfalder.
Lovforslagets samlede økonomiske konsekvenser  

 skønnes at medføre en merudgift på 19,4 mill. kr. i 2001,  

  59,8 mill. kr. i 2002,  55,0 mill. kr. i 2003 og 49,4 mill. kr. i 2004.  Det  

 er forudsat at forslaget træder i kraft pr. 1. juli 2001 hvorfor  

 effekten i 2001 er lagt ind med det halve.
Hvorimod forslagene vedr.  

 ændringer i refusionssatserne for fleksjob, ledighedsydelse og  

 virksomhedsrevalidering forudsættes at træde i kraft pr. 1.januar  

 2002.
Den styrkede formidlingsindsats forudsættes  

 finansieret i 2001 af allerede eksisterende midler.
Der er enighed om, at den  

 statslige andel af midler til enhederne fra 2002 søges tilvejebragt af  

 midler fra satspuljen vedr. det rummelige arbejdsmarked såvel som  

 afsatte kommende midler.
 Lovforslagets økonomiske konsekvenser skal  

 forhandles med de kommunale parter.
 Med disse bemærkninger skal jeg indstille  

 lovforslaget til Folketingets velvillige behandling.
