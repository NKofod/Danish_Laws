Erstatningsansvarslovens § 26, stk. 3  krænkelsesgodtgørelse, nævnets j. nr. 08-520-09280 N. j. nr. 08-520-09280 Ansøger og hans tvillingebror blev, da de var 2-3 måneder gamle, af deres far udsat for gentagen og grov vold over en periode på godt 1 måned.
Faderen blev idømt 6 års fængsel for overtrædelse af straffelovens § 246 mod ansøger og straffelovens § 245 mod ansøgers bror.
Som følge af volden blev ansøger svært handicappet og hjerneskadet med bl.a. spastisk lammelse i alle fire lemmer, epilepsi, mental retardering og nedsat syn til følge.
Da ansøger var 3 år gammel, blev hans méngrad fastsat til 120 pct.
 Henset til længden af den idømte straf, samt ansøgers alvorlige skader tilkendte nævnet 20.000 kr. i krænkelsesgodtgørelse.
