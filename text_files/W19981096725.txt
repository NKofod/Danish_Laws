Som en særlig sikkerhedsforanstaltning var det aftalt, at  

 Metadonudlevering efter denne ordning kun måtte foretages af apotekets  

 farmaceuter.
Ud over den nævnte medarbejder hos A var der kun én  

 anden, ligeledes hos apoteket velkendt medarbejder, der måtte afhente  

 Metadon på apoteket.
Farmaceuterne skulle kvittere for udleveringen,  

 samt notere på udleveringsbilaget, hvis det ikke var den  

 sædvanlige behandler, der hentede Metadonen.
 I forbindelse med, at en kvinde, der havde været i Metadonbehandling  

 hos A, afgik ved døden, blev der klaget over apotekets  

 udleveringspraksis.
Metadonudlevering til en privat  

 organisation Patientklagenævnet fandt ikke grundlag for at  

 kritisere apotekets praksis, idet ekspeditionen af recepterne til kunden  

 skønnedes at være foregået forsvarligt og korrekt.  

 Nævnet lagde vægt på, at telefaxrecepterne var forsynet med  

 lægens underskrift, og at recepterne i øvrigt opfyldte  

 gældende formkrav.
Nævnet lagde endvidere vægt på, at  

 apoteket som ekstra sikkerhed havde etableret en ordning, hvorefter kun  

 bestemte medarbejdere fra organisationen måtte afhente Metadonen.
 Nævnet oplyste blandt andet, at reglerne i  

 dagældende receptbekendtgørelsen af 1993 ikke var til hinder  

 for, at udlevering af receptpligtig medicin kunne ske til en anden person end  

 den, medicinen var udstedt til.
