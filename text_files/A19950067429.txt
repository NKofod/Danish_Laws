 Herved bekendtgøres lov nr. 112 af 21. marts 1979 om  

 pensionering af flyveledere med de ændringer, der følger af lov nr. 373 af  

 14. juni 1995.
§ 1.  Flyveledere under luftfartsvæsenet, der har  

 været beskæftiget med flyvekontroltjeneste i mindst 15 år efter det fyldte 25. år, kan afskediges ved en alder under 60 år, som fastsættes ved aftale efter § 45  i lov om tjenestemænd.
 § 2.  For flyveledere, der afskediges som følge af, at  

 de har nået den for stillingen fastsatte aldersgrænse, forhøjes  

 pensionsalderen efter lov om tjenestemandspension med indtil 7 år, dog højst  

 indtil den pensionsalder, som tjenestemanden ville have opnået, hvis  

 tjenesten var blevet fortsat indtil den aldersgrænse, der er fastsat som  

 afgangsalder for tjenestemænd i almindelighed.
 Stk. 2.  Pensioner for de før 1. april 1979 ansatte  

 flyveledere, der afskediges efter at have nået den for deres stilling  

 fastsatte aldersgrænse, kan dog beregnes på grundlag af den optjente  

 pensionsalder, forøget med et dertil svarende antal 30.-dele af forskellen op  

 til den pensionsalder, der ville blive lagt til grund ved pensionsberegning,  

 såfremt tjenesten var blevet fortsat indtil den aldersgrænse, der er fastsat  

 som afgangsalder for tjenestemænd i almindelighed.
 § 3.  Loven træder i kraft den 1. april 1979.
Stk. 2.  Loven gælder dog ikke for flyveledere, der ved  

 ikrafttrædelsen er fyldt 55 år.
I lov nr. 373 af 14. juni 1995, hvis § 1, nr.  

 1 ændrer affattelsen af § 1, nr. 2 ændrer affattelsen af § 2, stk. 1, nr. 3  

 ændrer affattelsen af § 2, stk. 2, fastsættes i § 2, at loven træder i kraft  

 dagen efter bekendtgørelsen i Lovtidende og har virkning fra 1. januar 1995.
