 Efter § 15, stk. 11 og 12, i lov om orlov, jf. lovbekendtgørelse nr. 7 af  

 9. januar 1995 fastsættes følgende:
Kontanthjælpsmodtagere, der er berettiget  

 til orlovsydelse til § 1.  Personer, der modtager kontanthjælp efter § 37 i  

 lov om social bistand, har med undtagelse af de i stk. 2-3 nævnte personer  

 ret til orlovsydelse, såfremt de opfylder betingelserne herfor i kapitel 4 i  

 lov om orlov.
 Stk. 2.  Kontanthjælpsmodtagere under 25 år, som efter §  

 9, stk. 1, i lov om kommunal aktivering skal have tilbud efter denne lovs  

 kapitel 3 senest efter en sammenhængende periode med 13 ugers kontanthjælp,  

 kan ikke modtage orlovsydelse efter stk. 1, medmindre kommunalbestyrelsen har  

 truffet beslutning efter § 9, stk. 3, i lov om kommunal aktivering.
 Stk. 3.  Kontanthjælpsmodtagere, som ikke inden for de  

 seneste 3 år har haft en beskæftigelse af et sådant omfang, at det ville give  

 dem ret til dagpenge efter kapitel 2 eller kapitel 6 i lov om dagpenge ved  

 sygdom eller fødsel, kan ikke modtage orlovsydelse efter stk. 1.
Beregning af orlovsydelse til  

 kontanthjælpsmodtagere § 2.  Orlovsydelsen til en kontanthjælpsmodtager  

 svarer til den ydelse, som den pågældende ville være berettiget til som  

 kontanthjælpsmodtager efter § 37 i lov om social bistand, idet den dog højest  

 kan udgøre 70 pct. af arbejdsløshedsdagpengenes højeste beløb, jf. § 47 i lov  

 om arbejdsløshedsforsikring m.v.
 Stk. 2.  Orlovsydelsen for en måned opgøres ved at  

 afrunde 70 pct. af det højeste ugentlige dagpengebeløb til nærmeste  

 kronebeløb, der er deleligt med 5, gange det afrundede ugentlige beløb med  

 52, dele med 12 og afrunde til nærmeste hele kronebeløb.
 § 3.  Der foretages fradrag i orlovsydelsen til  

 kontanthjælpsmodtagere efter de samme regler, som efter § 38, stk. 1-3, i lov  

 om social bistand gælder for fradrag i kontanthjælpen efter § 37 i lov om  

 social bistand.
 Stk. 2.  Der foretages dog ikke fradrag i orlovsydelsen  

 for supplerende tilskud til orlovsydelsen, der ydes efter § 69 b i lov om  

 social bistand.
 Stk. 3.  Udbetaling af orlovsydelse forudsætter, at  

 hverken modtageren eller dennes ægtefælle er i besiddelse af formue, der  

 efter § 39 i lov om social bistand ville betyde, at der ikke kunne udbetales  

 kontanthjælp.
Fradrag i orlovsydelsen for lønmodtagere og  

 selvstændige, der ikke § 4.  Når lønmodtagere og selvstændige  

 erhvervsdrivende, der ikke er medlemmer af en arbejdsløshedskasse, har  

 arbejde eller indtægter under en orlovsperiode, nedsættes orlovsydelsen efter  

 bestemmelserne i stk. 2-6.
Stk. 2.  Hvis orlovsydelsesmodtageren har indtægter fra  

 arbejde, fradrages den personlige skattepligtige indkomst herfra i  

 orlovsydelsen.
Såfremt indtægterne fra arbejde overstiger orlovsydelsen i en  

 udbetalingsperiode, bortfalder orlovsydelsen for denne periode.
 Stk. 3.  Ved arbejde i form af udøvelse af selvstændig  

 virksomhed som bibeskæftigelse beregnes nedsættelsen af orlovsydelsen som de  

 på virksomheden anvendte timer ganget med den gældende omregningssats, der er  

 fastsat for dagpengeberettigede af Direktoratet for Arbejdsløshedsforsikring.
 Stk. 4.  Afgrænsningen af, hvilke typer af arbejde der  

 medfører fradrag i orlovsydelsen, følger de regler, der i medfør af lov om  

 arbejdsløshedsforsikring m.v. er fastsat for fradrag i  

 arbejdsløshedsdagpenge.
Stk. 5.  Feriegodtgørelse efter ferielovgivningen, der  

 udbetales i forbindelse med afholdelse af ferie, skal fradrages i  

 orlovsydelsen.
Der foretages kun fradrag i orlovsydelsen for det antal dage,  

 som feriegodtgørelsen er bestemt til at dække.
 Stk. 6.  En lønmodtager, der har orlov fra et  

 arbejdsforhold, kan efter aftale med arbejdsgiveren modtage et beløb til  

 supplement af orlovsydelsen, uden at dette beløb medfører fradrag i  

 orlovsydelsen.
Andre bestemmelser § 5.  Øvrige bestemmelser vedrørende  

 kontanthjælpsmodtageres og ikkeforsikrede lønmodtageres og selvstændige  

 erhvervsdrivendes ret til orlovsydelse til børnepasning er fastsat i  

 Arbejdsministeriets bekendtgørelse nr. 1178 af 27. december 1994 om orlov til  

 uddannelse, sabbat og børnepasning.
Overgangsbestemmelser og ikrafttræden § 6.  Bekendtgørelsen træder i kraft den 1. april  

 1995. Samtidig ophæves Socialministeriets bekendtgørelse nr. 1184 af 23.  

 december 1993.
 Stk. 2.  Begrænsningen i retten til orlovsydelse efter §  

 1, stk. 3, finder ikke anvendelse, såfremt bopælskommunen har påtegnet  

 ansøgning om orlov inden 1. april 1995.
 Stk. 3.  For personer, der er omfattet af § 3, stk. 1, i  

 lov nr. 1084 af 21. december 1994 om lov om ændring af lov om orlov, finder  

 de hidtil gældende regler om udbetaling af orlovsydelse fortsat anvendelse.
 Stk. 4.  De hidtidige regler om fradrag i orlovsydelsen  

 finder fortsat anvendelse, såfremt orlovsperioden er påbegyndt inden 1. april  

 1995.
