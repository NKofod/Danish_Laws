 Tilsynet meddelte Danske Investeringsforeningers Fællesrepræsentation  

 en tilpasning af praksis med hensyn til godkendelse af børser og markeder  

 der, måtte befinde sig i en stat, der ikke er medlem af EF.
I skrivelse af 30. januar 1992 meddelte tilsynet Danske  

 Investeringsforeningers Fællesrepræsentation en tilpasning af praksis med  

 hensyn til godkendelse af børser og markeder, der måtte befinde sig i en  

 stat, der ikke er medlem af EF.
Foreningerne vil herefter kunne erhverve  

 aktiver i form af værdipapirer, der hverken er opregnet i loven eller på  

 forhånd er godkendt af tilsynet under betingelse af:
-at de pågældende værdipapirer er optaget til offentlig notering på en  

 fondsbørs eller handles på et andet marked, der er offentlig anerkendt,  

 regelmæssigt arbejdende og åbent for offentligheden, og -at det i en enkelte forenings/afdelings vedtægter nøje er fastsat, hvilke  

 specifikke børser eller markeder de omhandlede værdipapirer skal være noteret  

 på eller skal handles på.
 I forbindelse hermed præciserede tilsynet prospektbekendtgørelsens § 2,  

 nr. 3, omhandlende, hvilke værdipapirer en forenings midler anbringes i,  

 således, at foreningen/afdelingen også i prospektet - under henvisning til  

 vedtægterne - skal gøre opmærksom på, at aktiverne kan bestå af værdipapirer,  

 der handles på børser og markeder, der hverken er opregnet i loven eller på  

 forhånd godkendt af tilsynet i medfør af loven.
