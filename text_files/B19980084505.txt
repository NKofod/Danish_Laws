Bekendtgørelse om måling af  

 mindre skibe I medfør af § 2, stk. 5, i lov om skibsmåling, jf.  

 lovbekendtgørelse nr. 43 af 2. februar 1993, og efter bemyndigelse i  

 bekendtgørelse nr. 694 af 17. august 1995 fastsættes:
Anvendelse § 1. Bekendtgørelsen gælder for  

 skibe, hvis køl er lagt eller som er på et tilsvarende  

 konstruktionsstadium på eller efter den 18. juli 1982, og hvis  

 længde, som defineret i den internationale konvention om måling  

 af skibe, 1969, er under 24 m.
 Stk. 2. Bekendtgørelsen gælder ikke for  

 fiskerfartøjer.
 § 2. Skibe, der er omfattet af denne  

 bekendtgørelse, og som skal optages i Skibsregistret, Dansk  

 Internationalt Skibsregister eller Fartøjsfortegnelsen, skal  

 måles i overensstemmelse med reglerne i §§ 8-10. Målingen  

 udføres af klassifikationsselskaber, andre virksomheder eller  

 enkeltpersoner, der på nærmere angivne vilkår er  

 autoriseret hertil af Søfartsstyrelsen.
 § 3. Skibe, der er omfattet af denne  

 bekendtgørelse, men som ikke skal optages i Skibsregistret eller i  

 Fartøjsfortegnelsen, kan på ejerens begæring blive  

 målt.
 Stk. 2. Måling af de i stk. 1 nævnte skibe  

 udføres efter reglerne i §§ 8-11 af klassifikationsselskaber,  

 andre virksomheder eller enkeltpersoner, der af Søfartsstyrelsen er  

 autoriseret hertil.
 § 4. På grundlag af målingen udstedes  

 et målebrev på en af Søfartsstyrelsen godkendt  

 formular.
 § 5. De klassifikationsselskaber, andre  

 virksomheder eller enkeltpersoner, som Søfartsstyrelsen har  

 autoriseret til at udføre måling og udstede målebrev er  

 beføjet til at kræve betaling for  

 målingsforretninger.
 § 6. Rettelser eller tilføjelser til  

 målebrevet må kun foretages af Søfartsstyrelsen eller en  

 af denne bemyndiget person eller institution eller af den autoriserede.
 § 7. Målebrevet skal findes om bord og  

 på forlangende forevises for vedkommende myndigheder.
Målingens udførelse § 8. Definitioner.
 De i §§ 9-10 anvendte udtryk betyder:
 V = Deplacement i kubikmeter til ydersiden af klædningen til en  

 vandlinie, der er parallel med konstruktionsvandlinien, og som tangerer det  

 laveste punkt af dækkets overside i borde.
 L1 = Længden målt fra forkant af klædningens  

 skæring med oversiden af dækket ved forstævnen til  

 agterkant af klædningens skæring med dækket ved  

 agterstævnen.
 På åbne fartøjer måles  

 længden ved essingens overside.
 B = Største bredde udvendig på klædningen ved  

 dækkets overside eller derunder.
 D = Dybden målt på halv længde fra oversiden af  

 dækket i borde til ydersiden af klædningen ved kølen.  

 På åbne fartøjer måles dybden fra essingens overside  

 til ydersiden af klædningen ved kølen.
K = 0,2 + 0,02 log10 V (eller som anført i nedenstående  

 tabel).
V K 10 0,2200 20 0,2260 30 0,2295 40 0,2320 50 0,2340 60 0,2356 70 0,2369 80 0,2381 90 0,2391 100 0,2400 200 0,2460 300 0,2495 400 0,2520 500 0,2540 Koefficienten K for mellemliggende værdier af V  

 fås ved lineær interpolation.
 § 9. Skibe, hvis længde L1 er 15  

 m eller derover, måles i overensstemmelse med reglerne i den  

 internationale konvention om måling af skibe, 1969.
 § 10. For skibe, hvis længde L1  

er under 15 m, fastsættes bruttotonnagen (GT) således:
 GT = V x K.
 Hvor V ikke er opmålt og beregnet, kan  

 størrelsen fastsættes efter følgende formel:
 V = L1 x B x D x 0,65.
 Stk. 2. Når bruttotonnagen er fastsat i henhold til  

 stk. 1, fastsættes en nettotonnage (NT) således:
 NT = GT x 0,3.
§ 11. Alle mål, der anvendes ved beregning  

 af kubikindhold, skal tages til nærmeste centimeter.
Kubikindhold  

 udregnes i kubikmeter med 2 decimaler.
Tonnagetal på målebrevet  

 anføres med én decimal.
 Ikrafttræden m.v.
 § 12. Bekendtgørelsen træder i kraft  

 den 1. januar 1999.
 Stk. 2. Bekendtgørelse nr. 620 af 10. juli 1992 om  

 måling af mindre skibe ophæves.
 Stk. 3. Bekendtgørelsen gælder ikke for  

 Grønland.
 § 13. Målebreve udstedt efter hidtil  

 gældende regler er gyldige, medmindre skibet underkastes ombygninger  

 eller forandringer, der i væsentlig grad medfører  

 ændringer i skibets bruttotonnage, eller ommåles efter ejerens  

 begæring.
