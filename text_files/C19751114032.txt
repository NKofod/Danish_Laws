Den 1.5.1975 er markedsføringsloven trådt i kraft.
Den afløser  

 konkurrenceloven, jfr. lbkg. nr. 145 af 1.5.1959 med senere ændringer.  

 Bemærkningerne til forslaget til markedsføringsloven findes i FT 1973/74  

 tillæg A sp. 2241 ff.
 I forbindelse med lovens ikrafttræden har Handelsministeriet ved bkg. nr.  

 169 af 6.5.1975 fastsat regler om forbrugerombudsmandens virksomhed, der i §  

 4 giver bestemmelser om tiltalebegæring og om udførelsen af tiltalen og i § 5  

 om værnetinget.
1. Markedsføringsloven gentager ikke forbudet i  

 konkurrencelovens § 4 mod brug af »Røde Kors«-mærket, De Forenede  

 Nationers emblem, stats- og kommunevåben m.v.
Retsstridig benyttelse af  

 sådanne kendetegn vil - udenfor området af markedsføringslovens § 11 -  

 fremtidig alene være strafbar efter straffelovens § 132, som ændret ved lov  

 nr. 163 af 31.5.1961.
2. Efter konkurrenceloven var offentlig påtale i en  

 række tilfælde betinget af begæring.
Reglerne herom er ikke gentaget i  

 markedsføringslovens § 19, som indeholder bestemmelserne om straf og påtale.  

 Påtale for overtrædelse af markedsføringsloven bør dog ikke rejses, uden at  

 forbrugerombudsmanden har givet tilslutning dertil.
Inden en sag om  

 overtrædelse af markedsføringsloven henlægges uden tiltale, indhentes en  

 erklæring fra forbrugerombudsmanden, medmindre afgørelsen findes utvivlsom.
3. De almindelige regler om værneting gælder, men  

 såfremt nærmere kendskab til markedsføringsforhold skønnes at være af  

 væsentlig betydning for sagens afgørelse, behandles sagen ved sø- og  

 handelsretten i København.
Afgørelsen herom træffes efter forhandling med  

 forbrugerombudsmanden.
 Ved § 5 bkg. om forbrugerombudsmandens virksomhed er det pålagt  

 forbrugerombudsmanden at træde i forbindelse med tiltalte og eventuelle  

 forurettede med henblik på, at ønsker om sagens indbringelse for sø- og  

 handelsrettens markedsføringsafdeling så vidt muligt imødekommes.
4. Ifølge retsplejelovens § 104, som ændret ved lov  

 nr. 286 af 14.6.1974 kan forbrugerombudsmanden - der har modtaget  

 anklagerbeskikkelse - udføre tiltale for sø- og handelsretten i København og  

 for by- og herredsretterne i sager vedrørende loven om markedsføring.  

 Udførelsen af sager, der indbringes for sø- og handelsretten i København, bør  

 sædvanligvis overlades til forbrugerombudsmanden.
I andre tilfælde udføres  

 sagen af vedkommende anklager, medmindre anden aftale i det enkelte tilfælde  

 er truffet med forbrugerombudsmanden.
 I sager, hvor forbrugerombudsmanden ikke udfører tiltalen, underrettes han  

 om tidspunkterne for retsmøder.
5. I Forbrugerkommissionens betænkning II nr. 681/73,  

 der ligger til grund for loven, gives der udtryk for, at bøderne efter  

 konkurrenceloven i mange tilfælde har været for små, og at en betydelig  

 skærpelse derfor skønnes nødvendig.
Ved anklagemyndighedens bødepåstand tages  

 hensyn til den fortjeneste, som skønnes indvundet ved overtrædelsen, og  

 oplysninger herom søges såvidt muligt tilvejebragt under efterforskningen.
 6. Afsagte domme forelægges for forbrugerombudsmanden  

 inden ankefristens udløb.
 Per Lindegaard.
