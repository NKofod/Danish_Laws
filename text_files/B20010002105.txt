Bekendtgørelse om uddannelsen til  

 skorstensfejer I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 skorstensfejer.
Uddannelsens mål § 2. Uddannelsens mål er, at den uddannede  

 skorstensfejer selvstændigt og i overensstemmelse med lovmæssige  

 krav og regulativer og ved anvendelse af korrekte metoder og teknikker kan  

 løse arbejdsopgaver af teknisk faglig karakter, herunder 1)	udføre renseteknisk arbejde, fejlfinding og  

 kontrolmåling på skorstene, 2)	udføre fejlfinding og kontrolmåling på fyrings-  

 og ventilationsanlæg, 3)	vejlede i energi- og miljøspørgsmål, og 4)	foretage brandpræventive tilsyn.
 Stk. 2. Målet er desuden, at den uddannede har  

 forståelse af arbejdsmiljø og miljøbeskyttelse samt  

 kendskab til reglerne herom.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er  

 Skorstensfejerfagets Faglige Udvalg.
 § 4. Uddannelsen varer 4 år.
Stk. 2. Uddannelsen omfatter et obligatorisk  

 grundforløb på 10 uger, jf.  

 grundforløbsbekendtgørelsen, og et obligatorisk  

 hovedforløb, der omfatter praktikuddannelse og 15 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 5, 5  

 og 4 uger, der omfatter grundfag, områdefag, bundne specialefag og  

 valgfag.
Undervisningen omfatter desuden en uges valgfri specialefag, der kan  

 ligge i tilknytning til skoleperioderne eller på et andet tidspunkt  

 under hovedforløbet.
Stk. 4. I grundforløbet har eleven mulighed for  

 valgfri undervisning, jf. grundforløbsbekendtgørelsen.
Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 kan  

 fraviges ved voksenuddannelsesforløb, jf. § 6.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og i de områdefag i  

 grundforløbet, der er særlige for hovedforløbet, jf.  

 § 9.
Voksenuddannelsesforløb § 6. For personer, der er fyldt 25  

 år, og som har mindst 2 års relevant erhvervserfaring, kan  

 skolen efter samråd med det faglige udvalg tilrettelægge et  

 særligt uddannelsesforløb bestående af perioder med  

 henholdsvis skoleundervisning og praktikuddannelse.
Varigheden af  

 skoleundervisningen inklusive eventuelt suppleringskursus, jf. § 7,  

 må ikke overstige 25 uger.
 Stk. 2. Det faglige udvalg kan i særlige tilfælde  

 efter samråd med praktikvirksomheden dispensere fra alderskravet og  

 kravet til erhvervserfaring i stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 7. Det i § 6 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 10 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser m.v. (meritbekendtgørelsen).
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Forbrændingslære, begynderniveau, 1,5 uge.
 Målet er, at eleven har kendskab til forbrændingskemiske  

 reaktioner, røggasser, forskellige brændslers egnethed og  

 fyringsprincipper.
 2)	Love og bestemmelser, begynderniveau, 1,0 uge.
 Målet er, at eleven har kendskab til lovgivningen for  

 området og kan vurdere og rapportere, vejlede og foretage tilsyn  

 vedrørende små skorstene og ildsteder.
 3)	Tegningsforståelse, begynderniveau, 0,5 uge.
 Målet er, at eleven har kendskab til bygningstegninger,  

 signaturer og tekniske dokumentationer.
 4)	Ventilationsteknik, begynderniveau, 0,5 uge.
 Målet er, at eleven har kendskab til klima- og  

 ventilationsanlægs opbygning og virkemåde og til rensning,  

 måling og udtagning af prøver til analyser.
 5)	Skorstensteknik, begynderniveau, 1,0 uge.
 Målet er at eleven har viden om fysiske forhold bestemmende for  

 skorstenens funktion samt kendskab til beregning og dimensionering.
 6)	Renseteknik, begynderniveau, 0,5 uge.
 Målet er, at eleven har kendskab til de forskellige rensemetoder  

 og værktøjer, personlige værnemidler og  

 sikkerhedsudstyr.
 Stk. 2. Der gives en samlet karakter for de fag, der er  

 nævnt i stk. 1.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Matematik, niveau F, 1,0 uge.
 2)	Naturfag, niveau F, 2,0 uger.
 § 11. Undervisningen i hovedforløbet  

 omfatter følgende områdefag:
 1)	Elteknik, begynderniveau, 0,5 uge.
 Målet er, at eleven har kendskab til elteknik, forbindelser og  

 diagrammer.
 2)	Gasteknik, begynderniveau, 1,0 uge.
 Målet er, at eleven har kendskab til beregning af  

 gasmængder, brændværdier, gassens egenskaber,  

 atmosfærisk brænder, komponenter, startprocedure og  

 måling.
 3)	Love og bestemmelser, avanceret niveau, 1,5 uge.
 Målet er, at eleven har kendskab til lovgivningens opbygning og  

 kan vurdere og rapportere vedrørende skorstene og ildsteder samt give  

 kundevejledning, foretage brandpræventivt tilsyn og rapportere.
 4)	Ventilationsteknik, avanceret niveau, 1,5 uge.
 Målet er, at eleven har viden om klima- og  

 ventilationsanlægs opbygning og virkemåde og kan foretage  

 rensning og måling og udtage prøver til analyser under  

 iagttagelse af sikkerhedsmæssige foranstaltninger.
 § 12. Undervisningen i hovedforløbet  

 omfatter følgende bundne specialefag:
 1)	Renseteknik, avanceret niveau, 0,5 uge.
 Målet er, at eleven har viden om forskellige rensemetoder og  

 værktøjer, personlige værnemidler og sikkerhedsudstyr og  

 til fyringsanlægs opbygning og renseforhold.
 2)	Skorstensteknik, avanceret niveau, 1,0 uge.
 Målet er, at eleven har viden om fysiske forhold bestemmende for  

 skorstenens funktion og om beregning og dimensionering, trækregulering,  

 tæthed og belastning.
 3)	Fyringsteknik, avanceret niveau, 3,0 uger.
 Målet er, at eleven har viden om mekaniske funktionsprincipper  

 for kedler og brændere samt tilhørende komponenter og deres  

 el-kredsløb, og til opbygning og funktion af anlæg, og at eleven  

 kan anvende måleudstyr til fast, flydende og luftformige  

 brændsler, foretage kontrolmåling og fejlfinding og rapportere  

 herom.
 § 13. Undervisningen i hovedforløbet  

 omfatter desuden 1 uges valgfri specialefag, der skal give den enkelte elev  

 en uddybende viden om og forståelse af arbejdsopgaver, som har relation  

 til den samlede uddannelse.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 2 uger.
Praktikuddannelsen § 15. Det overordnede mål med  

 praktikuddannelsen er, at den sammen med skoleundervisningen fører  

 til, at eleven kan nå uddannelsens mål.
Praktikvirksomheden skal  

 give eleven praktisk oplæring i de almindeligt forekommende  

 arbejdsfunktioner, metoder, kontroller og værktøjer inden for  

 området.
Eleven skal beskæftiges med alle typer arbejdsopgaver og  

 derved opnå en alsidig oplæring og selvstændighed.
 Stk. 2. Praktikuddannelsen omfatter følgende  

 arbejdsområder og funktioner:
1)	Renseteknik 2)	Fyringsteknik 3)	Ventilationsteknik 4)	Love og bestemmelser 5)	Skorstensteknik § 16. Målet med praktikuddannelsen  

 er:
1)	Eleven kan på avanceret niveau foretage rensning  

 af fyringsanlæg, herunder kedler, brændeovne,  

 røgkanaler, røgrør og skorstene.
Eleven har viden om de  

 bestemmelser i bygningsreglementet, småhusreglementet og andre  

 bekendtgørelser og love, herunder regler om arbejdsmiljø, der  

 gælder indenfor for området, samt de instruktioner og  

 vejledninger, der gælder for udførelse af skorstensfejerens  

 arbejde.
Eleven kender klima- og ventilationsanlæg.
2)	Eleven kan på rutineniveau rådgive om skorstenes og  

 aftræksrørs funktion, placering og opbygning samt om  

 forekommende hjælpeaggregater.
Eleven kan foretage rensning af klima-  

 og ventilationsanlæg og kan af- og påmontere tilhørende  

 komponenter i forbindelse med rensning af anlæg.
 3)	Eleven kender blåflammebrændere og  

 gasbrændere.
 § 17. I voksenuddannelsesforløb tages  

 udgangspunkt i elevens forudgående erhvervserfaring, således at  

 målene med praktikuddannelsen kan nås inden for den fastsatte  

 uddannelsestid.
 Uddannelsesbog m.v.
 § 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I fagene elteknik, tegningsforståelse samt  

 valgfri specialefag, der er fælles for arbejdsmarkedsuddannelser og  

 erhvervsuddannelser, anvendes »Godkendt/Ikke godkendt«.
 Stk. 3. Resultatet af svendeprøven udtrykkes ved  

 anvendelse af en af følgende betegnelser uden tal:
 1)	Under 6:
Ikke bestået 2)	6 - 8,9:
Bestået 3)	9 - 10,9:
Bestået, veludført 4)	11 - 13:
Bestået, særdeles veludført Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren, ellers er det en  

 standpunktskarakter.
 Afsluttende prøver (eksamen) m.v.
 § 21. I næstsidste skoleperiode afholder  

 skolen som en del af svendeprøven en eksamen i fyringsteknik  

 (OR-prøven) som praktisk prøve, jf. § 22. Den afsluttende  

 eksamen, der samtidig udgør den resterende del af svendeprøven,  

 finder sted i sidste skoleperiode og består af en praktisk prøve  

 og en mundtlig prøve, jf. § 23. Bekendtgørelse om  

 eksamensordning på erhvervsskolerne m.v. finder anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
 Stk. 4. Elever, der ønsker det, kan få opgaverne  

 læst op.
§ 22. OR-prøven består af opgaver  

 inden for fyringsteknik med vægt på emnerne måleteknik og  

 blåflammebrændere i henhold til de gældende bestemmelser om  

 kontrolmåling, justering og rensning af oliefyringsanlæg.
Ved  

 bedømmelsen lægges vægt på, 1)	at måleudstyr kontrolleres rigtigt, 2)	at udstyr betjenes rigtigt, 3)	at indstillinger stilles tilbage i udgangsposition, 4)	at der gives instruktiv forbrugervejledning, 5)	at målerapport og OR-mærkater udfyldes rigtigt, og 6)	at tidsforbruget er rimeligt.
 Stk. 2. Eleven har bestået OR-prøven, hvis  

 karakteren er mindst 6. OR-prøven skal være bestået,  

 før eleven kan deltage i den afsluttende del af svendeprøven,  

 jf. § 23.
§ 23. Den afsluttende eksamen, der samtidig  

 udgør den resterende del af svendeprøven, består af en  

 praktisk prøve og en mundtlig prøve inden for områdefag  

 og bundne specialefag.
Den mundtlige prøve kan tilrettelægges  

 med udgangspunkt i den praktiske prøve.
Eleven skal efter behov have  

 adgang til at underbygge sin fremstilling med skitser eller demonstration af  

 måleudstyr.
Stk. 2. Den praktiske prøve finder sted på et  

 eksisterende fyringsanlæg med skorsten.
Prøven  

 tilrettelægges med en forventet varighed på højst 4  

 klokketimer, men kan fortsættes i kortere tid, indtil eleven  

 færdigmelder sin opgave.
Opgaverne omfatter fyringsteknik, renseteknik,  

 love og bestemmelser og brandpræventivt tilsyn.
Ved bedømmelsen  

 lægges vægt på helhedsindtryk, funktionel  

 tilrettelæggelse, herunder tidsforbrug, og udførelse samt  

 paratviden.
 Stk. 3. Svendeprøven er bestået, når hver  

 af karaktererne for OR-prøven, jf. § 22, for den praktiske  

 prøve og for den mundtlige er mindst 6. Resultatet af  

 svendeprøven er gennemsnittet af de nævnte 3 karakterer og  

 udtrykkes ved en af de betegnelser uden tal, som er angivet i § 19,  

 stk. 3.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne m.v.
 Stk. 2. Der aflægges kun ny prøve, hvor  

 karakteren i den første prøve er under 6, henholdsvis
»Ikke bestået« eller »Ikke godkendt«.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og eleven har opnået mindst  

 karakteren 6 i hvert af følgende fag i  

 hovedforløbet: forbrændingslære, skorstensteknik,  

 fyringsteknik, love og bestemmelser samt ventilationsteknik, og eleven har  

 bestået svendeprøven, jf. § 23, stk. 3.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende  

 praktikerklæring(er) for praktikuddannelsen er udstedt, jf.  

 § 26.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 27. januar 2001.
 Stk. 2. Samtidig ophæves bekendtgørelse nr. 906  

 af 28. november 1995 om uddannelsen til skorstensfejer.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode før den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
