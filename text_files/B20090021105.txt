Bekendtgørelse om ændring af bekendtgørelse om anvendelse af radiofrekvenser med tilladelse § 1 I bekendtgørelse nr. 1006 af 10. december 2002, som ændret ved bekendtgørelse nr. 1168 af 6. december 2005 og bekendtgørelse nr. 747 af 26. juni 2008, foretages følgende ændring:
 1. I § 2 indsættes som stk. 7:
»Stk. 7. Tilladelser til frekvensanvendelse i radiofrekvensbåndene 1980-2010 MHz og 2170-2200 MHz til supplerende jordbaserede komponenter (CGC), der udstedes på baggrund af Kommissionens udbud i henhold til Europa-Parlamentets og Rådets beslutning nr. 626/2008/EF af 30. juni 2008 om udvælgelse af og udstedelse af tilladelser til systemer, som leverer mobile satellittjenester (mobile satellite services, MSS), udstedes uanset stk. 1 med en varighed på 18 år fra datoen for udvælgelsesbeslutningen vedtaget i henhold til beslutning nr. 626/2008/EF.« § 2 Bekendtgørelsen træder i kraft den 27. marts 2009.
