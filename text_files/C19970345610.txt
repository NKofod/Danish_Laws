I.
Orientering Denne At-cirkulæreskrivelse tager sigte på at afklare tvivl vedrørende  

 BST-pligt for medhjælpere for handicappede.
I henhold til arbejdsministeriets  

 bekendtgørelse om bedriftssundhedstjeneste nr. 323 af 19. maj 1993, bilag  

 VIII er medhjælp for handicappede udenfor institution omfattet af BST-pligt.
 Arbejde, der udføres i arbejdsgiverens private husholdning, er ikke  

 omfattet af lovens generelle område, jf. arbejdsmiljølovens §2, stk. 2, men  

 af lovens udvidede område jvf §2, stk. 3.
Handicappede kan blive omfattet af en hjælpeordning og få mulighed for at  

 få ansat en medhjælper, jf. §77 i lov om social service.
Det er dog en  

 betingelse, at den handicappede er i stand til at ansætte den nødvendige  

 hjælp og være ansvarlig for den daglige tilrettelæggelse og vejledning af  

 hjælperen og således fungere som arbejdsgiver for hjælperen.
 Ved afgørelsen af hvorvidt den handicappede er arbejdsgiver for  

 medhjælperen efter arbejdsmiljølovgivningen, lægges der blandt andet vægt på  

 følgende momenter:
- om arbejdstageren har pligt til at stille sin personlige arbejdskraft  

 til rådighed - om arbejdstageren er undergivet den foresattes instruktionsbeføjelse og  

 kontrol i forbindelse med udførelsen af arbejdet - om den foresatte stiller arbejdsrum, maskiner, redskaber, materialer  

 eller andre nødvendige hjælpemidler til rådighed for arbejdets udførelse - om den foresatte bærer risikoen for arbejdsresultatet.
Hovedreglen vil derefter være, at den handicappede, i henhold til  

 hjælpeordningen, pålægges et arbejdsgiveransvar efter  

 arbejdsmiljølovgivningen.
Det arbejde, der normalt udføres, vil være at  

 betragte som arbejde i arbejdsgiverens private husholdning og dermed undtaget  

 for BST-pligten.
En konkret vurdering af arbejdsforholdet kan dog vise, at kommunen har  

 involveret sig så meget i arbejdets fastlæggelse, dvs. planlægning,  

 tilrettelæggelse samt instruktion og tilsyn med arbejdet, at  

 arbejdsgiveransvaret påhviler kommunen i stedet for den handicappede.
Det kan  

 f.eks. være tilfældet, hvor den handicappedes situation har ændret sig siden  

 hjælpeordningens etablering, og derfor ikke længere er i stand til at opfylde  

 betingelserne for hjælpeordningen.
I disse tilfæle har kommunen pligt til at  

 tilmelde den ansatte til BST.
 Tilsvarende gælder, hvor arbejdet er af mere medicinsk eller professionelt  

 plejende karakter, der medfører, at arbejdet ikke normalt kan udføres af en  

 husstands medlemmer.
II.
Instruktion Kredsene skal, i tilfælde hvor der er rejst spørgsmål af konkret karakter  

 vedrørende BST for medhjælpere for handicappede, tage det udgangspunkt, at  

 det er den handicappede, der er arbejdsgiver, og at der derfor ikke vil være  

 pligt til at oprette BST.
 Kun hvis de oplysninger, kredsen modtager indikerer, at der udføres  

 arbejde af mere medicinsk eller professionelt plejende karakter, eller det  

 reelt ikke er den handicappede, der er arbejdsgiver, skal kredsen gå ind i en  

 konkret vurdering af, om kommunen er arbejdsgiver, og der derfor er pligt til  

 at oprette BST.
III.
Ikrafttræden Straks.
