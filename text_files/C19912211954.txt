 Hermed følger aftale af 22. februar 1991 mellem Finansministeriet og  

 Lærernes Centralorganisation om tillæg til tjenestemænd i folkeskolen mv. for  

 skemalagte undervisningstimer.
 Aftalen har virkning fra 1. august 1990 og indebærer alene en ændring af  

 størrelsen på tillæggene pr. skemalagt undervisningstime i skoleåret 1990/91  

 og eftergølgende skoleår.
 For skoleåret 1990/91 anvendes følgende tillægsstørrelser:
 165,84 kr. pr. 40 skemalagte undervisningstimer og 4,15 kr. pr. skemalagt  

 undervisningstime.
 For skoleåret 1991/92 og efterfølgende skoleår anvendes med virkning fra  

 1. august 1991 følgende tillægsstørrelser:
 87,04 kr. pr. 40 skemalagte undervisningstimer og 2,18 kr. pr. skemalagt  

 undervisningstime.
Herudover knyttes følgende bemærkninger til aftalen for så vidt angår tjenestemænd ved amtskommunale institutioner for specialundervisning for  

 voksne:
 1. De anførte tillæg er grundbeløb i niveau 1. oktober  

 1984 for henholdsvis 40 skemalagte undervisningstimer og 1  

 skemalagt/midlertidig undervisningstime.
 2. Ved opgørelsen af tjenestemandens samlede årlige  

 antal skemalagte undervisningstimer tages der udgangspunkt i det for den  

 pågældende ved skoleårets start for hele skoleåret lagte skema.
3. Efter aftalens § 3, stk. 3, ydes der tillæg for  

 midlertidige undervisningstimer, der tillægges en lærer for perioder af  

 mindst 4 kalenderuger i sammenhæng.
For midlertidige timer, der tillægges en  

 lærer som enkeltstående timer (tilfældige vikartimer, hvis varighed er mindre  

 end 4 kalenderuger i sammenhæng), ydes der ikke tillæg.
 4. Aftalens bestemmelser finder tilsvarende anvendelse  

 for timelærere, faste vikarer og årsvikarer, der underviser ved amtskommunale  

 institutioner for specialundervisning for voksne samt for øvrige  

 tjenestemandslignende ansatte undervisere ved specialundervisningen, herunder  

 undervisende pædagoger.
5. Tillæg til månedslønnede vikarer beregnes på  

 grundlag af det skema, der lægges ved ansættelsen.
Udbetalingen af tillægget  

 sker månedsvis bagud pr. undervisningstime, der indgår i skemaet for den  

 pågældende lønudbetalingsperiode.
Der udbetales samme beløb pr.  

 undervisningstime som anført i aftalens § 3, stk. 3, om tillæg pr. time.
 6. Tillæg til faste vikarer beregnes på samme måde som  

 for tjenestemænd med udgangspunkt i det for faste vikarer pligtige årlige  

 timetal excl. reduktioner, uafhængigt af det faktiske læste antal  

 undervisningstimer.
