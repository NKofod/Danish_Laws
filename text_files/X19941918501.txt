SAG 1: En tømrer kom til skade på sin arbejdsplads.
Han gled i nogle  

 spåner, og ved faldet beskadigede han tre fingre i en rundsav.
Arbejdsskadestyrelsen traf afgørelse om, at der var tale om en skade,  

 som var omfattet af arbejdsskadeforsikringsloven.
Der blev ikke ydet  

 erstatning, da tømreren genoptog arbejdet fuldt ud uden nogen varige følger  

 efter skaden.
 Tømreren havde samtidig anlagt retssag mod arbejdsgiveren med påstand  

 om, at arbejdsgiveren skulle betale erstatning på grund af manglende  

 instruktion.
 Retten afviste kravet om erstatning, da arbejdsgiveren ikke kunne  

 anses for at være skyld i skaden.
SAG 2: En hjemmehjælper kom under løft af en patient så slemt til  

 skade med ryggen, at hun ikke kunne genoptage arbejdet.
Der var ikke noget  

 Side 2 usædvanligt i løftesituationen, som kunne være årsag til lidelsens  

 opståen.
 Arbejdsskadestyrelsen afviste, at der var tale om en arbejdsskade, da  

 spontant opståede ryglidelser, der indtræffer i umiddelbar tilslutning til et  

 »normalt« løft, begrebsmæssigt ikke kan anses for ulykkestilfælde i  

 arbejdsskadeforsikringslovens forstand.
 Hjemmehjælperen anlagde samtidig retssag mod kommunen, der var  

 arbejdsgiver, med påstand om, at kommunen skulle betale erstatning på grund  

 af manglende tilsyn med hjemmehjælperes arbejdsforhold og undladelse af  

 tilstrækkelig instruktion.
Retten gav hjemmehjælperen medhold og tilkendte hende en KOMMENTAR:
 Det sker ikke så sjældent, at der rejses krav om erstatning efter både lov  

 om erstatningsansvar og lov om forsikring mod følger af arbejdsskade.
 Som det fremgår af de to eksempler, kan erstatningssagen føre til  

 forskellige afgørelser henholdsvis ved domstolene og i Arbejdsskadestyrelsen.
 Årsagen er forskelle i de to loves sigte og indhold:
Ansvarsgrundlaget Efter lov om erstatningsansvar § 1 kan der kun ydes erstatning efter  

 loven, hvis der er en ansvarlig skadevolder.
Det betyder, at en arbejdsgiver  

 pådrager sig ansvar, hvis han har forvoldt skaden forsætligt eller ved grov  

 eller simpel uagtsomhed.
 Det gælder, uanset om skaden er forvoldt ved en handling eller en  

 undladelse.
Skadevolders erstatningsansvar omfatter erstatning for tabt  

 arbejdsfortjeneste, godtgørelse for svie og smerte, helbredelsesudgifter samt  

 erstatning for erhvervsevnetab, godtgørelse for varigt men og erstatning for  

 tab af forsørger.
Endvidere erstatning for økonomisk tab udover den af  

 personskaden forvoldte.
 Efter lov om forsikring mod følger af arbejdsskade § 1 er enhver, der  

 udfører arbejde her i landet for arbejdsgiveren, forsikret mod følger af  

 skade, som pågældende måtte pådrage sig som følge af arbejdet.
 Arbejdsgiveren bærer erstatningsrisikoen, men har pligt til at afgive  

 risikoen til et forsikringsselskab mod at betale en præmie.
 Da der skal ydes erstatning, uanset om arbejdsgiveren har forvoldt skaden,  

 eller om der er tale om en hændelig skade eller en skade, som skadelidte selv  

 er skyld i, har arbejdsgiveren således efter arbejdsskadeforsikringsloven et  

 objektivt ansvar.
 Arbejdsgiverens ansvar efter loven omfatter alene følgerne af  

 medarbejderens personskade og alene de af loven omfattede ydelser:  

 Helbredelsesudgifter, erstatning for tab af erhvervsevne, godtgørelse for  

 varigt men, overgangsbeløb ved dødsfald og erstatning for tab af forsørger.
Skadesbegrebet Efter lov om erstatningsansvar omfatter begrebet personskade enhver  

 midlertidig eller varig forringelse af en persons helbredstilstand.
 Lov om forsikring mod følger af arbejdsskade omfatter bl.a.  

 ulykkestilfælde.
 En ulykke defineres som en udefra kommende eller virkende, af den  

 forsikredes vilje uafhængig, pludselig indtrædende begivenhed, der har  

 skadelig påvirkning af pågældendes helbredstilstand til følge.
En pludselig opstået ryglidelse i tilslutning til et løft uden påviselig  

 ydre årsag er således ikke omfattet af arbejdsskadeforsikringsloven, da  

 lidelsen ikke skyldes et ulykkestilfælde.
Derimod er ryglidelsen omfattet af  

 det personskadebegreb, der anvendes i lov om erstatningsansvar, da lidelsen  

 er en midlertidig eller varig forringelse af pågældendes helbredstilstand.
Sammenfatning De to refererede sager er typiske eksempler på, at de 2 love kan føre til  

 forskellige resultater.
I den første sag anerkendte Arbejdsskadestyrelsen tilfældet som en  

 arbejdsskade, fordi tømreren var udsat for et ulykkestilfælde, der skyldtes  

 pågældendes arbejde.
I samme sag afviste retten erstatningskravet, fordi  

 retten fandt, at arbejdsgiveren ikke bar skylden for ulykkestilfældets  

 indtræden.
I den anden sag afviste Arbejdsskadestyrelsen tilfældet, fordi  

 hjemmehjælperens ryglidelse ikke er omfattet af arbejdsskadeforsikringslovens  

 ulykkesbegreb.
I samme sag tilkendte retten hjemmehjælperen erstatning, fordi  

 retten fandt, at arbejdsgiveren måtte bære skylden for ryglidelsens opståen.
 Yderligere oplysninger kan fås ved henvendelse til kontorchef Ole  

 Pontoppidan.
