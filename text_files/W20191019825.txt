Fastholdelse af påbud om at sikre, at ansatte på arbejdsstedet ikke udsættes for støjbelastning over 85 dB(A) samt påbud om at bruge en autoriseret rådgivningsvirksomhed Resume Påbud om støjbelastning over 85 dB(A) Arbejdsmiljøklagenævnet fastholdt Arbejdstilsynets afgørelse og lagde vægt på, at der var 35 ansatte hos virksomheden, der blev udsat for en støjbelastning over 85 dB(A) ved arbejdet på arbejdsstedet.
Nævnet lagde desuden vægt på, at der var kraftig støj på arbejdsstedet.
Det var nødvendigt at hæve stemmen betydeligt (råbe) for, at to personer stående ved siden af hinanden kunne føre en samtale.
 Nævnet lagde endvidere vægt på, at der var mange lydkilder på arbejdsstedet, som bidrog til støjniveauet på arbejdsstedet.
 Påbud om brug af autoriseret arbejdsmiljørådgiver:
 Arbejdsmiljøklagenævnet fastholdt Arbejdstilsynets afgørelse og lagde herved vægt på, at der var 35 ansatte hos virksomheden, der blev udsat for en støjbelastning over 85 dB(A) ved arbejdet på arbejdsstedet.
 Nævnet lagde hertil vægt på, at virksomheden ikke inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Den konkrete afgørelse [Adressat udeladt] Arbejdsmiljøklagenævnet har på møde den 29. oktober 2019 behandlet [navn udeladt]s klage over Arbejdstilsynets afgørelse af 11. december 2018.
 Ved afgørelsen fik virksomheden påbud om at sikre, at ansatte på [navn udeladt] på arbejdsstedet [adresse udeladt], ikke udsættes for støjbelastning over 85 dB(A).
 Virksomheden fik desuden påbud om at bruge en autoriseret rådgivningsvirksomhed på arbejdsmiljøområdet til at bistå sig med at efterkomme påbud om at sikre, at ansatte på [navn udeladt] ikke udsættes for støjbelastning over 85 dB(A) samt med at forebygge lignende arbejdsmiljøproblemer.
Nævnet traf følgende A F G Ø R E L S E R Arbejdsmiljøklagenævnet fastholder Arbejdstilsynets afgørelse af 11. december 2018 med påbud.
 Arbejdsmiljøklagenævnet fastholder Arbejdstilsynets afgørelse af 11. december 2018 med rådgivningspåbud.
 [Navn udeladt] skal senest den 13. december 2019 give meddelelse til Arbejdstilsynet om, hvilken autoriseret rådgivningsvirksomhed der er indgået aftale med.
 [Navn udeladt] skal efterkomme påbud og rådgivningspåbud senest den 4. maj 2020.
 [Navn udeladt] skal senest den 11. maj 2020 give meddelelse til Arbejdstilsynet om, at påbud og rådgivningspåbud er efterkommet.
B E G R U N D E L S E R Påbud om støjbelastning over 85 dB(A):
 Arbejdsmiljøklagenævnet vurderer, at arbejdet på [navn udeladt] hos [navn udeladt], [adresse udeladt], ikke er planlagt, tilrettelagt og udført sikkerhedsmæssigt fuldt forsvarligt.
 Nævnet lægger herved vægt på, at der er 35 ansatte hos [navn udeladt], der bliver udsat for en støjbelastning over 85 dB(A) i arbejdet på [navn udeladt].
Nævnet lægger desuden vægt på, at Arbejdstilsynet ved tilsynsbesøg den 11. juli 2018 på [navn udeladt] konstaterede, at der var kraftig støj på [navn udeladt].
Det var nødvendigt at hæve stemmen betydeligt (råbe) for, at to personer stående ved siden af hinanden kunne føre en samtale.
 Nævnet lægger endvidere vægt på, at der var mange lydkilder på [navn udeladt], som bidrog til støjniveauet på [navn udeladt].
 Nævnet lægger oplysningerne i Arbejdstilsynets afgørelse af 11. december 2018 samt oplysningerne i rapport af 2. november 2018 indeholdende støjmålinger udarbejdet af [navn udeladt], til grund for afgørelsen.
 Nævnet lægger desuden til grund, at støjniveauet adskillige steder er målt til at ligge over 85 dB(A) og op til 92,5 dB(A).
Nævnet lægger endvidere til grund, at der i april 2018 blev taget en ny type savklinge i brug i flækkesaven på [navn udeladt], og at antallet af grise, der saves, var øget.
Der kom derved flere grise gennem slagterianlægget.
 Det følger af arbejdsmiljøloven, at arbejdet skal planlægges, tilrettelægges og udføres, så det er sikkerheds- og sundhedsmæssigt fuldt forsvarligt.
 Det følger af reglerne om beskyttelse mod udsættelse for støj i forbindelse med arbejdet, at ingen må udsættes for støjbelastning over 85 dB(A).
 Hvor værdierne overskrider 85 dB(A), skal der straks træffes foranstaltninger, der bringer støjen under 85 dB(A).
 Arbejdsmiljøklagenævnets afgørelse er truffet af et enigt nævn.
 Påbud om brug af autoriseret arbejdsmiljørådgiver:
 Arbejdsmiljøklagenævnet vurderer, at der er grundlag for Arbejdstilsynets påbud om at bruge autoriseret arbejdsmiljørådgiver, da der er tale om et alvorligt og komplekst arbejdsmiljøproblem, der er svært at løse.
 Nævnet lægger herved vægt på, at der er 35 ansatte hos [navn udeladt], der bliver udsat for en støjbelastning over 85 dB(A) i arbejdet på [navn udeladt].
 Nævnet lægger hertil vægt på, at virksomheden ikke inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
 Nævnet lægger oplysningerne i Arbejdstilsynets afgørelse af 11. december 2018 samt oplysningerne i rapport af 2. november 2018 indeholdende støjmålinger udarbejdet af [navn udeladt], til grund for afgørelsen.
 Ifølge reglerne om brug af autoriserede arbejdsmiljørådgivere skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet afgiver afgørelse om overtrædelser af arbejdsmiljølovgivningen, som er et komplekst og alvorligt arbejdsmiljøproblem, der er vanskelige at løse.
 Der er efter reglerne blandt andet tale om et komplekst og alvorligt arbejdsmiljøproblem, når Arbejdstilsynet afgiver påbud, der vedrører støjbelastning LEX (8 timer) over 85 dB(A), hvor der ikke umiddelbart foreligger tekniske og organisatoriske foranstaltninger til nedbringelse af påvirkningen.
 Det følger endvidere af reglerne om brug af autoriserede arbejdsmiljørådgivere, at der ikke afgives rådgivningspåbud til arbejdsgiveren, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
 Arbejdsmiljøklagenævnets afgørelse er truffet af et enigt nævn.
B E M Æ R K N I N G E R  T I L  K L A G E N [Navn udeladt] anfører i klagen, at det ikke vil være realistisk at indfri påbud om, at ingen udsættes for støjbelastning mere end 85 dB(A).
 Virksomheden anfører hertil, at virksomheden har deltaget aktivt i slagteri- og kødbranchens brancheaftale omkring støj og akustik, og at virksomheden har fulgt bedste praksis i branchen.
 Virksomheden oplyser om flere gennemførte tiltag.
 Virksomheden har, jf. tilbagemeldingen, fundet mindre forhold, virksomheden kan forbedre, men at det ikke vil være realistisk at nå 85 dB(A). Virksomheden anfører, at støjbelastningsniveauet som på [navn udeladt] er generelt for branchen.
 Virksomheden har i supplerende bemærkninger af 16. april 2019 fundet, at Arbejdstilsynets henvisning til rapporten af 2. november 2018 udarbejdet af [navn udeladt] ikke er korrekt i forhold til mulige foranstaltninger mod støjen.
 Arbejdsmiljøklagenævnet skal hertil bemærke, at vedvarende støjbelastning på 85 dB(A) indebærer risiko for alvorlige høreskader.
 Nævnet skal desuden bemærke, at høreværn ikke er en permanent løsning på støjproblemer.
 Hvis det i særlige tilfælde ikke er muligt ved tekniske og organisatoriske foranstaltninger at nedbringe støjbelastningen til 85 dB(A), må arbejdsgiveren kun lade arbejdet udføre, hvis medarbejderne bruger høreværn.
 Der skal være tale om enkeltstående og tidsafgrænsede tilfælde, hvor det vil medføre helt uforholdsmæssigt store vanskeligheder at overholde grænserne, eller hvor den nødvendige teknologi ikke findes.
 Denne vurdering foretages på den enkelte virksomhed og kan ikke dække en hel branche.
 Nævnet skal endelig henvise til, at valg af foranstaltninger efter reglerne om beskyttelse mod udsættelse for støj i forbindelse med arbejdet kan være alternative arbejdsmetoder, anden udformning og indretning af arbejdspladsen, begrænsning af eksponeringens varighed og omfang mv.
R E G L E R Arbejdsmiljøklagenævnet henviser til Om Arbejdstilsynets ret til at afgive påbud:
 § 77, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø Om beskyttelse mod støj:
 § 38, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø  § 11, i bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet Om autoriseret arbejdsmiljørådgiver:
 § 77a, stk. 1, i Beskæftigelsesministeriets lovbekendtgørelse nr. 1084 af 19. september 2017 af lov om arbejdsmiljø  § 3, stk. 3, § 4, nr. 1, § 5, § 6, stk. 1 og 3, § 7, § 8, § 20, § 29, stk. 1, 2 og 4, § 30, § 31, stk. 1, § 32, § 33, stk. 1 og 2, § 34, stk. 1 og 3, og § 37, stk. 1, i bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de akter, som klagenævnet har modtaget fra Arbejdstilsynet, og fra brev af 16. april 2019 fra [navn udeladt] samt brev af 6. maj 2019 fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] Regler Lov om arbejdsmiljø, jf. lovbekendtgørelse nr. 1084 af 19. september 2017 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
Bekendtgørelse nr. 63 af 6. februar 2006 om beskyttelse mod udsættelse for støj i forbindelse med arbejdet Kapitel 2 Arbejdsgiverens pligter § 8. Ved valg af foranstaltninger skal følgende tillægges særlig opmærksomhed:
 1. Alternative arbejdsmetoder.
 2. Udformning og indretning af arbejdspladser.
3. Valg af passende arbejdsudstyr med det lavest mulige støjniveau under hensyn til det arbejde, der skal udføres, herunder arbejdsudstyr, som er omfattet af EF-regler, der tager sigte på eller medfører en begrænsning af eksponeringen for støj, 4. Støjreduktion ved arbejdstilrettelæggelse:
a) begrænsning af eksponeringens varighed og omfang, b) passende arbejdstider med tilstrækkelige pauser.
 5. Passende information om og instruktion i korrekt anvendelse af arbejdsudstyret, således at eksponering for støj reduceres til et minimum.
 6. Planer for vedligeholdelse af arbejdsudstyr, arbejdspladser og arbejdssteder.
 7. Teknisk støjreduktion:
a) reduktion af luftbåren støj, f.eks. ved hjælp af afskærmninger og indkapslinger med lydabsorberende materiale, b) reduktion af strukturbåret støj, f.eks. ved hjælp af dæmpning eller isolering.
 § 11. Ingen må udsættes for støjbelastning over 85 dB(A) eller spidsværdier af impulser over 137 dB(C).
Stk. 2. Hvor værdierne i stk. 1 overskrides, skal der 1. straks træffes foranstaltninger, der bringer støjen under værdierne i stk. 1, 2. ske en fastlæggelse af årsagerne til, at værdierne i stk. 1 blev overskredet, og 3. træffes tekniske og organisatoriske foranstaltninger for at undgå, at overskridelsen gentages.
 Stk. 3. Ved valg af foranstaltninger skal der i særlig grad tages hensyn til de i § 8 anførte foranstaltninger.
Stk. 4. De dele af arbejdsstedet, hvor der er risiko for, at den ansatte udsættes for støj, der overskrider værdierne i stk. 1, skal markeres med passende advarsels- og sikkerhedsskiltning.
De pågældende steder skal afgrænses og adgangen hertil begrænses, når det er teknisk muligt.
Arbejdstilsynets bekendtgørelse nr. 59 af 15. januar 2013 om bekendtgørelse om brug af autoriserede rådgivningsvirksomheder på arbejdsmiljøområdet Kapitel 1 Formål og område § 3.
 Stk. 2.
 Stk. 3. Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbudet, vedrører.
 § 4. Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:
 1. Påbud som følge af overtrædelse af arbejdsmiljølovgivningen vedrørende et eller flere komplekse eller alvorlige arbejdsmiljøproblemer, der er omfattet af §§ 8  25, dvs. vanskelige at løse.
 § 5. Der afgives ikke rådgivningspåbud til arbejdsgiveren efter § 4, nr. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Kapitel 2 Generelle pligter for arbejdsgivere og bygherrer, der modtager rådgivningspåbud § 6. En arbejdsgiver eller bygherre, der modtager rådgivningspåbud efter § 4, nr. 1 eller 2, skal indhente bistand fra en rådgivningsvirksomhed til løsning af det eller de arbejdsmiljøproblemer, der har ført til rådgivningspåbud, og til forebyggelse af lignende arbejdsmiljøproblemer.
 Stk. 2.
 Stk. 3. En arbejdsgiver eller bygherre kan ikke til efterkommelse af rådgivningspåbud benytte en rådgivningsvirksomhed, der hører under den juridiske enhed, som har modtaget påbuddet, jf. definitionen af juridisk enhed i lov om Det Centrale Virksomhedsregister.
§ 7. Arbejdsgiveren har pligt til at inddrage arbejdsmiljøorganisationen i rådgivningsprocessen.
I virksomheder, der ikke har pligt til at etablere arbejdsmiljøorganisation, skal arbejdsgiveren inddrage de ansatte.
Kapitel 3 Pligter for arbejdsgivere og bygherrer, der modtager rådgivningspåbud ved alvorlige eller komplekse arbejdsmiljøproblemer, der er vanskelige at løse Det fysiske område Akustik og støj § 20. Arbejdsgiveren skal indhente bistand fra en rådgivningsvirksomhed, når Arbejdstilsynet afgiver påbud, der vedrører støjbelastning LEX (8 timer) over 85 dB(A) eller spidsværdier af impulser over 137 dB(C), hvor der ikke umiddelbart foreligger tekniske og organisatoriske foranstaltninger til nedbringelse af påvirkningen.
Kapitel 6 Øvrige pligter for arbejdsgivere og bygherrer Aftalen med rådgivningsvirksomheden § 29. Arbejdsgiveren eller bygherren skal indgå skriftlig aftale med en rådgivningsvirksomhed om bistand til at efterkomme rådgivningspåbud og de påbud, der danner grundlag herfor.
Stk. 2. Det skal indgå i aftalen, at rådgivningsvirksomheden skal udarbejde en redegørelse med beskrivelse af, hvordan påbuddene efter §§ 8 - 26 er efterkommet.
Redegørelsen skal opfylde de krav, der stilles efter §§ 37  40.
 Stk. 3.
 Stk. 4. Arbejdsgiveren skal sikre, at aftalen forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.
Tilbagemeldinger til Arbejdstilsynet § 30. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget.
Tilbagemeldingen skal indeholde oplysninger om, hvilken rådgivningsvirksomhed der er indgået aftale med.
 Stk. 2. Arbejdsgiveren skal ved tilbagemeldingen erklære, at arbejdsmiljøorganisationen eller en repræsentant for de ansatte i virksomheder, der ikke har pligt til at etablere arbejdsmiljøorganisation, inden den for tilbagemeldingen fastsatte frist er gjort bekendt med indholdet af tilbagemeldingen.
 § 31. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet.
Dokumentation for efterkommelse af påbud § 32. Arbejdsgivere eller bygherrer, der har modtaget rådgivningspåbud, skal på Arbejdstilsynets anmodning kunne dokumentere, at rådgivningsvirksomheden har bekræftet, at rådgivningspåbuddet og det eller de påbud, der udløste rådgivningspåbuddet, er efterkommet.
Ansattes og andres adgang til rådgivningsvirksomhedens redegørelse § 33. Arbejdsgiveren skal sikre, at redegørelsen fra rådgivningsvirksomheden forefindes i virksomheden og er til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 2. Arbejdsgiveren skal videregive redegørelsen til arbejdsmiljøorganisationen eller til en repræsentant for de ansatte i virksomheder, der ikke har pligt til at etablere arbejdsmiljøorganisation.
Kapitel 7 Rådgivningsvirksomhedens ydelse § 34. Ved rådgivningspåbud om løsning af et alvorligt eller komplekst arbejdsmiljøproblem, der er vanskeligt at løse, jf. § 4, nr. 1, eller om mange arbejdsmiljøproblemer, jf. § 4, nr. 2, skal arbejdsgiveren eller bygherren sikre, at rådgivningsvirksomheden:
1. bistår ved løsning af problemet eller problemerne, der dannede grundlag for rådgivningspåbud, 2. bidrager med forslag til konkrete initiativer til forebyggelse af, at tilsvarende problemer opstår, og 3. bidrager med råd om metoder til udarbejdelse og anvendelse af arbejdspladsvurdering.
 Stk. 2.
 Stk. 3. Arbejdsgiveren eller bygherren skal sikre, at rådgivningsvirksomheden tillige udarbejder en redegørelse, jf. §§ 37  40, til arbejdsgiveren eller bygherren med beskrivelse af, hvordan påbud, der har udløst rådgivningspåbuddet, jf. §§ 8  30, er efterkommet.
Indholdet af rådgivningsvirksomhedens redegørelse § 37. Ved rådgivningspåbud til arbejdsgivere om arbejdsmiljøproblemer, jf. § 4, nr. 1 og 2, skal arbejdsgiveren sikre, at redegørelsen indeholder en beskrivelse af rådgivningsprocessen, herunder 1. hvordan rådgivningspåbud og det eller de påbud, der danner grundlag for rådgivningspåbuddet eller -påbuddene, er efterkommet, 2. hvordan arbejdsmiljøorganisationen eller de ansatte i virksomheder, der ikke har pligt til at oprette arbejdsmiljøorganisation, har været inddraget i rådgivningsprocessen, 3. hvilke initiativer, der er taget for at forebygge, at tilsvarende arbejdsmiljøproblemer opstår i virksomheden i fremtiden, og 4. råd om metoder til udarbejdelse og anvendelse af arbejdspladsvurdering.
