(For perioden 1. september 1994 til 31.  

 august 1995) I henhold til § 2, stk. 1, og § 11, stk. 2 i universitetsloven, jf.  

 lovbekendtgørelse nr. 334 af 27. maj 1993, fastsættes:
Uddannelsernes formål og struktur § 1.  Uddannelserne på Roskilde Universitetscenter har  

 til formål at kvalificere de studerende til at varetage erhvervsfunktioner og  

 videnskabeligt arbejde inden for de humanistiske, naturvidenskabelige og  

 samfundsvidenskabelige hovedområder.
 § 2.  Uddannelserne omfatter bacheloruddannelser,  

 mellemuddannelser og kandidatuddannelser.
§ 3.  Bacheloruddannelserne skal Stk. 2.  Bacheloruddannelserne er afrundede  

 uddannelsesforløb af 34 måneders varighed.
 Stk. 3.  På universitetscentret udbydes  

 bacheloruddannelser inden for det naturvidenskabelige, det  

 samfundsvidenskabelige og det humanistiske hovedområde.
 Stk. 4.  Det 3. år af bacheloruddannelserne omfatter  

 efter den enkelte studerendes valg enten 1 eller 2 fag.
 § 4.  Mellemuddannelserne er afrundede  

 uddannelsesforløb af 41 - 46 måneders varighed.
 Stk. 2.  Mellemuddannelserne skal kvalificere de  

 studerende til selvstændigt at varetage erhvervsfunktioner med baggrund i de  

 erhvervede kundskaber og færdigheder.
 Stk. 3.  Universitetscentret udbyder mellemuddannelser  

 inden for forvaltning (41 måneder), driftsøkonomi (41 måneder),  

 erhvervsøkonomi (41 måneder) og administrativ datalogi (46 måneder).
§ 5.  Kandidatuddannelserne skal Stk. 2.  Kandidatuddannelserne er afrundede  

 uddannelsesforløb, der består af en bacheloruddannelse og et yderligere  

 uddannelsesforløb med en samlet varighed på 58 måneder, og som bl.a.  

 indeholder et speciale.
 Stk. 3.  En kandidatuddannelse kan enten være en  

 1-fagsuddannelse eller en kombinationsuddannelse (2-fagsuddannelse).
 Stk. 4.  Universitetscentret udbyder 1-fags  

 kandidatuddannelser inden for forvaltning og  

 teknologisk-samfundsvidenskabelig planlægning.
 Stk. 5.  Universitetscentret udbyder  

 kombinationsuddannelser, der kan indeholde fag fra det naturvidenskabelige,  

 det samfundsvidenskabelige eller det humanistiske hovedområde.
 § 6.  Universitetscentret kan tildele følgende  

 betegnelser:
 § 7.  En bacheloruddannelse med tyngdepunkt i det  

 naturvidenskabelige hovedområde giver ret til betegnelsen B.Sc.
 Stk. 2.  En bacheloruddannelse med tyngdepunkt i det  

 humanistiske hovedområde eller i det samfundsvidenskabelige hovedområde giver  

 ret til betegnelsen B.A.
 Stk. 3.  Den, der har gennemført den almene  

 administrative datalogiuddannelse, har ret til at anvende bogstaverne AAD  

 efter sit navn.
 Stk. 4.  Den, der har gennemført den almene  

 administrative uddannelse i forvaltning, har ret til at anvende bogstaverne  

 AAE efter sit navn.
 Stk. 5.  Den, der har gennemført den almene  

 administrative uddannelse i driftsøkonomi, har ret til at anvende bogstaverne  

 AAE efter sit navn.
 Stk. 6.  Den, der har gennemført den almene  

 erhvervsøkonomiske uddannelse har ret til at anvende bogstaverne HA efter sit  

 navn.
 Stk. 7.  Kandidatuddannelsen i forvaltning giver ret til  

 betegnelsen cand.scient.adm. (candidatus/candidata scientiarum  

 administrationis).
 Stk. 8.  Kandidatuddannelsen i teknologisk -  

 samfundsvidenskabelig planlægning giver ret til betegnelsen cand.techn.soc.  

 (candidatus/candidata technices socialium).
 Stk. 9.  En kombinationsuddannelse med tyngdepunkt i det  

 naturvidenskabelige hovedområde giver ret til betegnelsen cand.scient.  

 (candidatus/candidata scientiarum).
 Stk. 10.  En kombinationsuddannelse med tyngdepunkt i  

 det humanistiske hovedområde giver ret til betegnelsen cand.mag.  

 (candidatus/candidata magisterii).
 Stk. 11.  En kombinationsuddannelse med tyngdepunkt i  

 det samfundsvidenskabelige hovedområde giver ret til betegnelsen cand.scient.  

 soc. (candidatus/candidata scientiarum socialium).
 Stk. 12.  En kombinationsuddannelse, hvori indgår 3  

 kommunikationsmoduler, giver ret til betegnelsen cand.comm.  

 (candidatus/candidata communicationis).
 § 8.  I tvivlstilfælde afgør universitetscentret,  

 hvilken betegnelse en kombinationsuddannelse giver ret til.
§ 9.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 § 10.  Undervisningsministeriet godkender efter  

 indstilling fra Roskilde Universitetscenter, hvilke fag universitetscentret  

 kan tilbyde efter denne bekendtgørelse, jf. § 5, stk. 5.
 § 11.  Med henblik på en sammenhængende  

 uddannelsesstruktur fastsætter universitetscentret inden for bekendtgørelsens  

 rammer generelle regler om uddannelserne på Roskilde Universitetscenter.
 Stk. 2.  I de generelle regler skal der være  

 bestemmelser om:
Bedømmelse § 12.  De studerendes kvalifikationer dokumenteres ved  

 prøver, herunder bedømmelse af speciale.
 Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 deltagelse i undervisningen.
 § 13.  Prøverne er enten interne eller eksterne.
 Stk. 2.  Interne prøver bedømmes af eksaminator(erne)  

 eller eksaminator(erne) og een eller flere censorer, der er beskikket af  

 rektor blandt lærerne på institutionen.
 Stk. 3.  Eksterne prøver bedømmes af eksaminator(erne)  

 og een eller flere censorer, der er beskikket af Undervisningsministeriet.
 Stk. 4.  Bedømmelsen af studerendes  

 undervisningsdeltagelse efter § 12, stk. 2, foretages af læreren(erne) ved  

 den pågældende undervisning.
§ 14.  Mindst 1/3 af uddannelserne skal dokumenteres  

 ved eksterne prøver.
Disse skal dække uddannelsens væsentligste områder,  

 herunder specialet som nævnt i § 5, stk. 2.
 § 15.  Ved bedømmelsen gives karakter efter 13-skalaen  

 efter de fælles bestemmelser om karaktergivning ved de højere  

 uddannelsesinstitutioner, eller der gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
 Stk. 2.  Ved bedømmelse af specialet gives altid  

 karakter efter 13-skalaen.
§ 16.  Prøveformerne skal tilgodese, at der sker en  

 bedømmelse af de studerendes opfyldelse af de krav, der stilles på de enkelte  

 niveauer i uddannelsesforløbene, og sikre, at der foretages en individuel  

 bedømmelse af de studerende.
Prøverne kan tilrettelægges som individuelle  

 prøver eller gruppeprøver.
Det fastsættes ved studieordning, hvor mange  

 studerende der kan deltage i en gruppeprøve.
 § 17.  Eksterne prøver finder normalt sted i juni og  

 januar (eksamensterminerne).
 Stk. 2.  Bedømmelse af specialer er ikke bundet til  

 eksamensterminerne.
 § 18.  Beståede prøver kan ikke tages om.
 § 19.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte studierne, jf. bekendtgørelse om en 1. årsprøve.
§ 20.  En studerende kan højst 3 gange indstille sig  

 til en prøve.
Universitetscenteret kan tillade indstilling en 4. gang, hvis  

 det findes begrundet i usædvanlige forhold.
Antallet af forsøg ved prøven  

 efter § 19 følger reglerne i bekendtgørelse om en 1. årsprøve.
 Stk. 2.  3. og 4. gang en studerende indstiller sig til  

 en intern prøve, der alene bedømmes af eksaminator, kan den studerende  

 forlange, at der medvirker en ministerielt beskikket censor.
 Stk. 3.  En studerende, der ikke får godkendt sin  

 undervisningsdeltagelse, jf. § 12, stk. 2, og § 13, stk. 4, kan i stedet  

 forlange at aflægge en intern prøve i det pågældende uddannelseselement.
§ 21.  En uddannelse er gennemført, når den studerende § 22.  Universitetscentret udsteder bevis for  

 gennemført uddannelse med angivelse af den betegnelse, uddannelsen giver ret  

 til.
Beviset skal indeholde en beskrivelse af den konkrete uddannelse med  

 redegørelse for dens faglige sammensætning, herunder speciel  

 erhvervskompetence.
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for en kandidatuddannelse, der er  

 gennemført ved flere institutioner, udstedes af den institution, hvor den  

 sidste del af uddannelsen afsluttes.
Andre bestemmelser § 23.  Universitetscentret fastsætter inden for  

 bekendtgørelsens og de generelle reglers rammer nærmere regler om  

 fag/uddannelsesdele i studieordninger.
 Stk. 2.  En studieordning skal indeholde beskrivelse af:
 Stk. 3.  En studieordning kan indeholde hjemmel for  

 universitetscentret til at dispensere fra de regler i studieordningen, der  

 alene er fastsat af universitetscentret.
 Stk. 4.  Inden en studieordning vedtages, tager  

 universitetscentret kontakt til aftagerrepræsentanter.
 Stk. 5.  Studieordninger og væsentlige ændringer heri  

 træder i kraft ved studieårets begyndelse og skal være vedtaget mindst 1/2 år  

 forinden.
 Stk. 6.  Studieordninger og ændringer af studieordninger  

 sendes til censorer og Undervisningsministeriet til orientering.
§ 24.  Universitetscentret udgiver og vedligeholder en  

 studievejledning om de enkelte uddannelser.
Studievejledningen skal indeholde  

 en bredere redegørelse for uddannelsen m.v., en praktisk vejledning for de  

 studerende, oplysning om andre forhold af betydning for de studerendes  

 planlægning af deres studium samt oplysninger om fagkombinationer, der giver  

 undervisningskompetence i gymnasieskolerne og HF.
 § 25.  Universitetscentret kan i hvert enkelt tilfælde  

 eller ved almindelige bestemmelser godkende, at gennemførte  

 uddannelseselementer fra en dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Bedømmelser overføres som Bestået eller som  

 karakterer efter 13-skalaen, jf. § 15, stk. 1. Forudsætningen for overførsel  

 med karakter efter 13-skalaen er, at det pågældende uddannelseselement  

 bedømmes efter denne skala ved begge uddannelsesinstitutioner, ellers  

 anvendes Bestået.
§ 26.  Undervisningsministeriet kan tillade  

 fravigelser af bekendtgørelsen som led i forsøg.
Samtidig fastsættes  

 forsøgets varighed og rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 § 27.  Klager over universitetscentrets afgørelser i  

 henhold til denne bekendtgørelse indgives til universitetscentret.  

 Universitetscentrets afgørelse kan, når klagen vedrører retlige spørgsmål,  

 indbringes for Undervisningsministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelse  

 om behandling af eksamensklager ved de højere uddannelsesinstitutioner.
 Ikrafttræden m.v.
 § 28.  Bekendtgørelsen træder i kraft den 1. september  

 1994 og har virkning fra den 1. september 1994 til den 31. august 1995.
 Stk. 2.  Universitetscentret fastsætter nærmere  

 bestemmelser for studerende, der er begyndt på uddannelserne efter de regler,  

 der gjaldt før ikrafttrædelsen den 1. september 1992 af bekendtgørelse nr.  

 727 af 20. august 1992 om uddannelser på Roskilde Universitetscenter, og  

 afgør, hvornår der sidste gang afholdes prøver efter de dagældende regler.
Undervisningsministeriet, den 23. juni  

 1994 P.M.V.
