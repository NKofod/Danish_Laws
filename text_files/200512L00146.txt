Fremsat den 26. januar 2006 af  

 ministeren for familie‑ og forbrugeranliggender (Lars Barfoed) Forslag til Lov  

 om ændring af lov om ægteskabets retsvirkninger og lov  

  

 om skifte af fællesbo m.v.
(Pensionsrettigheders  

 behandling ved død samt separation og skilsmisse) § 1 I lov om ægteskabets retsvirkninger, jf.  

 lovbekendtgørelse nr. 37 af 5. januar 1995, som ændret ved § 4 i lov nr. 385  

 af  

 22. maj 1996, og som senest ændret ved § 28 i lov nr. 542 af 24. juni 2005,  

 foretages følgende ændringer:
 1.  

  

 Efter §  

 16 indsættes:
 »  

 § 16 a.  

  

 Ved skifte efter en ægtefælles død udtager den længstlevende ægtefælle egne  

 pensionsrettigheder og lignende rettigheder forlods af fællesboet.
Stk. 2.  

  

 Den  

 længstlevende ægtefælle udtager endvidere forlods beløb fra  

 kapitalpensionsrettigheder eller fra lignende rettigheder samt supplerende  

 engangsydelser, der allerede er udbetalt, i det omfang beløbene ikke må anses  

 for at være forbrugt.
Tilsvarende gælder indtægter af og surrogater for  

 beløbene.
Adgangen til forlodsudtagelse gælder ikke beløb, der ved  

 udbetalingen  

 har mistet deres karakter af pensionsopsparing.
 § 16 b.  

  

 Ved skifte i anledning af separation, skilsmisse eller bosondring udtager  

 ægtefællerne egne rimelige pensionsrettigheder forlods af fællesboet.
Stk. 2.  

  

 Ægtefællerne  

 udtager endvidere forlods beløb fra rimelige kapitalpensionsrettigheder eller  

 supplerende engangsydelser, der allerede er udbetalt, i det omfang beløbene  

 ikke må anses for at være forbrugt.
Tilsvarende gælder indtægter af og  

 surrogater for beløbene.
Adgangen til forlodsudtagelse gælder ikke beløb, der  

 ved udbetalingen har mistet deres karakter af pensionsopsparing.
 Stk. 3.  

  

 Værdien af  

 øvrige pensionsrettigheder indgår i delingen af fællesboet.
 § 16 c.  

  

 Har ægteskabet været af kortere varighed, udtager  

 ægtefællerne alle pensionsrettigheder forlods af fællesboet.
Stk. 2.  

  

 Ægtefællerne udtager  

 endvidere forlods beløb fra kapitalpensionsrettigheder eller supplerende  

 engangsydelser, der allerede er udbetalt, i det omfang beløbene ikke må anses  

 for at være forbrugt.
Tilsvarende gælder indtægter af og surrogater for  

 beløbene.
Adgangen til forlodsudtagelse gælder ikke beløb, der ved  

 udbetalingen  

 har mistet deres karakter af pensionsopsparing.
§ 16 d.  

  

 Skifteretten kan ved skifte af fællesboet i anledning af separation,  

 skilsmisse  

 eller bosondring bestemme, at en ægtefælle skal betale et beløb til den anden  

 ægtefælle, hvis 1)  

 	  

 sidstnævnte ægtefælle  

 under ægteskabet har foretaget en mindre pensionsopsparing, end hvad der  

 svarer  

 til en rimelig pensionsordning for den pågældende, og 2)  

 	  

 dette skyldes, at  

 denne ægtefælle af hensyn til familien eller den anden ægtefælle helt eller  

 delvist  

 har været uden for arbejdsmarkedet, haft orlov eller har arbejdet på nedsat  

 tid.
 Stk. 2.  

  

 Beløbet kan  

 højst udgøre halvdelen af forskellen mellem værdien af den pensionsopsparing,  

 hver af ægtefællerne har foretaget under ægteskabet af midler fra fællesejet.
§ 16 e.  

  

 Skifteretten kan ved skifte af fællesboet i anledning af separation,  

 skilsmisse  

 eller bosondring bestemme, at en ægtefælle skal betale et beløb til den anden  

 ægtefælle for at sikre, at denne ikke stilles urimeligt i pensionsmæssig  

 henseende, hvis 1)  

 	  

 ægteskabet har været  

 af længere varighed, og 2)  

 	  

 der er stor forskel i  

 værdierne af ægtefællernes pensionsrettigheder.
 Stk. 2.  

  

 Ved afgørelsen  

 skal der tages hensyn til ægteskabets varighed, ægtefællernes formueforhold  

 og  

 omstændighederne i øvrigt.
 § 16 f.  

  

 Beløb, som en ægtefælle i medfør af §§ 16 d og 16 e skal betale til den anden  

 ægtefælle, betales kontant.
Stk. 2.  

  

 Kan en ægtefælle  

 ikke betale beløbet kontant uden at sælge fast ejendom eller løsøre, der er  

 nødvendigt for at opretholde den pågældendes erhverv, eller uden at blive  

 afskåret fra at bevare eller erhverve en passende bolig, kan skifteretten,  

 hvis  

 forholdene taler for det, bestemme, 1)  

 	  

 at beløbet skal  

 afdrages over en kort årrække mod passende sikkerhedsstillelse og  

 forrentning,  

 eller hvis dette ikke er muligt, 2)  

 	  

 at ægtefællen i stedet skal give den anden  

 ægtefælle en andel af sin pensionsrettighed.
 Stk. 3.  

  

 Skal en  

 ægtefælle give den anden ægtefælle en andel af en pensionsrettighed, gives  

 andelen  

 af ægtefællens kapitalpension, ratepension eller af en pension med løbende  

 livsbetingede ydelser i denne rækkefølge.
Stk. 4.  

  

 Skal en  

 ægtefælle give den anden ægtefælle en andel af sin kapital- eller  

 ratepension,  

 skal dette ske ved en deling af pensionsrettigheden.
Skal andelen gives af en  

 pension med løbende livsbetingede ydelser, fastsætter pensionsinstituttet,  

 hvordan dette kan ske.
 Stk. 5.  

  

 Stk. 2-4 kan  

 fraviges ved aftale mellem ægtefællerne og pensionsinstituttet.
 Stk. 6.  

  

 Aftaler  

 ægtefæller ved skifte af fællesboet, at en af dem skal give den anden  

 ægtefælle  

 en andel af sin pensionsrettighed, kan pensionsinstituttet kræve, at  

 ægtefællerne erklærer, at betingelserne for at yde kompensation efter §§ 16 d  

 og 16 e og for valg af delingsmetode efter §  

 16 f, stk. 2 og 3, er opfyldt.
 Stk. 7.  

  

 Pensionsinstituttet kan kræve, at administrationsomkostningerne ved, at en  

 ægtefælle skal give den anden ægtefælle en andel af en pensionsrettighed,  

 afholdes af ægtefællerne.
 § 16 g.  

  

 I det omfang pensionsrettigheder ikke kan udtages forlods af fællesboet efter  

 §  

 16 b, skal ægtefæller udtage egne pensionsrettigheder, medmindre  

 rettighederne  

 kan ophæves.
 Stk. 2.  

  

 §  

 16 f, stk. 2-7, finder tilsvarende  

 anvendelse på pensionsrettigheder efter stk. 1.
 § 16 h.  

  

 Ægtefæller kan ved ægtepagt aftale, at en pensionsrettighed skal være særeje,  

 jf. § 28. En sådan aftale kan også omfatte fremtidige indbetalinger på  

 pensionsrettigheden.
 Stk. 2.  

  

 Ægtefæller kan  

 ved ægtepagt aftale, at værdien af en kapital- eller ratepensionsordning skal  

 indgå i delingen af fællesboet ved skifte i anledning af separation,  

 skilsmisse  

 eller bosondring.
Stk. 3.  

  

 §  

 16 g, stk. 1, og §  

 16 f, stk. 2-7, finder tilsvarende  

 anvendelse.« 2.  

  

 I  

  

 § 23  

  

 indsættes som stk. 4:
»  

 Stk. 4.  

  

 Stk. 2 finder ikke anvendelse på pensionsrettigheder efter  

 §§  

 16 a  

 -16 c.« § 2 I lov om  

 skifte af fællesbo m.v., jf. lovbekendtgørelse nr. 725 af 23. oktober 1986,  

 som  

 ændret senest ved § 4 i lov nr. 447 af 9. juni 2004, foretages følgende  

 ændring:
 1.  


  

 §  

 65, stk. 3  

  

 , affattes således:
»  

 Stk. 3.  

  

 Ved opgørelsen af bodelene medregnes ikke krav mellem  

 ægtefæller efter §§ 26 og 56 i lov om ægteskabs indgåelse og opløsning og §§  

 16  

 d og 16 e i lov om ægteskabets retsvirkninger.
Krav på forfaldne  

 underholdsbidrag  

 medregnes ikke som aktiv i den berettigede ægtefælles bodel.« § 3 I lov om tjenestemandspension, jf. lovbekendtgørelse  

 nr. 230 af 19. marts 2004, som ændret ved § 3 i lov nr. 527 af 24. juni 2005  

 og  

 lov nr. 1150 af 7. december 2005, foretages følgende ændring:
 1.  


  

 Kapitel 9  

  

 affattes således:
»Kapitel  

 9 Pension i forbindelse med separation og skilsmisse § 28.  

  

 Ret til ægtefællepension i henhold til kapitel 3, og § 24, stk. 4 og 6,  

 bevares  

 efter separation og skilsmisse efter lov om bevarelse af ret til  

 ægtefællepension  

 ved separation og skilsmisse.
 § 29.  

  

 Egenpension efter kapitel 2 og opsat pension efter § 24, stk. 1-3 og stk. 5,  

 kan ved separation og skilsmisse deles mellem tjenestemanden og dennes  

 ægtefælle efter lov om ægteskabets retsvirkninger.
§ 30.  

  

 Finansministeren  

 fastsætter regler om deling af pension m.v. i henhold til § 29, herunder om  

 beregning af delingsforhold, notering af ret til deling og ophør af ret til  

 deling m.v.« § 4 I lov om  

 vederlag og pension m.v. for ministre, jf. lovbekendtgørelse nr. 273 af 20.  

 april 2004, foretages følgende ændringer:
 1.  


  

 § 6  

  

 affattes således:
»  

 § 6.  

  

 Efter separation og skilsmisse bevares ret til ægtefællepension i henhold til  

 §  

 5 efter lov om bevarelse af ret til ægtefællepension ved separation og  

 skilsmisse.« 2.  


  

 § 7  

  

 affattes således:
 »  

 § 7.  

  

 Egenpension i henhold til § 5 kan ved separation og skilsmisse deles mellem  

 ministeren og dennes ægtefælle efter lov om ægteskabets retsvirkninger.
Stk. 2.  

  

 Regler fastsat  

 af finansministeren i medfør af § 30 i lov om tjenestemandspension finder  

 tilsvarende anvendelse ved deling af pension i henhold til stk. 1.« § 5 I lov om  

 pensionering af civilt personel m.v. i forsvaret, jf. lovbekendtgørelse nr.  

 254  

 af 19. marts 2004, foretages følgende ændring:
 1.  


  

 § 2, stk. 2,  

  

 affattes således:
»  

 Stk. 2.  

  

 Personer, der  

 omfattes af denne lov, er med de afvigelser, der er fastsat i § 3 berettigede  

 til pension og efterindtægt efter tilsvarende regler, som gælder for  

 tjenestemænd efter kap. 2-9, samt §§ 40-44 i lov om tjenestemandspension.« § 6 I lov om pension til statens tjenestemænd m.v. i  

 Grønland, jf. lovbekendtgørelse nr. 661 af 12. august 1993, som senest ændret  

 ved lov nr. 527 af 24. juni 2005, foretages følgende ændring:
 1.  


  

 Kapitel 7  

  

 affattes således:
»Kapitel 7 Pension i forbindelse med separation og skilsmisse § 24.  

  

 Ret til ægtefællepension i henhold til kapitel 2, og § 20, stk. 4 og 6,  

 bevares  

 efter separation og skilsmisse efter lov om bevarelse af ret til  

 ægtefællepension ved separation og skilsmisse.
 Stk. 2.  

  

 Egenpension  

 efter kapitel 1 og opsat pension efter § 20, stk. 1-3 og stk. 5, kan ved  

 separation og skilsmisse deles mellem tjenestemanden og dennes ægtefælle  

 efter  

 lov om ægteskabets retsvirkninger.
Stk. 3.  

  

 Finansministeren  

 fastsætter regler om deling af pension m.v. i henhold til stk. 2, herunder om  

 beregning af delingsforhold, notering af ret til deling, ophør af ret til  

 deling m.v.« § 7 Loven træder i kraft den 1. januar 2007 og finder  

 anvendelse på separationer, skilsmisser, bosondring og dødsfald, der meddeles  

 eller  

 indtræder efter lovens ikrafttræden.
§ 8 Loven gælder ikke for Færøerne og Grønland, men kan ved  

 kongelig anordning helt eller delvist sættes i kraft for disse landsdele med  

 de  

 afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige  

 bemærkninger Indholdsfortegnelse 1.
Indledning 1.1.
 Lovforslagets baggrund m.v.
 1.2.
Oversigt over lovforslaget 1.2.1.
Pensionsrettigheders behandling på skifte  

 af fællesbo i tilfælde af en ægtefælles død 1.2.2.
Pensionsrettigheders behandling på skifte  

 af fællesbo i tilfælde af separation og skilsmisse 2.
Pensionsrettigheders behandling i  

 tilfælde af en ægtefælles død 2.1.
Gældende ret 2.2.
Ægtefællepensionsudvalgets overvejelser 2.3.
Ministeriet for Familie- og  

 Forbrugeranliggenders overvejelser 3.
Pensionsrettigheders behandling i  

 tilfælde af separation og skilsmisse 3.1.
Gældende ret 3.1.1.
Løbende livsbetinget pension -  

 rentepension 3.1.2.
Kapital- og ratepensioner 3.1.3.
Invaliditetsydelse og efterladteydelse 3.1.4.
Pensionsordninger, der består af både  

 rentepension og kapital og/eller ratepension, samt pensionsordninger, der  

 samtidig tjener flere pensionsformål 3.1.5.
Retsstillingen for ægtefæller, der har  

 forskellige pensionsordninger 3.1.6.
Ægteskabslovgivningens regler om  

 vederlagskrav, om kompensationskrav efter urimeligt-ringe-reglen  

 og om  

 skævdeling 3.1.7.
Mulighederne for at aftale en anden  

 behandling af pensionsrettigheder på skifte end lovens ordning 3.2.
Ægtefællepensionsudvalgets overvejelser 3.2.1.
Forlods udtagelse af rimelige  

 pensionsrettigheder samt forlods udtagelse ved korterevarende ægteskaber 3.2.2.
Fællesskabskompensation 3.2.3.
Rimelighedskompensation 3.2.4.
Deling af pensioner og betaling af  

 kompensation 3.2.5.
Ægtepagter om pensionsrettigheder 3.3.
Ministeriet for Familie- og Forbrugeranliggenders  

 overvejelser 3.3.1.
Forlodsudtagelse af rimelige pensionsrettigheder  

 samt forlods udtagelse ved korterevarende ægteskaber 3.3.2.
Fællesskabskompensation 3.3.3.
Rimelighedskompensation 3.3.4.
Deling af pensioner og betaling af  

 kompensation 3.3.5.
Ægtepagter om pensionsrettigheder 4.
Konsekvensændringer 4.1.
Retsvirkningsloven 4.2.
Tjenestemandspensionsloven samt tekniske  

 og administrative forhold 5.
Økonomiske og administrative konsekvenser 6.
Ligestillingsvurdering  lovforslagets  

 konsekvenser for pensionssituationen mellem ægtefæller 6.1.
Faktiske forhold om pensionssituationen  

 for kvinder og mænd 6.1.1.
Forlods udtagelse af rimelige  

 pensionsordninger 6.1.2 Lovforslagets kompensationsmuligheder 7.
Forholdet til EU-retten 8.
 Hørte myndigheder og organisationer m.v.
1. Indledning 1.1. Lovforslagets baggrund m.v.
De gældende regler om pensionsrettigheders behandling på skifte  

 af fællesbo i tilfælde af en ægtefælles død og i tilfælde af separation og  

 skilsmisse findes i lov om ægteskabets retsvirkninger (retsvirkningsloven),  

 jf.  

 lovbekendtgørelse nr. 37 af 5. januar 1995 med senere ændringer.  

 Retsvirkningsloven, som blev indført i 1925, tilsigtede ifølge motiverne ikke  

 en ændring af den daværende retstilstand for så vidt angår pensioners  

 behandling på skifte.
Behandlingen af pensionsrettigheder var da knyttet  

 sammen  

 med spørgsmålet om uoverdragelighed og førte til, at pensionsordninger blev  

 holdt uden for fællesboet.
Pensionsordninger var således i almindelighed  

 uoverdragelige, og var de undtagelsesvist overdragelige, blev de omfattet af  

 fællesboet.
Spørgsmålet om pensions- og forsikringsrettigheders behandling  

 på skifte har været overvejet i en længere årrække og har givet anledning til  

 en række udvalgsarbejder m.v. Ægteskabsudvalget af 1957 afgav betænkning V i  

 1968, betænkning nr. 501/1968, ligesom finansministeren i 1986 nedsatte et  

 embedsmandsudvalg, der i 1990 offentliggjorde en rapport om pensioners  

 behandling ved separation, skilsmisse og død.
Herudover nedsatte  

 industriministeren et udvalg i 1989, der afgav betænkning i 1995, betænkning  

 nr. 1293/1995 om fraskiltes pensionsret.
Advokatrådet fremsendte i 1995 nogle  

 lovgivningsmodeller om pensions- og forsikringsrettigheders behandling på  

 ægtefælleskifte til Justitsministeriet.
Ingen af de nævnte betænkninger m.v.  

 med tilhørende reformforslag førte imidlertid til en ændring i lovgivningen.
På europæisk plan har pensionsrettighedernes karakter i de  

 seneste årtier ført til særskilte regler om pensionsdeling mellem ægtefæller.  

 Et generelt træk i udviklingen er, at det tilstræbes at udjævne forskellen  

 mellem  

 to ægtefællers pensionsrettigheder, enten gennem en deling af selve  

 pensionsrettighederne  

 eller deres værdi, eller ved en form for udjævning, kompensation eller  

 skævdeling, som giver den dårligst stillede ægtefælle bedre mulighed for  

 alderdomsforsørgelse.
For så vidt angår Norden har man i Norge senest ved  

 Stortingsmelding  

 af 10. december 2004 meddelt, at regeringen vil vurdere reglerne i  

 ægteskabsloven med henblik på at udarbejde praktikable regler, som i større  

 grad indebærer, at der tages hensyn til værdien af pensionsrettigheder i  

 forbindelse med skifte af fælleseje.
Siden retsvirkningslovens indførelse og navnlig igennem de  

 seneste årtier er der sket en betydelig udvikling og udbygning af  

 pensionsformerne.
Kapitalpension og ratepension har vundet meget stor  

 udbredelse både som forsikringsordninger og som pensionsopsparingsordninger i  

 pengeinstitutter.
Herudover er der opstået pensionsordninger, som indeholder  

 elementer af såvel løbende livsbetinget pension som elementer af  

 kapitalpension.
Samtidig har familiemønstret og pensionsbilledet yderligere  

 ændret sig som følge af kvinders stigende erhvervsfrekvens og deraf følgende  

 stigende pengeforsørgelse og egenpensionering.
Endvidere er antallet af  

 separationer og skilsmisser steget betydeligt.
Bl.a. på denne baggrund besluttede justitsministeren i 1998 at  

 nedsætte et udvalg, der skulle overveje behovet for en særskilt lovmæssig  

 regulering af pensioners og forsikringsrettigheders behandling på skifte i  

 anledning af den ene ægtefælles død og i forbindelse med separation og  

 skilsmisse.
Udvalget skulle komme med forslag til udformningen af denne  

 regulering.
 Navnlig udbygningen og udviklingen af pensionsformerne har ført  

 til en retstilstand, der kan give anledning til tvivl eller opfattes som  

 urimelig.  

 Det  

 gælder i et vist omfang ved skifte i anledning af den ene ægtefælles død og  

 navnlig ved skifte i forbindelse med separation eller skilsmisse.
I kommissoriet for Ægtefællepensionsudvalget påpeges med hensyn til  

 skifte af fællesbo i forbindelse med separation eller skilsmisse, at det kan  

 opleves som urimeligt, hvis den ene ægtefælle har en kapitalpensionsordning,  

 der ifølge praksis skal inddrages i ligedelingen mellem ægtefællerne, mens  

 den  

 anden ægtefælle har en pension, der giver ret til løbende ydelser, som ifølge  

 praksis kan udtages forlods på ægtefælleskifte.
Det samme gælder tilfælde,  

 hvor  

 den ene ægtefælle har en pensionsordning med ret til løbende ydelser, der kan  

 udtages forlods på skiftet, mens den anden ægtefælle slet ingen  

 pensionsordning  

 har.
 Den 2. august 2004 blev familieretsområdet, herunder  

 Ægtefællepensionsudvalget, overført fra Justitsministeriet til Ministeriet  

 for  

 Familie- og Forbrugeranliggender.
 I november 2005 afgav Ægtefællepensionsudvalget betænkning nr. 1466/2005  

 om ægtefællers pensionsrettigheder.
 Ved afgivelse af betænkningen bestod udvalget af en formand  

 (professor, dr. jur.  

 Irene  

 Nørgaard  

 ) og femten andre medlemmer, som repræsentanter for  

 Landsorganisationen i Danmark, Ministeriet for Familie- og  

 Forbrugeranliggender, Den Danske Dommerforening, Funktionærernes og  

 Tjenestemændenes  

 Fællesråd, Finansministeriet, Foreningen af Statsamtsjurister og Foreningen  

 af  

 Statsamtmænd, Forsikring og Pension, Akademikernes Centralorganisation,  

 Advokatrådet, Finansrådet, Socialministeriet (herunder  

 Ligestillingsafdelingen),  

 Dansk Arbejdsgiverforening, Kommunernes Landsforening, Amtsrådsforeningen og  

 København og Frederiksberg Kommuner, Økonomi- og Erhvervsministeriet og  

 Justitsministeriet.
 Betænkningen indeholder to lovudkast  udkast til ændring af  

 retsvirkningsloven i forbindelse med skifte i tilfælde af den ene ægtefælles  

 død eller skifte i tilfælde af separation og skilsmisse og udkast til lov om  

 ægtefællepension (revision og modernisering af lov om enkepension, jf. lov  

 nr.  

 102 af 14. marts 1941). I begge tilfælde er der afgivet dissens.
 Lovforslaget bygger på betænkningen og de høringssvar over betænkningen,  

 som Ministeriet for Familie- og Forbrugeranliggender har modtaget, jf. herved  

 nedenfor pkt. 8.
 Der er endvidere på baggrund af udvalgets betænkning samtidig  

 af ministeren for familie- og forbrugeranliggender fremsat forslag til lov om  

 bevarelse af ret til ægtefællepension ved separation og skilsmisse.
1.2. Oversigt over lovforslaget Lovforslaget indebærer en særskilt lovregulering af  

 pensionsrettigheders behandling på ægtefælleskifte i tilfælde af en  

 ægtefælles  

 død eller i tilfælde af separation og skilsmisse.
Hidtil har behandlingen af  

 disse rettigheder beroet på en fortolkning af § 15, stk. 2, i  

 lovbekendtgørelse  

 nr. 37 af 5. januar 1995 om ægteskabets retsvirkninger med senere ændringer  

 (retsvirkningsloven),  

 som indeholder en regel om særlige personlige rettigheder, der ikke  

 umiddelbart  

 lader sig indpasse i systemet om formuefællesskab og ligedeling.
Er der tale om skifte i tilfælde af den ene ægtefælles død, kan  

 længstlevende ægtefælle efter retspraksis udtage næsten alle sine pensions-  

 og  

 forsikringsrettigheder forlods, dvs. uden at de skal indgå i ligedelingen med  

 den anden ægtefælles arvinger.
Er der tale om skifte af fællesbo i tilfælde  

 af  

 separation og skilsmisse, er udgangspunktet ifølge retspraksis, som senest  

 har  

 fundet udtryk ved to højesteretsdomme fra 1998, at kapitalpensioner og  

 ratepensioner indgår i ligedelingen mellem ægtefæller på skifte, mens retten  

 til løbende livsbetingede pensionsydelser som hovedregel ikke indgår i  

 delingen,  

 men udtages forlods af den pensionsberettigede ægtefælle.
Højesteret har  

 udtalt, at en eventuel  

 ændring af  

 retstilstanden bør afvente resultatet af Ægtefællepensionsudvalgets arbejde.  

 Nærmere om gældende ret nedenfor under pkt. 2.1. og 3.1.
1.2.1. Pensionsrettigheders behandling på  

 skifte af fællesbo i tilfælde af en ægtefælles død Forslaget bygger på en videreførelse af den ægtefællevenlige  

 tendens, der har præget udviklingen igennem de senere år, og som harmonerer  

 med  

 en afvejning af længstlevende ægtefælles interesser over for førstafdøde  

 ægtefælles arvingers interesser.
 Forslaget til pensionsrettigheders behandling i tilfælde af en  

 ægtefælles død behandles nærmere nedenfor i pkt. 2.
1.2.2. Pensionsrettigheders behandling på  

 skifte af fællesbo i tilfælde af separation og skilsmisse Forslaget bygger på en afvejning af to i princippet  

 modsatrettede hensyn.  

  

 Det  

 familiepolitiske hensyn  

  

 taler primært for, at pensionsrettigheder behandles  

 som traditionel formue, og at der således sker en ligedeling af  

 sådanne  

 rettigheder, når ægtefæller skal skifte deres fællesbo.  

  

 Det pensionspolitiske hensyn  

  

 taler primært for, at ægtefæller  

 udtager deres egne pensionsrettigheder forlods, når fællesboet skiftes.  

 Derved  

 understøttes pensionsformålet  alderdomsforsørgelse af den  

 egenpensionsberettigede.
Lovforslaget indebærer, at ægtefæller på skifte i tilfælde af  

 separation og skilsmisse kan udtage egne rimelige pensionsrettigheder  

 forlods.  

 Dette indebærer, at værdien af en rimelig ordning ikke indgår på skiftet  

 mellem  

 ægtefællerne, selv om ordningen er omfattet af formuefællesskabet.
Har en  

 ægtefælle pensionsrettigheder, der har præg af ekstra opsparing, skal værdien  

 af den ekstra opsparing derimod deles.
Det foreslås endvidere, at der ikke skal ske deling af  

 pensionsrettigheder ved korterevarende ægteskaber.
Med udgangspunktet om  

 forlodsudtagelse af rimelige pensionsrettigheder er der primært tale om  

 varetagelse af et pensionspolitisk synspunkt.
For at opnå en mere balanceret  

 afvejning af de to overordnede hensyn foreslås derfor to afgrænsede  

 muligheder  

 for, at den pensionsmæssigt dårligst stillede ægtefælle kan få kompensation  

 fra  

 den anden ægtefælle.
Den ene kompensationsmulighed   

  

 fællesskabskompensation  

  

  gør det muligt for ægtefæller under ægteskabet  

 at indrette sig, som de finder bedst af hensyn til familien uden samtidig at  

 skulle tage højde for de indbyrdes pensionsmæssige konsekvenser.
Har en  

 ægtefælle under ægteskabet foretaget en mindre pensionsopsparing, end hvad  

 der  

 svarer til en rimelig ordning for den pågældende, f.eks. fordi vedkommende  

 har  

 været på deltid eller på orlov af hensyn til familien, kan den anden  

 ægtefælle  

 blive pålagt at betale et beløb til den pågældende som kompensation for den  

 manglende pensionsindbetaling.
Det foreslås, at kompensationsbeløbet højst  

 kan  

 udgøre halvdelen af forskellen mellem værdien af den pensionsopsparing, hver  

 af  

 ægtefællerne har foretaget under ægteskabet af fællesejemidler.
Den anden kompensationsmulighed   

  

 rimelighedskompensation  

  

  er en opsamlingsbestemmelse, der har til formål  

 at forhindre, at en ægtefælle stilles pensionsmæssigt urimeligt efter et  

 længerevarende ægteskab.
Formålet er at sikre, at en ægtefælle, der enten  

 slet  

 ikke har en pensionsordning eller kun har en beskeden ordning, efter et  

 længerevarende ægteskab ikke bliver stillet urimeligt i pensionsmæssig  

 henseende, fordi den anden ægtefælle har pensionsrettigheder, der kan udtages  

 forlods på skifte efter forslagets udgangspunkt herom.
Muligheden foreslås  

 kun  

 anvendt, hvor der er stor forskel på værdien af ægtefællernes  

 pensionsrettigheder.
Lovforslaget indeholder herudover en nærmere regulering af,  

 hvordan en eventuel deling af en pensionsordning (der overstiger, hvad der må  

 anses for rimelig) skal ske, eller hvordan et kompensationsbeløb skal  

 afregnes  

 til den anden ægtefælle.
Ejeren af pensionsordningen har ret til at udtage  

 hele  

 sin ordning mod at betale den anden ægtefælle vedkommendes andel kontant,  

 eller  

 ved at beløbet afregnes som led i fællesboets deling.
Ejerægtefællen har efter forslaget imidlertid også en pligt til  

 at udtage pensionsordningen, som dog modificeres, hvis der ikke er andre  

 aktiver i boet, eller hvis dette vil stille vedkommende urimeligt.
I sådanne  

 tilfælde  

 kan der træffes bestemmelse om afdragsvis betaling, og hvis dette heller ikke  

 er muligt, kan det bestemmes, at ikke-ejerægtefællen sikres en del af  

 ejerægtefællens pension.
Efter forslaget vil der kun undtagelsesvist blive tale om, at  

 en ægtefælle skal sikres en andel af den anden ægtefælles løbende  

 livsbetingede  

 pensionsydelse, der er eller har været led i et ansættelsesforhold.
Har  

 ejer-ægtefællen  

 en kapitalpension, skal beløbet først gives som en andel i denne ordning.  

 Derefter skal beløbet gives ved hjælp af en ratepension, og kun som en sidste  

 mulighed skal der kunne betales ved hjælp af en løbende livsbetinget ordning,  

 der er eller har været led i et ansættelsesforhold.
Som det overvejende  

 udgangspunkt  

 bør udlægget ske i eventuelle privattegnede kapital- eller  

 ratepensionsordninger.
 Skal andelen gives ved hjælp af en løbende livsbetinget  

 ordning, er det pensionsinstituttet, der fastsætter, hvordan dette skal ske,  

 ligesom pensionsinstituttet kan pålægge ægtefællerne at betale  

 administrationsomkostningerne  

 forbundet med dette.
 Det foreslås endvidere, at ægtefæller ved ægtepagt kan aftale,  

 at værdien af en kapital- og ratepensionsordning skal indgå i delingen som  

 hidtil på separations- og skilsmisseskifte.
 Forslaget til pensionsrettigheders behandling i tilfælde af  

 separation eller skilsmisse behandles nærmere nedenfor i pkt. 3.
 Det foreslås, at loven træder i kraft den 1. januar 2007.
2. Pensionsrettigheders behandling i tilfælde  

 af en ægtefælles død 2.1. Gældende ret Hvis en efterlevende ægtefælle vælger  eller er forpligtet til  

  at skifte straks ved den anden ægtefælles død, afgøres behandlingen af  

 efterlevendes egne pensions- og forsikringsrettigheder af bestemmelsen i  

 retsvirkningslovens  

 § 15, stk. 2. Bestemmelsen lyder:
På rettigheder, som er uoverdragelige eller i øvrigt af  

 personlig art, får reglerne om formuefællesskab dog kun anvendelse i den  

 udstrækning, hvori det er foreneligt med de for disse rettigheder særlig  

 gældende regler. Afgørende for om en rettighed er en § 15, stk. 2-rettighed  

 er, om den er uoverdragelig eller i øvrigt af personlig art.
Bestemmelsen  

 omhandler således rettigheder, der ikke umiddelbart lader sig indpasse i  

 systemet  

 om formuefællesskab og ligedeling.
 Den efterlevende ægtefælle kan i medfør af § 15, stk. 2,  

 forlods udtage alle de pensionsordninger, som heller ikke skal deles på et  

 skifte i anledning af separation eller skilsmisse, f.eks. retten til løbende  

 livsbetingede ydelser, jf. nærmere nedenfor under pkt. 3.
Selvom kapital- og ratepensioner normalt i dag skal deles på et  

 skifte i anledning af separation og skilsmisse, kan den efterlevende  

 ægtefælle efter  

 retspraksis også udtage sine egne størrelsesmæssigt rimelige kapital- og  

 ratepensionsordninger, uden at de skal indgå i delingen med førstafdøde  

 ægtefælles arvinger.
Dette gælder efter nyere retspraksis (UfR 2002.1849H)  

 også  

 private kapital- eller ratepensioner oprettet uden tilknytning til et  

 ansættelsesforhold.
Det er derimod stadig uafklaret, hvordan den efterlevende  

 ægtefælles egne pensioner, der allerede er udbetalte, skal behandles på  

 skifte.
Skal der ske deling af et uskiftet bo mellem længstlevende  

 ægtefælle og førstafdødes børn, mens længstlevende lever, kan den  

 efterlevende  

 ægtefælle udtage sine egne ikke udbetalte pensionsrettigheder i samme omfang,  

 som når boet efter førstafdøde skiftes straks.
Derimod er det tvivlsomt, hvad  

 der skal ske med ordninger, der er udbetalt inden skifte af et uskiftet bo og  

 længstlevendes kapitalpensionsordninger, der er udbetalt før førstafdødes  

 død.
De  

 gældende regler om pensionsrettigheders behandling i tilfælde af en  

 ægtefælles  

 død er behandlet mere indgående i betænkningens kapitel 6.
2.2. Ægtefællepensionsudvalgets overvejelser Ægtefællepensionsudvalget har ved sine overvejelser taget  

 udgangspunkt i en afvejning af hensynet til længstlevende ægtefælle over for  

 hensynet til førstafdøde ægtefælles arvinger.
Udvalget har fundet, at der er et betydeligt hensyn at tage til  

 den længstlevende ægtefælle, som ved sin ægtefælles død ofte vil have  

 vanskeligt ved at opretholde den hidtidige levestandard, hvis der i vid  

 udstrækning  

 skal afleveres formue til den førstafdøde ægtefælles arvinger.
Heroverfor  

 står  

 hensynet til førstafdødes livsarvinger  dvs. børn eller børnebørn m.fl.  

  og særligt  

 deres forsørgelsesbehov, som navnlig forekommer beskyttelsesværdigt, når de  

 er  

 mindreårige.
Desuden kan livsarvingerne  selv om pensions- og  

 forsikringsordninger  

 ikke er arv, men primært tjener forsørgelsesformål  have et ønske om at  

 få  

 andel i det, deres afdøde far eller mor efterlader sig, som udtryk for den  

 tætte forbindelse mellem dem.
Dette behov kan være særlig udtalt, når børnene  

 ikke har et tilsvarende tæt forhold til faderens eller moderens efterlevende  

 ægtefælle, hvilket især kan være tilfældet for særbørn.
Endelig kan der være  

 et  

 hensyn til førstafdødes ønske om, hvorledes ægtefællernes formue skal  

 fordeles,  

 når den første af ægtefællerne dør.
 Det har været udvalgets opfattelse, at afvejningen bør falde ud  

 til fordel for den efterlevende ægtefælle, idet udvalget finder, at den  

 ægtefællevenlige holdning og tendens ved skifte i anledning af en ægtefælles  

 død er velbegrundet og bør fortsættes.
Udvalget har således foreslået, at den længstlevende ægtefælle  

 på  

 skifte med førstafdøde ægtefælles  

 arvinger forlods skal være berettiget til at udtage sine egne  

 pensionsrettigheder og lignende ordninger, der tjener pensionsformål.
Reglen  

 bør  

 efter udvalgets opfattelse gælde alle typer af egne ordninger, der indbetales  

 til, oprettes eller bliver udbetalt efter bestemmelserne i afsnit I i  

 lovbekendtgørelse nr. 824 af 25. august 2005 om beskatningen af  

 pensionsordninger m.v. med senere ændringer(pensionsbeskatningsloven). Heller  

 ikke den skattemæssige behandling bør som udgangspunkt være afgørende for, om  

 en ordning kan udtages forlods.
 Konsekvensen af udvalgets forslag vil være, at længstlevende  

 ægtefælle eksempelvis vil være berettiget til forlods at udtage:
  

 	  

 Tjenstemandspensioner  

  herunder ægtefællepension i henhold til tjenestemandspensionsloven og  

 lignende  

 offentlige tilsagnsordninger,   

 	  

 alle typer  

 arbejdsmarkedspensioner i pensionskasser, i livs- og  

 pensionsforsikringsselskaber og i pengeinstitutter,   

 	  

 alle typer  

 individuelt oprettede eller videreførte ordninger i pensionskasser og i livs-  

 og pensionsforsikringsselskaber,   

 	  

 kapital- og  

 ratepensioner samt indekskontrakter i pengeinstitutter,   

 	  

 selvpensioneringskonti,   

 	  

 ATP,   

 	  

 Den særlige Pensionsopsparing,   

 	  

 den supplerende  

 arbejdsmarkedspension for førtidspensionister,   

 	  

 Lønmodtagernes  

 Dyrtidsfond,   

 	  

 den statslige  

 supplerende understøttelsesordning,   

 	  

 efterløn,   

 	  

 tilsvarende  

 udenlandske ordninger.
Udvalget har endvidere foreslået, at retten til forlods  

 udtagelse yderligere skal omfatte længstlevendes udbetalte  

 kapitalpensionsopsparings- og kapitalforsikringsordninger.
Efter udvalgets  

 forslag er det en betingelse, at kapitalen ikke må anses som forbrugt, og at  

 dette kan godtgøres.
Retten til forlods udtagelse foreslås også at gælde  

 surrogater, f.eks. værdipapirer og fast ejendom købt for pensionsmidlerne,  

 samt  

 indtægter af og værdistigning på pensionsmidlerne eller surrogater herfor.
 Om udvalgets overvejelser henvises til betænkningens kapitel  

 11.
2.3. Ministeriet for Familie- og  

 Forbrugeranliggenders overvejelser Ministeriet for Familie- og Forbrugeranliggender er enig i, at  

 hensynet til den efterlevende ægtefælle er tungtvejende, og at en afvejning  

 bør  

 falde ud til fordel for denne.
Dette skyldes hensynet til den længstlevende  

 ægtefælles forsørgelse og det beskyttelsesværdige i ønsket om at opretholde  

 det  

 hidtidige hjem og den hidtidige levestandard i videst muligt omfang.
Hertil  

 kommer, at de fleste børn ved førstafdøde ægtefælles død er voksne, og at det  

 på denne baggrund er rimeligt som udgangspunkt at lade deres behov vige for  

 den  

 længstlevende ægtefælles behov.
Ministeriet for Familie- og Forbrugeranliggender kan derfor  

 tilslutte sig forslaget fra Ægtefællepensionsudvalget, hvorved en  

 efterlevende  

 ægtefælle på skifte med førstafdøde ægtefælles arvinger forlods er berettiget  

 til at udtage sine egne pensionsrettigheder og lignende ordninger, der tjener  

 pensionsformål.
Adgangen til forlods udtagelse bør som foreslået af  

 Ægtefællepensionsudvalget omfatte længstlevendes udbetalte  

 kapitalpensionsopsparings-  

 og kapitalforsikringsordninger, hvis kapitalen ikke må anses som forbrugt, og  

 hvis dette kan godtgøres.
Endelig er ministeriet enig i, at den efterlevende  

 ægtefælle også forlods bør udtage surrogater, f.eks. værdipapirer og fast  

 ejendom købt for pensionsmidlerne, samt indtægter af og værdistigning på  

 pensionsmidlerne  

 eller surrogater herfor.
 Der henvises til lovforslagets §  

 16 a  

 og bemærkningerne hertil.
3. Pensionsrettigheders behandling i tilfælde  

 af separation og skilsmisse 3.1. Gældende ret Ved separation og skilsmisse følger det af retsvirkningslovens  

 bestemmelser om formuefællesskab, at ægtefæller skal ligedele deres  

 fælleseje.
Spørgsmålet om pensioners behandling følger af en fortolkning  

 af retsvirkningslovens § 15, stk. 2, som er gengivet ovenfor under pkt. 2.1.  

 Ifølge retspraksis er udgangspunktet, at kapitalpensioner og ratepensioner  

 indgår i ligedelingen, mens retten til løbende livsbetingede pensionsydelser  

 som altovervejende hovedregel udtages forlods af den pensionsberettigede  

 ægtefælle.
Retspraksis har senest fundet udtryk i 2 domme fra Højesteret: UfR  

 1998.717H og UfR 1998.79H.
 Afgørende for, om en pensionsrettighed kan holdes uden for  

 ligedelingen mellem ægtefællerne, er efter § 15, stk. 2, om den er  

 uoverdragelig eller i øvrigt af personlig art.  

 Pensionsrettigheders formål   

 alderdomsforsørgelse  er således efter gældende ret ikke afgørende for  

 delingsspørgsmålet.
Nedenfor i pkt. 3.1.1.  3.1.4. beskrives behandlingen af de forskellige  

 pensionstyper.
I pkt. 3.1.5. beskrives retstilstanden for ægtefæller med  

 forskellige pensionstyper, og i pkt. 3.1.6. beskrives ægtefællers muligheder  

 for efter ægteskabslovgivningens gældende regler at opnå en form for  

 kompensation for en eventuel pensionsmæssig ulighed i forbindelse med  

 delingen  

 af pensionsrettigheder på skifte.
Endelig beskrives i pkt. 3.1.7. ægtefællers  

 muligheder for at aftale en anden behandling af pensionsrettigheder på  

 skifte.
3.1.1. Løbende livsbetinget pension   

 rentepension Tjenestemandspension, ATP, Pensionskassepension,  

 pensionsforsikring i ansættelsesforhold m.v. kan efter retspraksis alle  

 udtages forlods på ægtefælleskifte i anledning af ægtefællernes separation  

 eller skilsmisse  

  

   

  

 i det omfang de  

 er løbende og livsbetingede.
 Retten til forlods udtagelse af sådanne ordninger beror på de  

 nævnte pensionsordningers karakter af personlige og uoverdragelige  

 rettigheder.  

 Adgangen til at genkøbe disse rettigheder er normalt meget begrænset, og  

 betingelsen om, at man skal være i live for at få udbetalt de løbende  

 ydelser,  

 betyder, at der kun er tale om en pensionsydelse hvis man på grund af alder,  

 invaliditet m.v. får behov for den.
 Ifølge retspraksis kan privattegnede livrenter ligeledes  

 udtages forlods, hvis de ikke kan genkøbes.
 Om behandlingen af disse pensionstyper henvises i øvrigt til  

 betænkningens kapitel 7, side 83 ff.
3.1.2. Kapital- og ratepensioner Kapital- og ratepension indgår ifølge retspraksis som  

 udgangspunkt i ligedelingen ved parternes separation og skilsmisse, jf.
UfR  

 1961.23 H.
 Er der tale om en ordning, der er oprettet som et led i et  

 ansættelsesforhold, er det ligeledes den altovervejende hovedregel, at  

 sådanne  

 pensionsrettigheder inddrages under ligedelingen i anledning af separation  

 eller skilsmisse.
 For obligatoriske arbejdsmarkedsordninger, som består af en  

 blanding af forskellige pensionstyper, hvoraf kapitalpensionen er undergivet  

 den samme klausulering om begrænsninger i rådigheden samt om begrænset adgang  

 til genkøb som resten af ordningen, kan en meget tæt sammenhæng med den  

 øvrige  

 del af ordningen tænkes at medføre, at den blandede obligatoriske  

 arbejdsmarkedspension i sin helhed holdes uden for ligedelingen.
Kapital- og ratepension oprettet privat indgår også i  

 bodelingen.
Det gælder, uanset om pensionen er oprettet i et  

 forsikringsselskab  

 eller foretaget som pensionsopsparing i et pengeinstitut.
 Rene risikoforsikringer uden opsparingselement og dermed uden  

 tilbagekøbsværdi, dvs. forsikringer der alene udbetales ved invaliditet eller  

 død, som f.eks. gruppelivsforsikringer, skal ikke medtages ved bodelingen  

   

 uanset om forsikringen er med eller uden fradragsret.
 Om behandlingen af disse pensionstyper, herunder om  

 delingsmetoder ved kapital- og ratepensioner, henvises i øvrigt til  

 betænkningens kapitel 7, side 87 ff.
3.1.3. Invaliditetsydelse og efterladteydelse Pensions- og forsikringsrettigheder, der hjemler den  

 berettigede en ydelse i anledning af invaliditet, er som udgangspunkt en  

 personlig rettighed, der udtages forlods på ægtefælleskiftet.
 En række pensionsordninger indeholder ret til efterladteydelse  

 for en efterlevende ægtefælle  typisk benævnt ægtefællepension.  

 Spørgsmålet  

 om, hvad der skal ske med retten til ægtefællepension efter separation eller  

 skilsmisse, er for ordninger, der er led i ansættelsesforhold, reguleret i  

 lov  

 nr. 102 af 14. marts 1941 om bevarelse af enkepensionsret ved separation og  

 skilsmisse (enkepensionsloven).
 Når enkepensionsretten bevares efter en skilsmisse i henhold  

 til enkepensionsloven, opstår der ikke noget delingsproblem.
 Falder en individuel overlevelsesrente inden for  

 enkepensionslovens område, idet den er oprettet og opretholdt i forbindelse  

 med  

 et tjenesteforhold for manden, bevares retten til overlevelsesrente ved  

 separation, og der skal ved skilsmisse tages stilling til, om og i hvilket  

 omfang den fraskilte hustru skal bevare retten til overlevelsesrenten.
 Er en individuel overlevelsesrente tegnet privat, er  

 spørgsmålet om, hvad der skal ske med den efter separation eller skilsmisse,  

 ikke reguleret men det antages, at overlevelsesrenten kan udtages forlods.  

 Der  

 er imidlertid ikke enighed om, for hvem overlevelsesrenten er en personlig  

 ret  

  den forsikrede eller den forsørgede, og spørgsmålet er uafklaret, idet  

 der  

 ikke ses at være retspraksis på området.
 Om behandlingen af disse pensionstyper henvises i øvrigt til  

 betænkningens kapitel 7, side 97 ff.
3.1.4. Pensionsordninger, der består af både  

 rentepension og kapital og/eller ratepension, samt pensionsordninger, der  

 samtidig tjener flere pensionsformål En lang række pensionsordninger består af en blanding af de  

 forskellige pensionstyper, herunder pensioner der både består af rentepension  

 og sumudbetalinger.
I forsikringsselskaberne har sådanne pensionstyper været  

 kendt igennem mange år.
Udgangspunktet er, at de enkelte dele af forsikringen  

 udsondres og behandles hver for sig, således at f.eks. en pensionsforsikring  

 i  

 ansættelsesforhold udtages forlods, mens en kapitalpension i forbindelse  

 hermed  

 indgår i ligedelingen.
 Hvad angår obligatoriske arbejdsmarkedspensionsordninger, der  

 indeholder kapitalpension, kan kapitalpensionsdelen have en så tæt sammenhæng  

 med den øvrige del af ordningen og være undergivet sådanne klausuleringer om  

 begrænsninger i rådigheden samt om begrænset adgang til genkøb, at dette kan  

 tænkes at medføre, at den blandede obligatoriske arbejdsmarkedspension i sin  

 helhed holdes uden for ligedelingen.
 Om behandlingen af disse pensionstyper henvises i øvrigt til  

 betænkningens kapitel 7, side 101-102.
3.1.5. Retsstillingen for ægtefæller, der har  

 forskellige pensionsordninger I praksis forekommer en række tilfælde, hvor den ene ægtefælle  

 har en kapital- eller ratepensionsordning, der indgår i ligedelingen, mens  

 den  

 anden ægtefælle har en pensionsordning med løbende livsbetingede ydelser, der  

 kan holdes uden for ligedelingen.
Dette fører efter retspraksis til  

 situationer, hvor førstnævnte ægtefælle på skifte skal dele sin  

 pensionsordning  

 med den anden ægtefælle, mens denne kan udtage sin egen pensionsordning  

 forlods.
En variant opstår, hvor den ene ægtefælle ikke har en  

 pensionsordning,  

 og den anden har en pensionsordning med løbende livsbetingede ydelser.
Dette  

 fører til, at førstnævnte ikke får del i nogen pensionsordning på skifte i  

 tilfælde af separation og skilsmisse.
 Højesteret har i to afgørelser udtalt, at en eventuel  

 ændring af retstilstanden bør afvente  

 resultatet af Ægtefællepensionsudvalgets arbejde (nævnt under pkt. 3.1.).
3.1.6. Ægteskabslovgivningens regler om  

 vederlagskrav, om kompensationskrav efter urimeligt-ringe-reglen  

 og om skævdeling Når en ægtefælle under ægteskabet oparbejder en pensionsret,  

 der kan udtages forlods på et separations- eller skilsmisseskifte, kan den  

 anden ægtefælle i visse tilfælde have et krav, fordi der er anvendt  

 fællesejemidler  

 til at etablere ordningen, eller fordi den anden ægtefælle ellers ved  

 separationen  

 eller skilsmissen vil blive stillet urimeligt ringe.
 Efter ordlyden i retsvirkningslovens § 23, stk. 2, kan enhver  

 forbedring af personlige rettigheder med fællesejemidler udløse  

 vederlagskrav,  

 men retspraksis og teori har fortolket bestemmelsen indskrænkende.  

 Vederlagskrav  

 er således afvist ved rimelige pensionsindbetalinger, hvorimod indbetalinger  

 i  

 form af større engangsindskud på private livrenter har givet anledning til  

 vederlagskrav.
 Hvis en pensionsordning, der skulle indgå i ligedelingen, er  

 blevet ændret til en ordning, der ikke skal deles, antages det at kunne give  

 anledning til vederlagskrav.
Hvis den ene af ægtefællerne har pensionsrettigheder, som ikke  

 indgår i bodelingen, har den anden ægtefælle mulighed for i medfør af  

 ægteskabslovens § 56 at opnå en vis kompensation.
Betingelsen er, at  

 ægtefællernes  

 formueforhold, ægteskabets varighed og omstændighederne i øvrigt i særlig  

 grad  

 taler derfor, og beløbet skal ydes for at sikre, at ægtefællen uden  

 pensionsrettigheder ikke stilles urimeligt ringe i økonomisk henseende efter  

 separationen eller skilsmissen.
 Der kan i medfør af fællesboskiftelovens §  

 69 a  

 ske skævdeling af fællesboet i  

 stedet for ligedeling, hvis ligedeling vil være åbenbart urimelig, navnlig  

 hvor  

 ægteskabet har været kortvarigt og uden økonomisk fællesskab af betydning.  

 Skævdeling kommer næppe på tale, når ægteskabet har varet op mod 5 år eller  

 mere.
3.1.7. Mulighederne for at aftale en anden  

 behandling af pensionsrettigheder på skifte end lovens ordning En pensionsordning kan gøres til særeje ved ægtepagt.
Det kan  

 gælde såvel privatpension som pension oprettet som led i ansættelsesforhold.  

 I  

 så fald indgår pensionen naturligvis ikke i ligedelingen af fællesboet ved  

 separation  

 og skilsmisse.
Når pensioner gøres til særeje, kan det gøres på forskellige  

 måder.
Ved skilsmissesæreje er pensionerne særeje ved separation og  

 skilsmisse, men indgår i fællesboet ved ægtefællens død.
Ved fuldstændigt  

 særeje er pensionerne særeje både i tilfælde af separation og skilsmisse og i  

 tilfælde af ægtefællens død.
Pensionen kan også gøres til delvis særeje,  

 således at kun en brøkdel af pensionen er særeje.
Særejebestemmelser kan  

 tidsbegrænses, og de kan betinges af, at ægtefællerne dør i en bestemt  

 rækkefølge.  

 Det kan også bestemmes, at kun længstlevendes  hvem det end bliver  

  pensionsordninger  

 er særeje.
Indtægter af og surrogater for særeje er særeje, medmindre andet  

 er  

 bestemt.
De forskellige begrænsede særejebestemmelser kan kombineres.
Ægtefæller kan undertiden ønske at indgå en forhåndsaftale om,  

 at en given pensionsrettighed skal indgå i ligedeling ved separation og  

 skilsmisse, selvom retstilstanden er, at den kan udtages forlods.
Det er  

 uafklaret i praksis, om sådanne aftaler er gyldige.
3.2. Ægtefællepensionsudvalgets overvejelser Ægtefællepensionsudvalget har ved sine overvejelser taget  

 udgangspunkt i de to nævnte grundmodeller omtalt i pkt. 1.2.2., som forfølger  

 hvert sit modsatrettede hensyn.
Det familiepolitiske hensyn vedrører sikring af familiens  

 enkelte medlemmers økonomiske tryghed og en lige værdsættelse af hus- og  

 omsorgsarbejde med pengeindtjening.
Dette hensyn indebærer, at  

 pensionsrettigheder  

 behandles på samme måde som traditionel formue og således et  

 udgangspunkt om,  

 at alle pensionsrettigheder skal indgå i ligedelingen mellem ægtefællerne.  

 Heroverfor står det andet hensyn, som indebærer, at alle pensionsrettigheder  

 udtages forlods.
Der er tale om et pensionspolitisk synspunkt, som indebærer,  

 at en pensionsberettiget ægtefælle skal beholde sin egen pension, fordi den  

 er  

 etableret med henblik på vedkommendes fortsatte forsørgelse, når lønindtægten  

 falder væk.
Pensionsformålet er knyttet nært til den pensionsberettigedes  

 person og afpasset til vedkommendes forsørgelsesbehov.
 Udvalget har været af den opfattelse, at begge hensyn er  

 vægtige og har derfor set det som sin primære opgave at foretage en afvejning  

 af de to hensyn.
Efter udvalgets opfattelse indebærer begge hensyn problemer.  

 Ligedeling af alle pensionsrettigheder giver værdiansættelsesproblemer og vil  

 føre til, at der på så godt som alle separations- og skilsmisseskifter skal  

 foretages værdiansættelser.
Ligedeling vil ikke nødvendigvis indebære  

 ligestilling i pensionsmæssig henseende, idet forskelle i ægtefællers  

 erhvervssituation og alder har stor betydning.
En forlodsudtagelse af egne  

 pensionsrettigheder kan derimod medføre rimelighedsspørgsmål i forhold til  

 anden opsparing, som på skifte skal ligedeles mellem ægtefæller samt  

 rimelighedsspørgsmål i forhold til forskelle i ægtefællers pensionsmæssige  

 situation.
Udvalget har overvejet forskellige mellemløsninger og er på  

 denne baggrund af den opfattelse, at en sondring ud fra pensionstyper ikke  

 løser de spørgsmål, der er rejst i udvalgets kommissorium.
Udvalget har  

 fundet,  

 at alle pensionstyper derfor som udgangspunkt bør behandles ens på grund af  

 deres formål  nemlig alderdomsforsørgelse.
Der har ligeledes i udvalget  

 været  

 enighed om, at mindre forskelle i værdien af ægtefællers pensionsrettigheder  

 ikke bør udlignes.
Det har været udvalgets opfattelse, at man med et udgangspunkt  

 om, at pensionsrettigheder kan udtages forlods  det pensionspolitiske  

 hensyn   

 ret enkelt kan modificere dette udgangspunkt med familiepolitiske hensyn.  

 Derimod vil det efter udvalgets opfattelse være vanskeligt at indarbejde  

 pensionspolitiske modifikationer til et udgangspunkt om ligedeling af alle  

 pensionsrettigheder.
Udvalget har endvidere anført, at udviklingen i  

 pensionsopsparingen formentlig med tiden vil mindske behovet for at korrigere  

 resultatet af et udgangspunkt om forlodsudtagelse af alle  

 pensionsrettigheder.
I udvalget har der imidlertid været betydelig uenighed om  

 vægtningen af de to modstående hensyn, hvorfor udvalget på centrale punkter  

 har  

 delt sig i et flertal på ti medlemmer og et mindretal på seks medlemmer.
Om  

 sammensætningen af flertallet og mindretallet henvises til betænkningens  

 kapitel 12, side 186.
 Om udvalgets grundlæggende overvejelser henvises til  

 betænkningens kapitel 12, side 172 ff og side 184 ff.
3.2.1. Forlods udtagelse af rimelige  

 pensionsrettigheder samt forlods udtagelse ved korterevarende ægteskaber Udvalgets forslag indebærer et udgangspunkt om, at ægtefæller  

 må indrette sig efter, at de i henseende til pension  som det også  

 gælder for  

 fremtidig lønindtægt  får den pension, som svarer til deres  

 uddannelsesmæssige  

 og arbejdsmæssige situation, selv om der har været fælleseje i ægteskabet, og  

 selv om deres ægtefælle har en bedre pensionsmæssig situation.
En ægtefælle  

 bliver derved  som andre  som udgangspunkt selv gjort ansvarlig  

 for at  

 etablere sit fremtidige forsørgelsesgrundlag.
Udvalget har således foreslået, at alle rimelige  

 pensionsordninger kan udtages forlods på skifte i tilfælde af separation og  

 skilsmisse.
Dette indebærer, at værdien af en rimelig ordning ikke indgår i  

 delingen på skifte, selv om ordningen er omfattet af formuefællesskabet.  

 Udvalgets forslag indebærer dog også, at ordninger, der har karakter af  

 ekstra  

 opsparing, ikke kan betragtes som rimelige, hvorfor værdien af den ekstra  

 opsparing  

 skal deles mellem ægtefællerne.
Mindretallet i udvalget har i den forbindelse  

 ikke kunnet tilslutte sig, at enhver indbetaling fra den pensionsmæssigt  

 bedst  

 stillede ægtefælle ud over det sædvanlige niveau for en erhvervsgruppe eller  

 et  

 overenskomstområde ikke skal anses for rimelig og derfor skal indgå i  

 delingen  

 ved separation og skilsmisse.
Om udvalgets afgrænsning af rimelige  

 pensionsordninger henvises til betænkningens kapitel 12, side 188-191.
Udvalget har endvidere foreslået, at retten til forlods  

 udtagelse tillige skal gælde beløb fra rimelige kapitalpensionsrettigheder  

 eller supplerende engangsydelser, der allerede er udbetalt.
Det er dog en  

 betingelse, at beløbene ikke må anses for at være forbrugt.
Dette svarer til  

 udvalgets  

 forslag om den længstlevende ægtefælles adgang til at udtage sådanne beløb  

 under skifte af et dødsbo.
Udvalgets forslag om forlodsudtagelse af rimelige  

 rettigheder omfatter derimod ikke de pensionslignende rettigheder.
Værdien af  

 disse rettigheder indgår således i delingen af fællesboet.
Udvalget har yderligere foreslået, at der ikke ved  

 korterevarende ægteskaber skal ske deling af pensionsrettigheder.
Udvalget  

 har  

 anført, at dette dels er udtryk for et ønske om ikke at foretage mindre  

 justeringer og dels udtryk for et ønske om at forenkle regelsystemet.  

 Udvalget  

 har foreslået, at et ægteskab i denne sammenhæng betragtes som  

 korterevarende,  

 hvis det har varet mindre end 5 år.
3.2.2. Fællesskabskompensation For at opnå balance mellem de pensionsretlige og de  

 familieretlige hensyn har flertallet i Ægtefællepensionsudvalget fundet det  

 helt afgørende, at der skabes mulighed for, at ægtefæller under ægteskabet  

 kan  

 indrette sig, som de finder det mest hensigtsmæssigt af hensyn til familien,  

 uden at skulle tage højde for de indbyrdes pensionsmæssige konsekvenser.  

 Flertallet har således peget på, at det ikke er rimeligt alene at følge det  

 pensionspolitiske hensyn, hvis ægtefæller er enige om, at den ene skal tage  

 børne- eller barselsorlov, at den ene skal arbejde på deltid, for at børnene  

 ikke skal være for længe i institution, eller for at der blot skal være mere  

 tid til børnene, eller at det er bedst for børnene eller for familien som  

 helhed, at den ene indtil videre ikke er på arbejdsmarkedet.
Hvis man i  

 sådanne  

 tilfælde alligevel udelukkende følger det pensionspolitiske udgangspunkt om,  

 at  

 pensionsrettigheder kan udtages forlods, vil det medføre, at den ægtefælle,  

 der  

 indretter sig efter familiens ønsker og behov, alene skal bære det  

 pensionsmæssige tab, der måtte blive en følge heraf.
Samme betragtning gør  

 sig  

 efter flertallets opfattelse gældende i de situationer, hvor en ægtefælle på  

 grund af den anden ægtefælles arbejde i udlandet eller på grund af den andens  

 arbejdsskift, i et eller andet omfang må stille sin arbejdsmarkedstilknytning  

 i  

 bero.
Endelig er der situationer, hvor den ene ægtefælles arbejdssituation  

 gør  

 det ønskeligt, at den anden ægtefælle helt eller delvist ikke er på  

 arbejdsmarkedet.
Flertallet i udvalget har derfor foreslået en  

 kompensationsmulighed, hvor det er selve fællesskabet, der er årsagen til den  

 manglende pensionsindbetaling.
Reglen er foreslået udformet som en  

 erstatningslignende  

 regel, hvor erstatningens størrelse dog begrænses på forskellig måde.
Som en væsentlig begrænsning har flertallet foreslået, at en  

 eventuel kompensation  

 højst kan  

 udgøre halvdelen af forskellen mellem værdien af den pensionsopsparing, hver  

 af  

 ægtefællerne af fællesejemidler har foretaget under ægteskabet.
Det er  

 endvidere foreslået, at der indføres en bagatelgrænse, således at der kun bør  

 udbetales kompensation, hvis den manglende pensionsopsparing overstiger op  

 mod  

 to års pensionsindbetalinger for en fuldtidsforsikret.
Af udvalget er nævnt et eksempel, hvor en ægtefælle M har opsparet  

 600.000 kr. til sin pension, mens den anden ægtefælle H har opsparet 300.000  

 kr. til sin pension.
Kompensationen kan højst udgøre værdien af 150.000  

 pensionskroner, således at begge principielt har 450.000 kr. i  

 pensionsopsparing.
 For yderligere regneeksempler henvises til betænkningens  

 kapitel 12, side 194.
Mindretallet  

 i  

 udvalget har ikke kunnet tilslutte sig flertallets forslag om en mulighed for  

 fællesskabskompensation.
Mindretallet har anført, at forslaget  

 falder uden  

 for kommissoriet, og at der er tale om en familieretlig kompensationsregel,  

 som  

 intet har at gøre med problemerne vedrørende pensioners behandling på  

 ægtefælleskifte.
 Om flertallets og mindretallets overvejelser henvises i øvrigt til  

 betænkningens kapitel 12, side 192-96.
3.2.3. Rimelighedskompensation Ægtefællepensionsudvalget har været enige om, at udgangspunktet  

 om, at alle rimelige pensionsrettigheder kan udtages forlods, må suppleres  

 med  

 en regel, der forhindrer, at en ægtefælle stilles pensionsmæssigt urimeligt  

 efter et længerevarende ægteskab.
Formålet med en sådan mulighed er, efter udvalget at sikre, at  

 en ægtefælle, der enten slet ikke har en pensionsordning eller kun har en  

 beskeden pensionsordning, efter et længerevarende ægteskab ikke bliver  

 stillet  

 urimeligt i pensionsmæssig henseende, fordi den anden ægtefælle har  

 pensionsrettigheder af en vis størrelse, der vil kunne udtages forlods på  

 skifte.
Udvalget har i den forbindelse peget på, at reglen i ægteskabslovens  

 §  

 56 efter udvalgets opfattelse ikke i tilstrækkelig grad sikrer dette.
For at gøre regelsættet enkelt har udvalget foreslået, at  

 grænsen sættes ved 15 års ægteskab.
Derved skal reglen kun anvendes på et ret  

 begrænset antal ægtefæller.
Udvalget har endvidere foreslået, at der kun kan  

 blive  

 tale om en rimelighedskompensation, hvor der er  

 stor  

 forskel  

 på  

 værdien af ægtefællernes pensionsrettigheder.
Dette indebærer efter udvalgets  

 forslag, at der ikke skal ydes kompensation, hvis der ikke er en forskel på  

 ca.  

 50.000 kr., ligesom der heller ikke bør kompenseres i videre omfang, end der  

 stadig er en forskel på ca. 50.000 kr. i de årlige løbende udbetalinger før  

 skat.
Udvalgets forslag indebærer også, at en kompensation ikke bør bringe en  

 ægtefælles pensionsrettigheder over, hvad der svarer til ca. 135.000 kr.  

 årligt.
Beløbet svarer til den årlige pension, som en faglært tjenestemand  

 med  

 fuld pensionsalder, der fratræder på grund af alder ved det 62. år, ville  

 kunne  

 opnå ved sit 65. år.
Beløbsgrænserne skal løbende tilpasses.
 Ved vurderingen af, om en ægtefælle vil være urimeligt stillet  

 i pensionsmæssig henseende, skal der efter udvalgets forslag også tages  

 hensyn  

 til  

 ægtefællens formueforhold,  

 ægteskabets varighed og omstændighederne i øvrigt.
Udvalget har endvidere peget på, at der efter udkastet er tale  

 om en rimelighedsregel, hvorfor størrelsen af det beløb, der skal betales,  

 for  

 at en ægtefælle ikke bliver stillet urimeligt, bør fastsættes skønsmæssigt.  

 Udvalgets  

 overvejelser har ført til, at der normalt ikke bør udredes større beløb end  

 nogenlunde svarende til ca. 25 % af forskellen mellem værdien af hver af  

 ægtefællernes opsparing.
Om beregningen  herunder regneeksempler   

 henvises  

 til betænkningens kapitel 12, side 200-201.
 Udvalgets mindretal har ikke kunnet tilslutte sig, at der ydes  

 kompensation, hvis boet i det væsentlige alene indeholder én  

 arbejdsmarkedspensionsordning.
 Om udvalgets overvejelser henvises til betænkningens kapitel  

 12, side 196-201.
3.2.4. Deling af pensioner og betaling af  

 kompensation Hvis der skal ske deling af værdien af den del af en  

 pensionsordning, der overstiger, hvad der må anses for rimelig, eller hvis  

 der  

 skal betales et kompensationsbeløb, har Ægtefællepensionsudvalget foreslået,  

 at  

 ejerægtefællen har både en udtagelsesret og -pligt. Ægtefællen skal således  

 som  

 udgangspunkt udtage sin pensionsordning forlods og afregne det skyldige beløb  

 kontant til den anden ægtefælle eller afregne beløbet som led i fællesboets  

 deling ved en skævdeling.
 Hvis det ikke er muligt for ejerægtefællen at afregne beløbet kontant  

 eller via en skævdeling af fællesboet, har udvalget foreslået, at der kan  

 træffes bestemmelse om afdragsvis betaling over en kort årrække.
 Hvis heller ikke afdragsvis betaling er mulig, har det været flertallets  

 opfattelse, at det bør kunne bestemmes, at der i stedet skal sikres  

 ikke-ejerægtefællen del i ejerægtefællens pension.
Det har endvidere været flertallets opfattelse, at der kun i  

 særlige tilfælde bør blive tale om, at en ægtefælle skal sikres en andel af  

 den  

 anden ægtefælles løbende livsbetingede pensionsydelse, der er eller har været  

 led i et ansættelsesforhold.
Dette fører efter flertallets forslag til, at et  

 skyldigt beløb først skal gives som en andel af en eventuel  

 kapitalpensionsordning, og derefter kan beløbet ydes ved hjælp af en  

 ratepensionsordning.
Efter flertallets forslag skal der kun som en sidste  

 mulighed kunne ydes et beløb ved hjælp af en løbende livsbetinget ordning,  

 der  

 er eller har været led i et ansættelsesforhold, og som det overvejende  

 udgangspunkt bør udlægget ske i eventuelle privattegnede kapital- eller  

 ratepensionsordninger.
Flertallet har anført, at det for ordninger med løbende  

 livsbetingede ydelser, der er eller har været led i et ansættelsesforhold,  

 bør  

 være de enkelte pensionsinstitutter m.v., der afgør, hvilke generelle  

 metoder,  

 de kan tilbyde i de særlige tilfælde, hvor der ikke er andre muligheder for  

 at  

 yde et beløb til den anden ægtefælle.
Om sådanne mulige metoder henvises til  

 betænkningens  

 kapitel 8.
Om deling ved hjælp af privattegnede kapital- og  

 ratepensionsordninger har det været udvalgets opfattelse, at disse bør  

 udlægges  

 ved en deling af selve ordningen og ikke ved at indsætte ægtefællen som  

 uigenkaldelig begunstiget.
Det har endvidere været flertallets opfattelse, at  

 dette ligeledes gælder for kapital- og ratepensionsordninger, der er eller  

 har  

 været led i et ansættelsesforhold.
Mindretallet i udvalget har ikke kunnet tilslutte sig, at det i  

 særlige tilfælde skal være muligt for en ægtefælle at få del i en  

 pensionsordning med løbende livsbetingede ydelser.
Dette repræsenterer efter  

 mindretallets opfattelse et fundamentalt indgreb i og brud på  

 forudsætningerne  

 for opbygningen af arbejdsmarkedspensionsordningerne.
Udvalget har endvidere fundet det vigtigt at sikre, at  

 ægtefæller ikke aftaler deling i videre omfang, end de foreslåede regler  

 giver  

 adgang til.  

 Baggrunden for dette  

 har efter det anførte dels været et ønske om at sikre, at der ikke spekuleres  

 mod pensionsinstituttet, dels at pensionsrettigheder ikke deles i et sådant  

 omfang, at de ikke kan tjene deres primære formål, nemlig ejerægtefællens  

 forsørgelse.
Et enigt udvalg har derfor foreslået, at ægtefællerne kan  

 pålægges  

 pligt til at afgive en erklæring på tro og love om, at betingelserne for  

 delingsreglernes  

 anvendelse er til stede.
 Endelig har udvalget foreslået, at pensionsinstituttets  

 administrationsomkostninger, ved at en andel af en pension ydes den anden  

 ægtefælle,  

 afholdes af ægtefællerne.
 Om udvalgets  herunder henholdsvis flertallets og  

 mindretallets  overvejelser henvises til betænkningens kapitel 12, side  

 202-206.
3.2.5. Ægtepagter om pensionsrettigheder Ægtefællepensionsudvalget har foreslået, at ægtefæller ved  

 ægtepagt skal kunne aftale, at fremtidige indbetalinger på en  

 pensionsrettighed  

 skal være særeje.
Dette betyder, at ordningen som sådan er særeje, og at de  

 foreslåede regler om kompensation eller ligedeling af ekstra indbetalinger  

 ikke  

 finder anvendelse på fremtidige indbetalinger, såfremt særejeægtepagten  

 omfatter sådanne indbetalinger.
Formålet med forslaget er at imødekomme ægtefællers eventuelle  

 ønske om at undgå reglerne om kompensation eller deling af værdien af ekstra  

 opsparing.
Dette ønske kan gælde både for allerede foretagne indbetalinger og  

 for fremtidige indbetalinger på en pensionsrettighed.
Da ægtefæller ikke kan aftale, at værdien af en  

 pensionsrettighed skal indgå i delingen, før en separation eller skilsmisse  

 er  

 aktuel, har det i udvalget været overvejet, om og i hvilket omfang sådanne  

 aftaler skal kunne indgås ved ægtepagt.
Udvalget har her foreslået  

,  

  

 at ægtefæller ved ægtepagt kan aftale,  

 at værdien af en kapital- og ratepensionsordning skal indgå i delingen som  

 hidtil  

 på separations- og skilsmisseskifte (eller ved bosondring)  

.  

  

 Mindretallet i udvalget har dog ikke kunnet tilslutte sig, at  

 ægtefæller skal kunne aftale, at også værdien af en  

 arbejdsmarkedspensionsordning  

 skal indgå i delingen.
 Udvalget har i denne forbindelse anført, at ægtefæller, der er  

 gift på det tidspunkt, hvor de foreslåede regler om forlods udtagelse af  

 rimelige pensionsordninger eventuelt indføres, kan have behov for at kunne  

 aftale, at en pensionsrettighed fortsat skal indgå i delingen på  

 separations/skilsmisseskifte.  

 Udvalget har henvist til de situationer, hvor den ene ægtefælle har haft en  

 kapitalpension,  

 hvis værdi efter de nugældende regler skal indgå i delingen, og hvor der ikke  

 i  

 øvrigt er pensionsordninger i ægteskabet. Ægtefællerne kan ikke dele selve  

 ordningen under ægteskabet, da det vil udløse beskatning, og det vil være for  

 usikkert for ikke-ejerægtefællen at vente, til separation eller skilsmisse  

 eventuelt er aktuel.
 Om udvalgets  herunder henholdsvis flertallets og mindretallets  

  overvejelser henvises til betænkningens kapitel 12, side 207-208.
3.3. Ministeriet for Familie- og  

 Forbrugeranliggenders overvejelser Ministeriet for Familie- og Forbrugeranliggender er enig med  

 udvalget i dets grundlæggende overvejelser.
For at kunne løse de spørgsmål,  

 der  

 er rejst i udvalgets kommissorium, og som fremgår af udvalgets beskrivelser i  

 betænkningen, er det efter ministeriets opfattelse nødvendigt med en  

 principiel  

 stillingtagen til pensioners behandling på et ægtefælleskifte.
Dette  

 nødvendiggør  

 en afvejning af de to modsatrettede hensyn  det familiepolitiske hensyn  

 over  

 for det pensionspolitiske hensyn.
Ministeriet er ligesom udvalget af den  

 opfattelse,  

 at der er tale om to vægtige hensyn, hvor det ene ikke kan siges at være  

 rigtigere end det andet.
Det er derfor vigtigt, at der foretages en  

 balanceret  

 afvejning af disse.
3.3.1. Forlodsudtagelse af rimelige  

 pensionsrettigheder samt forlods udtagelse ved korterevarende ægteskaber Ministeriet for Familie- og Forbrugeranliggender kan tilslutte  

 sig udvalgets forslag om, at alle rimelige pensionsordninger kan udtages  

 forlods på skifte.
Dette enkle udgangspunkt understøtter, at alle personer,  

 der  

 har mulighed for det, hvad enten de er gift, lever i parforhold eller er  

 enlige, i deres livsforløb søger at etablere en rimelig pensionsopsparing.  

 Den  

 udvikling væk fra ægtefælledækning, der ses i pensionsbilledet, viser, at  

 selv  

 en ægtefælle, der ikke bliver skilt, ikke kan påregne en rimelig supplerende  

 alderdomsforsørgelse, medmindre vedkommende selv etablerer den.
Ministeriet  

 har  

 også noteret sig, at der i høringssvarene tegner sig et tydeligt billede,  

 hvorved der overordnet set er tilfredshed med, at der på denne måde skabes en  

 afklaring af retstilstanden og gøres op med tidligere tiders  

 forskelsbehandling  

 begrundet i pensionernes typer.
Ministeriet kan ikke afvise, at det som anført i høringssvarene  

 fra bl.a.
Advokatrådet og Foreningen af Familieretsadvokater i Danmark kan  

 være  

 vanskeligt at forstå, hvorfor pensioner på denne måde skal behandles  

 anderledes  

 end anden formue, der indgår i ligedelingen mellem ægtefællerne.
Ministeriet  

 skal dog bemærke, at det for pensioner er tydeligt, hvad formålet er   

 nemlig  

 alderdomsforsørgelse.
Det er helt afgørende, at det pensionspolitiske udgangspunkt  

 modificeres for at opnå en afbalancering i forhold til de ligeledes vægtige  

 familiepolitiske hensyn.
Ministeriet er således meget opmærksomt på, at man  

 med  

 det pensionspolitiske  

 udgangspunkt  

 bevæger sig længst muligt væk fra ægteskabslovgivningens almindelige  

 ligedelingsprincip  

 og de hensyn, der bærer dette ligedelingsprincip.
De ordninger, der skal  

 kunne  

 udtages forlods, må derfor begrænses for at undgå urimelige resultater af, at  

 niveauet for ægtefællernes pensionsopsparing er meget forskelligt.
I  

 høringssvarene fra bl.a.  

 Dansk  

 Arbejdsgiverforening, Landsorganisationen i Danmark, Forsikring&Pension  

 og  

 Akademikernes Centralorganisation er der peget på, at afgrænsningen af  

 rimelige  

 ordninger er for snæver, og at den vil føre til urimelige resultater.  

 Ministeriet kan tilslutte sig den af flertallet foretagne afgrænsning af,  

 hvad  

 der kan betragtes som rimelige ordninger.
Det bærende hensyn er efter  

 ministeriets opfattelse, at den ægtefælle, der har den mindste opsparing,  

 ikke skal  

 affinde sig med, at den anden ægtefælle  ud over at have den største  

 opsparing  

  også forlods kan udtage ekstra opsparing.
Til brug for afgørelsen af,  

 hvad  

 der er en rimelig pensionsordning må der efter ministeriets opfattelse  

 tilvejebringes en så objektiv målestok som muligt.
Ministeriet er dog også  

 enig, når det i høringssvarene fra bl.a.
Præsidenten for Vestre Landsret  

 anføres, at der i retspraksis vil skulle ske en afklaring heraf, men skal  

 samtidig pege på, at der med det enkle udgangspunkt om forlodsudtagelse af  

 alle  

 rimelige pensionsordninger for langt de fleste ægtefæller skabes en tiltrængt  

 og  

 enkel afklaring af retstilstanden.
Særligt om gæld, der knytter sig til pensionsordninger, skal  

 ministeriet bemærke, at ordninger etableret ved gældstiftelse almindeligvis  

 ikke kan betragtes som rimelige ordninger.
Skulle man undtagelsesvis finde en  

 pensionsordning, der helt eller delvist er etableret ved gældstiftelse,  

 rimelig  

 med den virkning, at pensionsordningen kan udtages uden deling, er det  

 ministeriets opfattelse, at den gæld, der knytter sig til pensionsordningen  

 heller ikke indgår i ligedelingen.
Derved følger man det almindelige princip  

 vedrørende fastlæggelse af gælds formuestatus, nemlig at gældens status  

 følger  

 det aktivs status, som gælden knytter sig til.
 Ministeriet ser det i denne sammenhæng endvidere for afgørende  

 for afbalanceringen af de to overordnede hensyn, at der åbnes mulighed for at  

 kompensere pensionsmæssigt dårligt stillede ægtefæller, jf. nedenfor pkt.  

 3.3.2. og 3.3.3.
 Ministeriet er endvidere enig i, at retten til forlods  

 udtagelse også skal gælde beløb fra rimelige kapitalpensionsrettigheder eller  

 supplerende engangsydelser, der allerede er udbetalt, hvis disse ikke må  

 anses  

 for forbrugt.
 Endelig kan ministeriet  ud fra det af udvalget anførte   

 tilslutte sig, at der ikke skal ske inddragelse af pensionsrettigheder på  

 skifte, hvis ægteskabet har været korterevarende  som udgangspunkt  

 under 5 år.
 Der henvises til lovforslagets § 16 b og § 16 c og  

 bemærkningerne hertil.
3.3.2. Fællesskabskompensation Ministeriet finder ligesom udvalgets flertal, at der skal  

 skabes mulighed for, at ægtefæller under ægteskabet kan indrette sig, som de  

 finder det mest hensigtsmæssigt af hensyn til familien, uden at skulle tage  

 højde for de indbyrdes pensionsmæssige konsekvenser.
I ægteskaber med  

 formuefællesskab løser ligedelingsreglen for anden opsparing end  

 pensionsopsparing utilsigtede konsekvenser af arbejdsdelingen ved, at anden  

 opsparing indgår i delingen ved separation eller skilsmisse  uanset  

 hvem af  

 ægtefællerne, der har foretaget den.
På samme måde forekommer det ikke  

 ministeriet rimeligt, at kun den ene ægtefælle skal bære de pensionsmæssige  

 konsekvenser af den måde, ægtefællerne har valgt at indrette sig på under  

 ægteskabet.  

 Selv om der er en stigning i antallet af ordninger, der sikrer  

 pensionsindbetalinger  

 under forskellige former for fravær fra arbejdsmarkedet, kan det konstateres,  

 at der stadig er en del ægtefæller, der arbejder på deltid, eller af andre  

 grunde er fraværende fra arbejdsmarkedet i perioder, uden at der foretages  

 pensionsindbetalinger  

 i fuldt omfang.
Den af udvalget foreslåede fællesskabskompensationsregel er  

 således efter ministeriets opfattelse helt afgørende for balanceringen af  

 lovforslaget.
Kompensationsmuligheden skal afbøde urimelige konsekvenser af  

 det  

 udgangspunkt, at rimelige pensionsordninger kan udtages forlods på  

 ægtefælleskifte, og reglen er dermed ikke blot et væsentligt, men også et  

 afgørende led i afbalanceringen af de familiepolitiske og pensionspolitiske  

 hensyn.
Reglen har endvidere nær sammenhæng med afgrænsningen for anvendelsen  

 af rimelighedsreglen, jf. nedenfor.
Ministeriet er på denne baggrund ikke  

 enig,  

 når det af høringssvarene fra bl.a.
Dansk Arbejdsgiverforening og  

 Landsorganisationen i Danmark fremgår, at bestemmelsen indeholder for mange  

 skønsmæssige elementer og derfor er unødigt konfliktskabende.
Hertil kommer,  

 at  

 reglen efter ministeriets vurdering forudses anvendt på et begrænset antal  

 ægtefæller, og at anvendelsen yderligere vil aftage på grund af udviklingen i  

 pensionssituationen.
Der henvises til afsnit 5 og 6.1. Ministeriet har  

 endvidere noteret sig, at det af høringsvaret fra bl.a.
Foreningen af  

 Statsamtmænd fremgår, at der samlet set er opnået en acceptabel balance  

 mellem  

 de modstridende familiepolitiske og pensionspolitiske hensyn.
 Ministeriet kan tilslutte sig det af flertallet foreslåede  

 vedrørende reglens anvendelsesområde og afgrænsning, idet der således er  

 ministeriets opfattelse, at der hermed er givet nærmere retningslinier for  

 anvendelsen.
 Der henvises til lovforslagets § 16 d og bemærkningerne hertil.
3.3.3. Rimelighedskompensation Ministeriet for Familie- og Forbrugeranliggender kan tilslutte  

 sig udvalgets flertals betragtninger og forslag.
Rimelighedsreglen er en opsamlingsbestemmelse, som skal ses i  

 sammenhæng med den foreslåede fællesskabskompensationsregel.
Reglen har til  

 formål at hjælpe en gruppe ægtefæller, der af mange forskellige grunde er  

 havnet i en pensionsmæssig relativ dårlig situation, f.eks. fordi man har  

 været  

 hjemmearbejdende eller haft en ustruktureret tilknytning til arbejdsmarkedet.  

 Fordelen ved to særskilte regler frem for én bred rimelighedsregel, der  

 dækker  

 begge kompensationsmuligheder, er efter ministeriets opfattelse, at det  

 bliver  

 mere tydeligt, hvad der bør kompenseres for, når udgangspunktet er, at  

 rimelige  

 pensionsrettigheder ikke indgår i delingen på skifte.
Ministeriet kan således tilslutte sig, at reglen kun anvendes  

 ved længerevarende ægteskaber, og at dette som udgangspunkt gælder ægteskaber  

 med en varighed af ca. 15 år.
Dette vil indebære, at reglen skal anvendes på  

 et  

 begrænset antal ægteskaber.
Kun hvert 4. ægteskab, der opløses ved  

 skilsmisse,  

 har således varet i 15 år, og i en stor del af disse ægteskaber vil  

 ægtefællerne begge have pensionsrettigheder.
 Der henvises til lovforslagets § 16 e og bemærkningerne hertil.
3.3.4. Deling af pensioner og betaling af  

 kompensation Ministeriet for Familie- og Forbrugeranliggender finder, at det  

 i videst muligt omfang bør undgås at dele pensionsrettigheder.
Dette skyldes  

 navnlig hensynet til pensionsformålet (alderdomsforsørgelse), herunder at den  

 pensionsmæssigt dårligst stillede ægtefælle får mulighed for hurtigt efter  

 separationen og skilsmissen at sikre dette i forhold til sig selv.
Derfor er  

 ministeriet enig i den af udvalget foreslåede prioriterede rækkefølge,  

 hvorefter ejerægtefællen i første række skal udtage sin pensionsordning og  

 betale  

 det skyldige beløb kontant til den anden ægtefælle eller yde beløbet i form  

 af  

 en skævdeling af fællesboet.
Under hensyn til disse ordningers særlige karakter bør der kun  

 undtagelsesvist ske deling af pensionsordninger med løbende livsbetingede  

 ydelser.
Dette opnås efter udvalgets flertals forslag.
Ministeriet er således ikke enig, når det i høringssvarene fra  

 bl.a.
Dansk Arbejdsgiverforening, Landsorganisationen i Danmark og  

 Funktionærernes og Tjenestemændenes Fællesråd anføres, at der ikke bør gives  

 mulighed for deling af pensionsordninger med løbende livsbetingede ydelser.  

 Hvor der ikke er andre midler i fællesboet, er det afgørende, at en  

 ægtefælle,  

 der ikke har en pensionsordning, kan få en vis andel af den anden ægtefælles  

 arbejdsmarkedspensionsordning, og dette gælder særligt ved langvarige  

 ægteskaber.
Ministeriet skal bemærke, at det af høringssvaret fra  

 Beskæftigelsesministeriet fremgår, at man ved arbejdsmarkedspensioners  

 eventuelle inddragelse i skiftebehandlingen af fællesboet bør være opmærksom  

 på  

 disse pensioners særlige status, som en del af aftalekomplekset mellem  

 arbejdsmarkedets parter og de hensyn som parterne herved har ønsket  

 tilgodeset.  

 Beskæftigelsesministeriet finder i den forbindelse umiddelbart, at forslaget  

 om, at den løbende arbejdsmarkedspension deles, når den kommer til  

 udbetaling,  

 synes at være den mulighed, der tager mest hensyn hertil.
Ministeriet skal i  

 den forbindelse bemærke, at pensionsinstitutterne selv kan vælge de  

 delingsmetoder, som findes bedst egnede i forhold til pensionsinstituttets  

 karakteristika.
Der henvises herom til kapitel 8 i betænkningen.
 Ministeriet kan dog samtidig tilslutte sig udvalgets forslag om  

 muligheden for, at pensionsinstituttet kan forlange, at ægtefæller afgiver  

 erklæring om, at eventuelle bodelingsaftaler ikke indebærer pensionsdeling i  

 større omfang, end lovforslagets generelle bestemmelser tilsiger.
 Der henvises til lovforslagets §  

 16 f  

 og §  

 16 g  

 og bemærkningerne hertil.
3.3.5. Ægtepagter om pensionsrettigheder Med henvisning til de grunde, som Ægtefællepensionsudvalget (og  

 dets flertal) har anført, kan Ministeriet for Familie- og  

 Forbrugeranliggender  

 tilslutte sig udvalgets forslag om, at ægtefæller ved ægtepagt kan aftale, at  

 fremtidige pensionsindbetalinger skal være særeje.
Foreningen af  

 Familieretsadvokater har i dets høringssvar anført, at det er betænkeligt, at  

 der således kan aftales særeje for fremtidige indbetalinger på en  

 pensionsordning.
Ministeriet er ikke enig i dette, men er derimod enig med  

 udvalget i, at det er uheldigt, at der i praksis på området ofte sker  

 afvisning  

 af særejeægtepagtbestemmelser om pensionsordninger, der også omfatter  

 fremtidige indbetalinger.
Dette er efter ministeriets opfattelse  

 uhensigtsmæssigt, særlig når udgangspunktet for udvalgets samlede forslag er,  

 at heller ikke værdien af fremtidige rimelige indbetalinger skal indgå i  

 delingen mellem ægtefællerne.
Ministeriet kan også tilslutte sig flertallets forslag om, at  

 ægtefæller ved ægtepagt kan aftale, at værdien af en kapital- og  

 ratepensionsordning  herunder en kapital- og ratepensionsordning, der  

 er eller  

 har været led i et ansættelsesforhold  skal indgå i delingen som hidtil  

 på  

 separations- og skilsmisseskifte eller ved bosondring.
Ministeriet skal her  

 pege på, at statsamterne (de kommende statsforvaltninger) fortsat vil vejlede  

 om pensionsrettigheders behandling på ægtefælleskifte.
 Der henvises til lovforslagets § 16 h og bemærkningerne hertil.
4. Konsekvensændringer 4.1. Retsvirkningsloven Da der etableres særlige delingsregler for pensionsordninger,  

 skal retsvirkningslovens § 23, stk. 2, om vederlagskrav i tilfælde, hvor en  

 ægtefælle anvender midler af fællesboet til forbedring af sit særeje eller §  

 15, stk. 2, rettigheder, efter lovforslaget ikke finde anvendelse i forhold  

 til  

 indbetaling på pensionsordninger.
Derimod vil lovens § 23, stk. 1, om misbrug  

 fortsat kunne anvendes.
 Der henvises til lovforslagets § 1, nr. 2 og bemærkningerne  

 hertil.
4.2. Tjenestemandspensionsloven samt tekniske  

 og administrative forhold Forslagets hovedformål er for det første en harmonisering af  

 tjenestemandspensionsloven til de regler, der i lovforslaget og i forslag til  

 lov om bevarelse af ret til ægtefællepension ved separation og skilsmisse  

 foreslås fastsat om pensionsmæssige forhold ved separation og skilsmisse.  

 Disse  

 regler indebærer bl.a., at egenpension og opsat pension i særlige tilfælde  

 kan  

 deles mellem ægtefællerne ved separation og skilsmisse, og at retten til  

 ægtefællepension  

 i særlige tilfælde kan bevares.
For det andet er der behov for en hjemmel for  

 finansministeren  

 til at fastsætte nærmere tekniske og administrative regler om beregning af  

 delingsforhold,  

 notering og ophør af retten til deling m.v. af egenpension og opsat pension.
 Der henvises til lovforslaget §§ 3, 4 og 5 og bemærkningerne  

 hertil.
 Der henvises endvidere til det samtidigt fremsatte forslag til  

 lov om bevarelse af ret til ægtefællepension ved separation og skilsmisse.
5. Økonomiske og administrative konsekvenser Økonomiske og administrative konsekvenser for  

 stat, kommuner og amtskommuner Med lovforslaget reguleres behandlingen af pensionsrettigheder  

 på skifte, hvilket som udgangspunkt må forventes at føre til færre tvister  

 under  

 bobehandlingen end i dag.
I forhold til skifteretterne skønnes lovforslaget ikke at have  

 administrative eller økonomiske konsekvenser af betydning.
På den anden side  

 vil skifteretterne i tilfælde af uenighed mellem ægtefællerne, f.eks. skulle  

 tage stilling til, om en pensionsordning er rimelig og om berettigelsen af et  

 evt. krav fra en ægtefælle på fællesskabs- eller rimelighedskompensation.
Det  

 skønnes med betydelig usikkerhed, at maksimalt 2.000 personer årligt vil være  

 berettiget til fællesskabskompensation efter forslagets § 16 d, og at  

 maksimalt  

 1.000 personer ville være berettiget til rimelighedskompensation efter  

 forslagets § 16 e.
Sidstnævnte kompensationsmulighed indeholder dog visse  

 indtægtsmæssige  

 begrænsninger, hvorfor antallet af personer formentlig er noget lavere.
I forbindelse med separation og skilsmisse vejleder  

 statsamterne i dag om reglerne i enkepensionsloven og om behandlingen af  

 pensionsrettigheder på skifte.
Lovforslaget skønnes ikke at have  

 administrative  

 og økonomiske konsekvenser af betydning for denne vejledning, som forudsættes  

 fortsat af de kommende statsforvaltninger.
Økonomiske og administrative konsekvenser for  

 erhvervslivet Såfremt en ægtefælle skal give den anden ægtefælle en andel af  

 en pensionsrettighed, kan pensionsinstituttet kræve, at  

 administrationsomkostningerne  

 herved skal afholdes af ægtefællerne.
Der henvises til lovforslagets §  

 16 f, stk. 7. Det anslås skønsmæssigt,  

 at udgifterne hertil vil være på 1.000-1.500 kr. pr. pensionsdelingssag.  

 Lovforslaget skønnes ikke at have økonomiske eller administrative  

 konsekvenser  

 af betydning for erhvervslivet.
Miljømæssige konsekvenser Lovforslaget har ikke miljømæssige konsekvenser.
Administrative konsekvenser for borgerne Efter forslagets § 16 h, stk. 2, kan ægtefæller ved ægtepagt  

 aftale, at værdien af en kapital- eller ratepensionsordning skal indgå i  

 delingen af fællesboet.
Gennem en sådan aftale kan de fastholde den gældende  

 praksis på området, hvorefter kapital- og ratepensionsordninger indgår i  

 fællesejet, medmindre de er gjort til særeje.
På den anden side vil parterne  

 fremover kunne undgå at skulle oprette ægtepagt om særeje, idet de efter  

 forslaget hver især forlods på skiftet vil kunne udtage deres egne rimelige  

 kapital- og ratepensionsordninger.
Det er ikke muligt generelt at konkludere,  

 om der samlet set på sigt vil blive oprettet flere eller færre ægtepagter om  

 pensionsrettigheder end i dag.
Forslaget vurderes ikke at have administrative  

 konsekvenser af betydning for borgerne.
Forholdet til EU-retten Lovforslaget indeholder ikke EU-retlige aspekter.
6. Ligestillingsvurdering - lovforslagets  

 konsekvenser for pensionssituationen mellem ægtefæller Det er overordnet set forbundet med en betydelig usikkerhed at  

 konkludere, hvilke konsekvenser lovforslaget om pensioners behandling ved  

 separation og skilsmisse vil få for henholdsvis det ene eller det andet køn.
 En ligestillingsvurdering er generelt besværliggjort af, at der  

 ikke foreligger oplysninger om ægtefællers pensionsformuer på individniveau,  

 som ville muliggøre en mere nøjagtig konsekvensvurdering.
 Som udgangspunkt vil lovudkastet medvirke til:
   

 	  

 Ligestilling af de  

 forskellige pensionstyper, derved at alle rimelige ordninger udtages forlods  

 på  

 skifte.
   

 	  

 Ægtefæller (navnlig  

 kvinder), som på grund af den familiemæssige situation (f.eks. barselsorlov  

 og  

 deltid) har foretaget mindre pensionsopsparing end den anden ægtefælle, vil  

 få  

 mulighed for kompensation.
   

 	  

 Ægtefæller i  

 længerevarende ægteskaber, som ikke eller kun i beskeden grad har indbetalt  

 til  

 en pensionsordning, vil få mulighed for kompensation.
6.1. Faktiske forhold om pensionssituationen  

 for kvinder og mænd I regeringens  

  

 Redegørelse  

 om kvinders pensionsmæssige stilling 2003  

  

 er det blandt andet konkluderet,  

 at kvinder på længere sigt forventes at opnå en lavere årlig  

 pensionsudbetaling  

 end mænd med et tilsvarende uddannelsesniveau.
Men omvendt forventes kvinder  

 at  

 opnå en højere dækningsgrad (indkomst som pensionist i forhold til indkomst  

 som  

 erhvervsaktiv) end mænd med tilsvarende uddannelsesniveau.
 Årsagen til, at kvinder forventes at opnå en lavere årlig  

 pension på længere sigt, er fortrinsvis:
  

 	  

 Lavere timeløn og  

 lavere timetal i beskæftigelse (ifølge Danmarks Statistik arbejdede kun 9 %  

 af  

 mændene på deltid i 2001 mod 31 % af kvinderne),   

 	  

 at kvinder lever  

 længere end mænd og derved får pensionsudbetalingerne fordelt over flere år  

 end  

 mænd (efter den 1. juli 1999 er obligatoriske pensionsordninger dog beregnet  

 på  

 et såkaldt fælleskønsgrundlag, hvorved forskelle i mænds og kvinders  

 forskellige levetid som udgangspunkt ikke har betydning), og at   

 	  

 en lavere andel af  

 kvinderne i arbejdsstyrken er i beskæftigelse end af mændene.
 Omvendt mindsker det forskellen, at kvinder benytter en større  

 andel af indkomsten til pensionsopsparing.
I samme redegørelse er det anført, at hovedårsagen til, at  

 kvinder forventes at opnå en højere dækningsgrad på længere sigt, er lavere  

 årsindkomst som erhvervsaktiv.
En lavere indkomst som erhvervsaktiv trækker i  

 retning af højere dækningsgrad, fordi folkepensionen ikke afhænger af  

 indkomsten som erhvervsaktiv.
Forskellen i erhvervsindkomst stammer fra  

 forskelle i beskæftigelse, arbejdstid og timeløn.
 Økonomi- og  

 Erhvervsministeriet  

 har til brug for Ægtefællepensionsudvalgets arbejde  

 udarbejdet en redegørelse om ægtefællers pensionsopsparing (om en nærmere  

 beskrivelse af denne henvises til betænkningens kapitel 5). Det er bl.a.  

 anført  

 i denne redegørelse, at:
  

 	  

 Begge ægtefæller  

 typisk foretager pensionsopsparing.
Det gælder således for 87 % af parrene.  

 For  

 godt 10 % af parrenes vedkommende er det kun den ene ægtefælle, der har  

 foretaget pensionsopsparing i løbet af perioden.
  

 	  

 Hvor begge ægtefæller  

 har foretaget pensionsopsparing, er dette typisk sket i mere end 6 ud af de 8  

 år, undersøgelsen dækker.
Det gælder således for godt 77 % af de undersøgte  

 ægtepar, hvor begge har foretaget pensionsopsparing.
Det svarer til godt 67 %  

 af alle de undersøgte par.
  

 	  

 For lidt over  

 halvdelen af parrene har begge ægtefæller bidragsprocenter i samme  

 overordnede  

 intervaller, svarende til 47 % af alle ægtepar.
Af særlig interesse i denne  

 sammenhæng er en gruppe på godt 4 %, hvor den ene er placeret i det lave  

 interval, mens den anden er i gruppen med store bidragsprocenter.
For knap  

 2/3  

 af parrene er det manden, der har den højeste bidragsprocent.
  

 	  

 Par, hvor alene den  

 ene ægtefælle har foretaget pensionsopsparing, forekommer i godt 10 % af  

 ægteskaberne.  

 Hvor alene den ene indbetaler, er dette typisk manden.
Det gælder således for  

 godt 2/3 af parrene.
Hvor opsparingen er over 17 % af indkomsten, er det i  

 over  

 80 % af tilfældene alene manden, der foretager opsparingen, medens hustruen  

 altså ingen opsparing har.
Denne sidste gruppe, der udgør ca. 1 % af alle de  

 undersøgte par, er også af særlig interesse i denne sammenhæng.
6.1.1 Forlods udtagelse af rimelige  

 pensionsordninger Lovforslagets udgangspunkt om forlods udtagelse indebærer, at  

 hver ægtefælle beholder og udtager egne pensionsrettigheder, uanset at der i  

 øvrigt sker skifte af ægtefællernes aktiver.
 Ministeriet for Familie- og Forbrugeranliggender vurderer, at  

 det er forbundet med en betydelig grad af usikkerhed at konkludere, hvilke  

 konsekvenser det vil få for henholdsvis det ene eller det andet køn, at  

 ægtefæller  

 efter lovforslaget som udgangspunkt vil kunne beholde egne  

 pensionsrettigheder.
De nugældende regler  herunder domstolenes fortolkning af  

 retsvirkningslovens § 15, stk. 2  fører til tilfælde, hvor en ægtefælle  

 med en  

 kapitalpension må lade denne ordning indgå i ligedelingen mellem ægtefællerne  

 til trods for, at den anden ægtefælles pension med ret til løbende ydelser  

 kan udtages  

 forlods på skiftet.
En variant opstår i tilfælde, hvor den ene ægtefælle ikke  

 har en pensionsordning, og hvor den anden ægtefælle kan udtage sin pension  

 med  

 ret til løbende ydelser forlods på skiftet.
 En forsigtig konklusion vil være, at der med et udgangspunkt om  

 forlods udtagelse af egne pensionsrettigheder opnås en tilnærmet ligestilling  

 af ægtefællerne, således at der ikke længere vil opstå tilfælde, hvor en  

 ægtefælle kan udtage sin egen pensionsordning (arbejdsmarkedspension) forlods  

 og samtidig opnå halvdelen af den anden ægtefælles pensionsordning  

 (kapitalpension). Dette skal også ses i lyset af det ovenfor oplyste om  

 ægtefællers pensionsopsparing  at begge ægtefæller typisk foretager en  

 pensionsopsparing, og at lidt over halvdelen af ægtefællerne har  

 bidragsprocenter i samme overordnede intervaller.
Private pensionsordninger (f.eks. kapitalpension) kan enten  

 være et supplement til eller en erstatning for en arbejdsmarkedspension.  

 Efter  

 de gældende regler vil en privat kapitalpension  men ikke en privat  

 livrente   

 uanset om den er et supplement til eller et substitut for en  

 arbejdsmarkedspension, skulle deles.
Med det foreliggende lovforslag vil et  

 supplement som hovedregel skulle deles, hvorimod et substitut vil kunne  

 udtages  

 forlods.
 En undersøgelse af ægtepars pensionsindbetalinger i 2002, som  

 omfatter godt 1 million ægtepar, viser, at:
   

 	  

 Gifte mænd bidrager  

 oftere (marginalt) til private kapitalpensionsordninger end gifte kvinder.  

 225.000 mænd mod 215.000 kvinder.
   

 	  

 Gifte mænd bidrager  

 oftere til arbejdsgiver administrerede kapitalpensionsordninger end gifte  

 kvinder. 345.000 mænd mod 305.000 kvinder.
   

 	  

 Gifte mænd bidrager  

 betydeligt oftere til private livsvarige løbende ordninger end gifte kvinder.  

 190.000 mænd mod 120.000 kvinder.
Lovforslaget vil betyde, at private kapitalpensionsordninger  

 kun skal deles i det omfang, de har karakter af et supplement til en  

 arbejdsmarkedspensionsordning, hvor ordningerne i dag som hovedregel deles.  

 Da  

 mænd som beskrevet ovenfor bidrager mere til disse ordninger, vil dette  

 isoleret set kunne trække i retning af en yderligere skæv fordeling af  

 pensionsrettigheder, der dog afhænger af karakteren af ordningerne.  

 Tilsvarende  

 gælder  dog noget mere tydeligt  for arbejdsgiver administrerede  

 kapitalpensionsordninger, idet den type ordninger går fra at skulle deles til  

 ikke at skulle deles.
I modsat retning trækker imidlertid, at private  

 livsvarige løbende ordninger i dag som hovedregel ikke deles, hvilket ifølge  

 lovforslaget vil ske i det omfang, der er tale om et supplement til en  

 arbejdsmarkedspension.
Dette vil isoleret set trække i retning af en mindre  

 skævfordeling af pensionsrettighederne.
 Den samlede effekt på fordelingen er dermed usikker.
6.1.2. Lovforslagets kompensationsmuligheder  

  Ministeriet for Familie- og Forbrugeranliggenders overvejelser Lovforslagets muligheder for fællesskabskompensation og  

 rimelighedskompensation indebærer, at der i forhold til  

 udgangspunktet om  

 forlods udtagelse af egne rimelige pensionsordninger kan ske en vis udligning  

 af pensionsmæssige skævheder mellem ægtefæller.
Som et eksempel på fællesskabskompensation kan nævnes et  

 tilfælde, hvor en ægtefælle har været fraværende fra arbejdsmarkedet i 3 år  

 på  

 grund af barsel.
Her vil et pensionstab for den pågældende i denne periode  

 således kunne medføre, at den anden ægtefælle skal betale kompensation i  

 forbindelse med skifte.
Dette må efter ministeriets opfattelse i forhold til de  

 nugældende regler indebære en forbedring af retsstillingen for den  

 pensionsmæssigt ringest stillede i sådanne situationer, idet  

 fordelingseffekten  

 derved vil blive mindre tilfældig.
Den pensionsmæssige stilling vil således  

 ikke afhænge af, hvilke typer pensionsordninger, ægtefællerne har hver især,  

 men derimod være bundet op på en vurdering af, om der er årsagssammenhæng  

 mellem ægtefællernes måde at indrette sig på og den heraf pensionsmæssigt  

 ringere stilling for den ene ægtefælle.
Efter de gældende regler vil en ægtefælle, der har lidt et  

 pensionstab på grund af ægtefællernes måde at indrette sig på under  

 ægteskabet,  

 ikke få nogen kompensation herfor, hvis den anden ægtefælle alene har en  

 pensionsordning med løbende udbetaling.
Omvendt vil ægtefællen, der har lidt  

 et  

 pensionstab, kunne få en andel af den anden ægtefælles kapitalpension, der  

 overstiger pensionstabet.
Det samme kan siges om en situation, der som udgangspunkt vil  

 være omfattet af den anden kompensationsmulighed i lovudkastet.
Her kan  

 således  

 nævnes et tilfælde, hvor en ægtefælle under et langvarigt ægteskab (over 15  

 år)  

 ikke har haft tilknytning til arbejdsmarkedet og som sådan ikke har en  

 pensionsopsparing af betydning.
 Et samlet skøn vil i et sådant tilfælde kunne føre til, at der  

 skal betales kompensation, idet det vurderes, at ægtefællen ellers vil blive  

 stillet urimeligt i pensionsmæssig henseende.
På samme måde vurderer Ministeriet for Familie- og  

 Forbrugeranliggender, at fordelingseffekten i sådanne tilfælde bliver mindre  

 tilfældig.
Efter den nugældende retstilstand ville der således skulle ske  

 ligedeling af en kapitalpension tilhørende den pensionsmæssigt bedst stillede  

 ægtefælle, hvorimod denne ægtefælle ville kunne udtage en pensionsordning med  

 løbende  

 livsbetingede ydelser forlods.
Om kompensationsmulighederne skal ministeriet generelt bemærke,  

 at der på længere sigt må forventes en pensionssituation, hvor  

 arbejdsmarkedspensionsordninger finder endnu større udbredelse, og hvor en  

 kontinuerlig  

 indbetaling hertil dermed bliver mere almindeligt forekommende.
Disse  

 ordninger  

 vil med lovforslaget kunne udtages forlods, hvilket som hovedregel også vil  

 være tilfældet med den nuværende praksis.
Udviklingen i pensionssituationen  

 vil  

 derfor efter ministeriets opfattelse betyde, at anvendelsen af udkastets  

 forslag til en rimelighedskompensation må forventes at aftage.  

 Samtidig er  

 der eksempler på større udbredelse af pensionsindbetaling under barsel, og en  

 sådan udvikling vil tilsvarende indebære, at anvendelsen af forslaget om en  

 fællesskabskompensation ligeledes må forventes at aftage.
7. Forholdet til EU-retten Forslaget indeholder ikke EU-retlige aspekter.
 8. Hørte myndigheder og organisationer m.v.
 Ægtefællepensionsudvalgets betænkning har været sendt til  

 høring hos:
 Finansministeriet, Personalestyrelsen, Justitsministeriet,  

 Socialministeriet (herunder Ligestillingsafdelingen), Økonomi- og  

 Erhvervsministeriet,  

 Indenrigs- og Sundhedsministeriet, Skatteministeriet,  

 Beskæftigelsesministeriet,  

 Økonomistyrelsen, Finanstilsynet, Retspræsidenten Retten i Ålborg,  

 Præsidenten  

 for Vestre Landsret, Præsidenten for Østre Landsret, Retspræsidenten Retten i  

 Roskilde, Retspræsidenten Retten i Århus, Retspræsidenten Københavns Byret,  

 Retspræsidenten Retten i Odense, Dommerfuldmægtigforeningen, Den Danske  

 Dommerforening, Domstolsstyrelsen, Advokatsamfundet, Danske Familieadvokater  

,  

  

 Foreningen  

 af Familieretsadvokater i Danmark (FAF),  


  

 Foreningen af Offentlige Chefer i  

 Statsamterne og  

 Københavns Overpræsidium,  

 Foreningen af Statsamtmænd, Foreningen af Statsamtsjurister, Dansk  

 Arbejdsgiverforening,  

 Landsorganisationen i Danmark, Akademikernes Centralorganisation, Forsikring  

 & Pension, Ledernes Hovedorganisation, ATP, Den danske aktuarforening,  

 Lønmodtagernes Dyrtidsfond, Finansrådet, Funktionærernes og Tjenestemændenes  

 Fællesråd, Frederiksberg Kommune, Københavns Kommune, Kommunernes  

 Landsforening,  

 Amtsrådsforeningen, Centralorganisationernes Fællesudvalg, Foreningen af  

 Firmapensionskasser,  

 Kommunale Tjenestemænd og Overenskomstansatte, Forbrugerrådet og  

 Sammenslutningen  

 af Landbrugets Arbejdsgiverforeninger (SALA).
Samlet vurdering af lovforslagets konsekvenser Positive konsekvenser/mindre udgifter Negative konsekvenser/merudgifter Økonomiske  

 konsekvenser for stat, kommuner og amtskommuner Ingen  

 af betydning Ingen  

 af betydning Administrative  

 konsekvenser for stat, kommuner og amtskommuner Ingen  

 af betydning Ingen  

 af betydning Økonomiske  

 konsekvenser for erhvervslivet Ingen  

 af betydning Ingen  

 af betydning Administrative  

 konsekvenser for erhvervslivet Ingen  

 af betydning Ingen  

 af betydning Miljømæssige  

 konsekvenser Ingen Ingen Administrative  

 konsekvenser for borgerne Ingen  

 af betydning Ingen  

 af betydning Forholdet  

 til EU-retten Lovforslaget  

 indeholder ikke EU-retlige aspekter Bemærkninger  

 til lovforslagets enkelte bestemmelser Til § 1 Til nr. 1 (§§  

 16 a  

 - 16 h) Det foreslås, at der i retsvirkningsloven indsættes  

 bestemmelser, der indebærer en særskilt regulering af pensionsrettigheders  

 behandling på skifte af fællesbo i tilfælde af en ægtefælles død eller i  

 tilfælde af separation og skilsmisse.
 Til § 16 a:
Efter bestemmelsen kan den længstlevende ægtefælle udtage sine  

 egne pensionsrettigheder og lignende rettigheder forlods ved et skifte af  

 fællesboet efter førstafdøde ægtefælles død.
Dette gælder alle typer af  

 pensionsrettigheder  

 uanset art - herunder udbetalingsvilkår (éngangs-, rate- eller løbende  

 udbetaling  

 m.v.), om pensionsopsparingen er obligatorisk eller frivillig, privat  

 individuel eller en arbejdsmarkedspensionsordning, en tjenestemandspension,  

 ATP-ordning, indekskontrakt m.v.
Retten til forlods udtagelse på skifte efter førstafdøde  

 ægtefælles død gælder også lignende rettigheder.
Således vil også andre  

 forsikringsrettigheder, der må antages at tjene pensionsformål, kunne holdes  

 uden for bodelingen.
Den skattemæssige behandling er ikke afgørende for, om en  

 ordning kan antages at tjene et pensionsformål og dermed udtages forlods.  

 Forlodsudtagelsen gælder også pensionsordninger oprettet af udstationerede,  

 der  

 ikke beskattes i Danmark.
Bl.a. på grund af skiftende skattemæssig behandling  

 af forskellige former for alderdomsopsparing er der oprettet en lang række  

 forskellige ordninger, f.eks. privattegnede livsforsikringer med opsparing,  

 der  

 ikke er omfattet af pensionsbeskatningslovens  

 afsnit  

 1, og hvis præmier ikke kan  

 fradrages i den skattepligtige indkomst.  

 Disse  

 forsikringsordninger adskiller sig ikke så væsentligt fra privattegnede  

 kapitalpensionsforsikringsordninger og opsparingsordninger eller fra  

 indekskontrakter, at de ikke bør udtages forlods af den længstlevende  

 ægtefælle.
De var før skattereformen fra 1987 en almindelig  

 alderdomsopsparingsform  

 for blandt andet ægtefæller, der ikke var berettigede til at oprette  

 pensionsordninger,  

 fordi de pågældende ikke havde et ansættelsesforhold, og ordningerne tjener  

 som  

 udgangspunkt også alderdomsforsørgelsesformål såvel som  

 livsforsikringsformål.  

 Det er dog en betingelse for, at ordningen kan være omfattet af  

 forlodsudtagelsen  

,  

  

 at ordningen er oprettet i et forsikringsselskab,  

 pengeinstitut eller lignende, at ordningen er knyttet til længstlevendes liv  

 og  

 alder, at der er aftalt et tidligste tidspunkt for udbetalingen, der svarer  

 til  

 pensionsalderen for længstlevendes erhverv, og at der som begunstiget i  

 ordningen er indsat en af de af pensionsbeskatningslovens § 5, stk. 2, nævnte  

 personer eller dødsboet.
Det beror på en konkret vurdering, om en ordning kan  

 sidestilles med en pensionsordning med den virkning, at længstlevende kan  

 udtage ordningen forlods på skifte med førstafdødes arvinger.
Almindeligvis  

 er  

 pensionsordninger både uoverdragelige og fritaget for kreditorforfølgning.  

 Disse kriterier er dog ikke i sig selv afgørende.
Rent faktisk kan flere  

 pensionsordninger realiseres, selv om dette normalt medfører beskatning.
Er  

 en  

 ordning stillet som sikkerhed eller lignende, vil gælden på det underliggende  

 forhold inden for ordningens værdi skulle belaste forlodsudtagelsen.
Retten til forlodsudtagelse omfatter efter  

  

 stk. 2,  

  

 også beløb fra længstlevendes kapitalpensionsrettigheder   

 herunder fra lignende kapitalordninger  eller supplerende  

 engangsydelser, der  

 er kommet til udbetaling.
Det er dog en betingelse, at beløbene ikke  

 må anses for at være  

 forbrugt.
 Derimod indgår udbetalte løbende livsbetingede ydelser eller  

 allerede foretagne ratepensionsudbetalinger som almindelig formue på skifte.  

 Fremtidige udbetalinger i henhold til sådanne ordninger kan den længstlevende  

 ægtefælle derimod udtage forlods af boet efter stk. 1.
Kan en allerede udbetalt pension holdes uden for bodelingen,  

 vil retten til forlods udtagelse også gælde surrogater, f.eks. værdipapirer  

 eller fast ejendom, der er erhvervet for pensionsudbetalingen.
Det samme  

 gælder  

 for renter af pensionsudbetalingen, og hvad der træder i stedet for disse.  

 Derimod kan pensionsudbetalinger, surrogater eller renter ikke holdes uden  

 for  

 bodelingen, hvis beløbene må anses for at være forbrugt.
Det er ikke et krav,  

 at pensionsudbetalinger, renter eller hvad der træder i stedet for disse  

 beløb,  

 er holdt adskilt fra længstlevendes øvrige formue.
Et beløb kan eksempelvis  

 ikke anses som forbrugt, fordi det er anvendt til at indfri en prioritet i en  

 fast ejendom.
Bevisbyrden for, at pensionsudbetalingerne m.v. ikke må anses  

 som  

 forbrugt, påhviler den længstlevende ægtefælle.
Pensionsordninger, der er udbetalt i utide, og som derfor er  

 beskattet efter reglen i pensionsbeskatningslovens § 28, kan ikke udtages  

 forlods.
Sådanne beløb har ved udbetalingen mistet deres karakter af  

 pensionsopsparing.  

 Beløb, der er overført til en anden pensionsordning, kan derimod ikke anses  

 for  

 at have mistet deres karakter af pensionsopsparing.
Efter lovforslagets § 1, nr. 2, kan retsvirkningslovens § 23,  

 stk. 2, ikke anvendes på pensionsrettigheder.
Der henvises til bemærkningerne  

 til denne bestemmelse.
Hvis længstlevende ægtefælle har anvendt uforholdsmæssig store  

 fællesejemidler til erhvervelse eller forbedring af pensionsrettigheder og  

 lignende  

 rettigheder, der kan udtages forlods på dødsboskifte, kan der være tale om  

 misbrug efter retsvirkningslovens § 23, stk. 1. I sådanne tilfælde kan  

 førstafdøde ægtefælles arvinger forlange vederlag for det på ordningerne for  

 meget indbetalte.
Tilsvarende kan længstlevende i visse situationer forlange  

 vederlagskrav, hvis førstafdøde har indbetalt uforholdsmæssigt store beløb på  

 sine pensionsrettigheder.
Det må imidlertid ved afgørelsen af, om et sådant  

 krav skal imødekommes, bero på, i hvilket omfang længstlevende er sikret ved  

 disse indbetalinger.
 Til § 16 b:
 Efter  

  

 stk. 1,  

  

 udtager  

 ægtefællerne egne rimelige pensionsrettigheder forlods ved skifte i anledning  

 af separation, skilsmisse eller bosondring.
Bestemmelsen omfatter alle typer af pensionsrettigheder.
Om  

 dette henvises til bemærkningerne til §  

 16  

 a.
Forlodsudtagelsen omfatter dog ikke de pensionslignende  

 rettigheder, som i §  

 16 a  

 foreslås omfattet af længstlevende ægtefælles ret til forlodsudtagelse på  

 dødsboskifte.
Værdien af disse rettigheder indgår således i delingen af  

 fællesboet.
I  

  

 stk. 3  

  

 , er det  

 præciseret, at i det omfang en ægtefælle af fællesejemidler har oparbejdet  

 pensionsrettigheder, der overstiger, hvad der må anses for rimelige  

 ordninger,  

 skal værdien af den del af pensionsrettighederne, der overstiger det  

 rimelige,  

 indgå i delingen af fællesboet mellem ægtefællerne.
Det gælder dog ikke, hvis  

 ægteskabet har været af kortere varighed.
Se herom § 16 c og bemærkningerne  

 til  

 denne bestemmelse.
Reglen om deling af for store  

 pensionsindbetalinger gælder  

 for indbetalinger på alle typer af pensionsrettigheder.
Alle sædvanlige arbejdsmarkedspensioner er rimelige.
Ordninger  

 aftalt mellem arbejdsmarkedets parter, f.eks. aftalt ved overenskomst, lokal  

 overenskomst eller fastlagt ved firmaaftale, må anses som udtryk for det  

 pensionsopsparingsniveau, der er almindeligt accepteret som svarende til de  

 pågældendes  

 uddannelses- eller arbejdsmæssige situation. Ægtefæller, der ikke er omfattet  

 af en pensionsordning som led i ansættelsen, kan ligeledes indbetale  

 tilsvarende regelmæssige pensionsbidrag, herunder til en kapital- eller  

 ratepension.
Også pensionsordninger for mindre grupper, der har et kortere  

 eller anderledes opsparingsforløb end sædvanligt, som f.eks. piloter,  

 balletdansere, sangere og lignende, falder ind under begrebet rimelige  

 pensionsrettigheder, hvis ordningen må anses for rimelig i forhold til den  

 pågældende ægtefælles økonomiske situation og forventede  

 pensioneringstidspunkt.  

 Selvstændige erhvervsdrivende vil ofte have et andet pensionsopsparingsforløb  

 end lønmodtagere.
Ved vurderingen af, om en pensionsordning for en  

 selvstændig  

 erhvervsdrivende kan holdes uden for bodelingen, må der lægges vægt på, om  

 ordningen må anses for rimelig ud fra virksomhedens økonomiske forhold.
Som udgangspunkt vil indbetalinger til en pensionsordning, der  

 er større end de på et givet tidspunkt sædvanlige  

 arbejdsmarkedspensionsindbetalinger  

 inden for det pågældende område, eller hvad der svarer hertil, ikke kunne  

 holdes uden for bodelingen.
Ved vurderingen af, om en pensionsordning må  

 anses  

 for rimelig, må der ud over den pågældende ægtefælles egen situation og  

 indtjeningsforhold også lægges vægt på ægtefællernes samlede situation.  

 Pensionsindbetalinger udover en sædvanlig arbejdsmarkedspension, som har til  

 formål at bringe den i pensionsmæssig henseende ringest stillede ægtefælle op  

 på niveau med den anden ægtefælle, vil derfor som udgangspunkt skulle anses  

 som  

 en del af en rimelig pensionsordning, hvis ægtefællernes økonomiske forhold i  

 øvrigt tilsiger en sådan ekstra opsparing.
Andre pensionsindbetalinger  ud over de på  

 indbetalingstidspunktet sædvanlige arbejdsmarkedspensionsbidrag eller  

 tilsvarende indbetalinger  vil derimod som udgangspunkt falde uden for  

 det  

 rimelige, særlig i de situationer, hvor kun den ene foretager en ekstra  

 pensionsopsparing.
Derved tages bl.a. højde for, at opsparingen af  

 skattemæssige grunde foretages alene hos den ene af ægtefællerne.
Foretager  

 begge ægtefæller ekstra pensionsindbetalinger, vil ligedelingsprincippet for  

 disse ekstra indbetalinger føre til, at kun differencen i den yderligere  

 opsparing bliver delt.
 Selv om en pensionsordning anses for rimelig og derfor kan  

 udtages forlods af fællesboet, kan en ægtefælle blive pålagt at betale et  

 beløb  

 til den anden ægtefælle efter reglerne i § 16 d om fællesskabskompensation og  

 §  

 16 e om rimelighedskompensation.
 Endvidere kan bestemmelsen i ægteskabslovens § 56 finde  

 anvendelse i de tilfælde, hvor en ægtefælle ved skifte i tilfælde af  

 separation, skilsmisse eller bosondring stilles urimeligt ringe i økonomisk  

 henseende, fordi den anden ægtefælle har særeje og/eller rettigheder, som  

 ikke  

 indgår i bodelingen.
Retten til forlods udtagelse omfatter efter  

  

 stk. 2,  

  

 også kapitalpensionsopsparings-  

 og kapitalpensionsforsikringsrettigheder samt supplerende engangsydelser, der  

 er kommet til udbetaling.
Det er dog en betingelse, at beløbene ikke må anses  

 for at være forbrugt.
Bestemmelsen svarer til den længstlevende ægtefælles  

 adgang  

 til forlods at udtage sådanne beløb under skifte af dødsboet.
Der henvises  

 til  

 §  

 16 a, stk. 2, og  

 bemærkningerne til denne bestemmelse.
Efter  

  

 stk. 3,  

  

 indgår  

 værdien af pensionsrettigheder, der ikke kan udtages forlods, i delingen af  

 fællesboet.  

 Dette gælder f.eks. pensionsrettigheder, der ikke er rimelige, og udbetalte  

 beløb  

 fra ratepensioner og fra løbende livsbetingede pensionsrettigheder.
Om den  

 nærmere behandling på skifte af disse rettigheder henvises til §  

 16 g  

 om udtagelsespligt m.v. og  

 bemærkningerne til denne bestemmelse.
 Til § 16 c:
Har ægteskabet været af kortere varighed, udtages alle  

 pensionsrettigheder forlods.
Et ægteskab må som udgangspunkt anses for  

 korterevarende, hvis det har varet i mindre end 5 år.
Der skal ved opgørelsen  

 af ægteskabets varighed normalt ikke tages hensyn til et forudgående samliv.  

 Der kan dog forekomme situationer, hvor det vil være rimeligt også at lægge  

 vægt på et forudgående samliv med økonomisk fællesskab af nogen længde.
Bestemmelsen omfatter alle typer af pensionsrettigheder uanset  

 art.
Der henvises til § 16 b, stk. 1, og bemærkningerne hertil.
Ligesom § 16  

 b,  

 stk. 1, omfatter forlodsudtagelsen ikke de pensionslignende rettigheder, som  

 i  

 §  

 16 a  

 foreslås  

 omfattet af længstlevende ægtefælles ret til forlodsudtagelse på  

 dødsboskifte.  

 Der henvises til bemærkningerne til denne bestemmelse.
 Også pensionsordninger, der ikke kan karakteriseres som  

 rimelige i § 16 b, stk. 1´s forstand, kan udtages forlods, hvis  

 ægteskabet  

 har været af kortere varighed.
Har en af ægtefællerne foretaget uforholdsmæssigt store  

 indbetalinger, kan den anden ægtefælle imidlertid forlange vederlag herfor  

 efter misbrugsreglen i retsvirkningslovens § 23, stk. 1. Ved afgørelsen af,  

 om  

 der foreligger misbrug, skal der særlig lægges vægt på størrelsen af  

 indbetalingerne, og om disse fraviger ægtefællens sædvanlige  

 indbetalingsmønster.  

 Dette kan f.eks. være tilfældet, hvis en ægtefælle tegner en privat livrente  

 med et større engangsindskud, selv om ægtefællen ikke tidligere har foretaget  

 sådanne indskud.
Det bør også indgå i vurderingen, om indskuddet er foretaget  

 på et tidspunkt, hvor separationen eller skilsmissen var nært forestående.
At  

 der er tale om et engangsindskud, som ægtefællen ikke tidligere har  

 foretaget,  

 vil dog ikke i alle tilfælde betyde, at der er tale om en illoyal  

 disposition,  

 der kan danne grundlag for et vederlagskrav.
Der kan f.eks. være tale om en  

 sædvanlig disposition i forbindelse med etablering af en pensionsordning for  

 en  

 selvstændig erhvervsdrivende.
 Selv om alle pensionsordninger udtages forlods i korterevarende  

 ægteskaber, kan en ægtefælle efter omstændighederne blive pålagt at betale et  

 beløb til den anden ægtefælle efter reglerne i § 16 d om  

 fællesskabskompensation.
 Til § 16 d:
 Bestemmelsen omfatter den såkaldte fællesskabskompensation.
Har en ægtefælle under ægteskabet foretaget en mindre  

 pensionsopsparing, end hvad der svarer til en rimelig pensionsordning for den  

 pågældende, fordi vedkommende har haft barsels- eller børnepasningsorlov,  

 eller  

 fordi vedkommende har været hjemmearbejdende eller været på deltid for at  

 kunne  

 passe børn, kan den anden ægtefælle blive pålagt at betale et beløb til den  

 pågældende som kompensation for den manglende pensionsindbetaling.
Det samme  

 gælder, hvis en ægtefælle på grund af den anden ægtefælles arbejde i udlandet  

 eller arbejdsskift i et eller andet omfang har måttet stille sin  

 arbejdsmarkedstilknytning  

 i bero.
Der vil også kunne kræves kompensation i situationer, hvor en  

 ægtefælles arbejdssituation har gjort det ønskeligt, at den anden ægtefælle  

 helt eller delvist har været uden for arbejdsmarkedet.
Manglende pensionsopsparing, der skyldes fravær fra  

 arbejdsmarkedet på grund af sygdom eller arbejdsløshed m.v., kan derimod ikke  

 begrunde kompensation efter denne bestemmelse.
Om eventuel kompensation i  

 sådanne tilfælde henvises til § 16 e og bemærkningerne til denne bestemmelse.
Kompensationsreglen finder også anvendelse ved korterevarende  

 ægteskaber.
Spørgsmålet om kompensation vil dog kun sjældent blive aktuelt i  

 sådanne ægteskaber, idet adgangen til kompensation ikke forudsættes anvendt  

 på  

 mindre pensionstab, jf. bemærkningerne nedenfor til stk. 2.
Opgørelsen af kompensationsbeløbet tager udgangspunkt i det  

 beløb, ægtefællen ville have opsparet i pension, hvis den pågældende ikke  

 havde  

 været på deltid, haft orlov eller været hjemmearbejdende.
Har en ægtefælle  

 f.eks. været på deltid i 10 år, vil kompensationen som udgangspunkt svare til  

 nettoværdien af forskellen mellem det, ægtefællen rent faktisk har opsparet i  

 pension, og det der ville være opsparet, hvis vedkommende havde arbejdet på  

 fuld tid.
Arbejdsgivers eventuelle pensionsbidrag indgår i denne beregning.
 Hvis ægtefællen har været hjemmearbejdende, må der foretages et  

 skøn over den pensionsopsparing, som den pågældende ville have foretaget,  

 hvis  

 vedkommende havde været på arbejdsmarkedet.
Det beløb, der skal betales i kompensation, kan efter  

  

 stk. 2  

  

 højst udgøre halvdelen af  

 forskellen mellem værdien af den pensionsopsparing, hver af ægtefællerne har  

 foretaget under ægteskabet af midler fra fællesejet.
Har en ægtefælle f.eks.  

 i  

 en periode været hjemmearbejdende for at passe familiens børn, men alligevel  

 samlet set under ægteskabet sparet mere op end den anden ægtefælle, kan  

 ægtefællen ikke få kompensation for den manglende pensionsopsparing.
Ved beregning af beløbet er det pensionsopsparingen under  

 ægteskabet foretaget af fællesejemidler, der er afgørende.
Det er derimod  

 uden  

 betydning, om den eller de pensionsordninger, der indbetales til, er  

 fælleseje  

 eller særeje, medmindre ægtefællerne ved ægtepagt har aftalt, at særejet også  

 omfatter fremtidige indbetalinger.
Der henvises til § 16 h, stk. 1, og  

 bemærkningerne til denne bestemmelse.
Bestemmelsen om fællesskabskompensation indebærer ikke, at  

 enhver mindre forskel mellem ægtefællernes pensionsindbetalinger under  

 ægteskabet skal udlignes.
Den manglende pensionsopsparing skal svare til op  

 mod  

 to års pensionsindbetalinger for en fuldtidsforsikret, før der opstår  

 spørgsmål  

 om at betale kompensation.
Kompensationsbestemmelsen er en erstatningslignende regel.
Det  

 er derfor som udgangspunkt uden betydning, hvordan ægtefællerne i øvrigt er  

 stillet pensions- eller formuemæssigt.
Der kan dog forekomme situationer,  

 hvor  

 ægtefællernes øvrige pensionsmæssige og økonomiske forhold er af en sådan  

 karakter, at det ikke vil være rimeligt at pålægge en ægtefælle at betale  

 kompensation  

 til den anden ægtefælle.
Der bør normalt ikke ydes kompensation i videre omfang, end at  

 den kompensationsberettigede ægtefælles samlede pension værdimæssigt bringes  

 på  

 niveau med den kompensationsbetalende ægtefælles samlede pension.
Er en  

 ægtefælle insolvent, skal denne heller ikke betale kompensation til den anden  

 ægtefælle, jf. princippet i fællesboskiftelovens § 68, stk. 1. Ved  

 bedømmelsen  

 af solvensen skal pensionsordningens nettoværdi medregnes.
 Til § 16 e:
 Bestemmelsen omfatter den såkaldte rimelighedskompensation.
 Bestemmelsen har til formål at forhindre, at en ægtefælle, der  

 enten slet ikke har en pensionsordning eller kun har en beskeden  

 pensionsordning, efter et længerevarende ægteskab bliver stillet urimeligt i  

 pensionsmæssig henseende, fordi den anden ægtefælle har pensionsrettigheder,  

 der vil kunne udtages forlods ved skifte af fællesboet.
Kriteriet i bestemmelsen er et andet end i ægteskabslovens i §  

 56, hvor det er en betingelse for kompensation, at ægtefællen ellers vil  

 blive  

 stillet urimeligt ringe i økonomisk henseende.
Det er  

 tilstrækkeligt til at  

 opnå kompensation, at en ægtefælle ellers vil blive stillet urimeligt i  

 pensionsmæssig henseende, idet reglen således skal kompensere for, at  

 rimelige  

 pensionsværdier undtages fra delingen mellem ægtefællerne, uden at  

 ægtefællerne  

 ved ægtepagt selv har aftalt dette.
Det er en betingelse for at anvende bestemmelsen, at ægteskabet  

 har været af længere varighed.
Dette vil normalt være tilfældet, når  

 ægteskabet  

 har varet 15 år eller længere.
Der kan ved vurderingen heraf også tages  

 hensyn  

 til et forudgående ægteskabslignende samliv med økonomisk fællesskab.
Der skal herudover være stor forskel i værdierne af  

 ægtefællernes pensionsrettigheder.
For at vurdere, om dette er tilfældet, er  

 det nødvendigt at sammenligne pensionsværdierne både på skiftetidspunktet og  

 på  

 ægtefællernes sædvanlige pensioneringstidspunkter.
Herved tages der bl.a.  

 højde  

 for en eventuel aldersforskel mellem ægtefællerne.
Værdien af en  

 pensionsrettighed på tidspunktet for pensioneringen vil normalt fremgå af de  

 årlige udsendte pensionstilsagn.
Da formålet med pensioner er den løbende forsørgelse, vil  

 kapitalpensioner ved sammenligningen mellem værdierne af ægtefællernes  

 pensionsordninger skønsmæssigt skulle omregnes til løbende udbetalinger.
Ved  

 løbende livsbetingede pensionsrettigheder er det alderspensionstilsagnet, der  

 er afgørende for sammenligningen.
Andre ydelser i form af  

 invaliditetsydelser,  

 børnepension m.v. er ikke relevante ved sammenligningen af ægtefællernes  

 pensionsmæssige  

 stilling.
 Selv om der ofte vil være en vis forskel i værdierne af  

 ægtefællernes pensionsrettigheder, vil denne ikke altid kunne karakteriseres  

 som stor.
I dag vil en årlig forskel i de løbende udbetalinger på op til  

 ca. 50.000 kr. mellem ægtefællernes to pensionsordninger fremskrevet til det  

 sædvanlige pensioneringstidspunkt normalt ikke kunne anses for stor.  

 Kompensation  

 vil derfor normalt ikke blive givet, hvis der ikke er en forskel på ca.  

 50.000  

 kr., ligesom der heller ikke skal kompenseres i videre omfang, end at der  

 altid  

 er en forskel på ca. 50.000 kr. i de årlige løbende udbetalinger.
Grænsen er  

 ikke absolut og vil også med tiden skulle tilpasses.
Ved vurderingen af  

 værdierne  

 af ægtefællernes pensionsordninger ses bort fra folkepension og andre ydelser  

 fra det offentlige.
Betalingen af et beløb til en ægtefælle skal sikre, at denne  

 ikke stilles urimeligt i pensionsmæssig  

 henseende.  

 Et kompensationsbeløb bør således ikke bringe en ægtefælles  

 pensionsrettigheder  

 over, hvad der svarer til den til enhver tid gældende årlige pension som en  

 faglært tjenestemand med fuld pensionsalder, der fratræder på grund af alder  

 ved det 62. år ville kunne opnå ved sit 65. år, altså fra det tidspunkt, hvor  

 den pågældende yderligere kan få folkepension.
Har den pensionsmæssigt  

 dårligst  

 stillede ægtefælle  bortset fra folkepension m.v.  således en  

 pensionsrettighed, der ved et sædvanligt indbetalingsforløb frem til den  

 normale  

 pensionsalder årligt udgør ca. 135.000 kr., kan den pågældende ægtefælle i  

 almindelighed ikke anses for at være urimeligt stillet i pensionsmæssig  

 henseende.  

 Et kompensationsbeløb bør heller ikke bringe en ægtefælles  

 pensionsrettigheder  

 over, hvad der svarer til ca. 135.000 kr. årligt.
Dette udgangspunkt for  

 vurderingen  

 er ikke absolut og vil til enhver tid skulle tilpasses.
 Efter  

  

 stk. 2,  

  

 skal  

 der ved afgørelsen af, om en ægtefælle skal betale et beløb til den anden  

 ægtefælle for at sikre, at denne ikke stilles urimeligt i pensionsmæssig  

 henseende, tages hensyn til ægteskabets varighed, ægtefællernes formueforhold  

 og omstændighederne i øvrigt.
Ejer den pensionsmæssigt ringest stillede ægtefælle  

 særejemidler, der kompenserer for den pågældendes pensionsmæssige ringe  

 stilling, bør ægtefællen ikke have noget beløb fra den anden ægtefælle, selv  

 om  

 der er stor forskel i værdierne af ægtefællernes pensionsrettigheder.
Derimod  

 er det uden betydning for vurderingen af den pensionsmæssigt ringest stillede  

 ægtefælles forhold, om den anden ægtefælle har et større særeje.
I denne  

 situation vil der eventuelt kunne ydes et beløb efter ægteskabslovens § 56.
 Den pensionsmæssigt ringest stillede ægtefælle bør heller ikke  

 have noget beløb, hvis den pågældende i forbindelse med skiftet modtager en  

 betydelig boslod fra den anden ægtefælle, herunder en andel af den anden  

 ægtefælles pensionsordning, der ikke kan udtages forlods, eller hvis den  

 pågældende modtager kompensation i medfør af lovforslagets § 16 d, der i  

 tilstrækkeligt omfang kompenserer for dennes pensionsmæssige ringe stilling.
 Har den ene ægtefælle placeret stort set hele sin opsparing i  

 pensionsrettigheder, mens den anden ægtefælle har en ikke ubetydelig anden  

 opsparing (men en ringe pensionsopsparing), kan det indgå i  

 rimelighedsvurderingen,  

 at den pensionsmæssigt ringest stillede ægtefælle i forbindelse med skiftet  

 skal dele hele sin opsparing med den pensionsmæssigt bedst stillede  

 ægtefælle.
 Det vil ligeledes kunne indgå i vurderingen af, om en ægtefælle  

 er stillet urimeligt i pensionsmæssig henseende, om den pågældende er  

 berettiget til ægtefællebidrag og ægtefællepension uden tidsbegrænsning.
Størrelsen af det beløb, en ægtefælle skal betale, for at den  

 anden ægtefælle ikke bliver stillet urimeligt pensionsmæssigt, fastsættes  

 skønsmæssigt.
I vurderingen indgår udover de oven for omtalte forhold  

 vedrørende  

 ægtefællernes formueforhold og ægteskabets varighed, også omstændighederne i  

 øvrigt.
Der kan f.eks. lægges vægt på ægtefællernes alder, deres  

 helbredsforhold og arbejdsevne.
Beløbet, der skal betales, bør normalt ikke  

 være større, end at det svarer til ca. 25 % af forskellen mellem værdien af  

 hver af ægtefællernes pensionsopsparing under ægteskabet.
Anvendelsen af  

 dette  

 maksimum vil som udgangspunkt forudsætte, at ægteskabet har varet noget  

 længere  

 end 15 år, og at ægtefællen med den mindste pension stort set ikke har andet  

 end sin folkepension.
Hertil kommer, at beløbet i almindelighed ikke bør  

 bringe  

 den pågældende ægtefælles samlede pensionsniveau (bortset fra folkepension  

 m.v.) over ca. 135.000 kr. årligt i løbende udbetalinger, og at forskellen  

 mellem ægtefællernes løbende pensionsudbetalinger også efter kompensationen  

 kan  

 være op til 50.000 kr.
De foreslåede principper for kompensation indebærer normalt, at  

 en ægtefælle ikke kan få mere i kompensation, end at vedkommende samlet set  

 bliver bragt på det niveau, som den pågældende ægtefælle ville kunne påregne,  

 såfremt vedkommende havde foretaget de for sit erhverv sædvanlige  

 pensionsindbetalinger under ægteskabet.
Dette betyder f.eks., at en  

 hjemmehjælper eksempelvis maksimalt kan nå op på en hjemmehjælpers normale  

 pensionsniveau, selv om vedkommende er gift med en ægtefælle, der er langt  

 bedre stillet pensionsmæssigt.
 Har en ældre ægtefælle altid været hjemmearbejdende eller haft  

 en meget ringe eller skiftende tilknytning til arbejdsmarkedet, skal  

 kompensationen på samme måde som for en ufaglært som udgangspunkt begrænses  

 til  

 et beløb, der ikke overstiger en ufaglærts pensionsindbetalinger under  

 ægteskabet i de perioder, hvor der ikke er indbetalt til en pensionsordning.
 Ligesom efter fællesskabskompensationsreglen i lovudkastets §  

 16 d vil en ægtefælle, der er insolvent, ikke skulle betale et beløb til den  

 anden ægtefælle, jf. princippet i fællesboskiftelovens § 68, stk. 1. Der  

 henvises  

 til bemærkningerne til § 16 d.
 Til § 16 f:
Hvis der skal betales et beløb efter lovudkastets § 16 d om  

 fællesskabskompensation eller § 16 e for at sikre, at en ægtefælle ikke  

 stilles  

 urimeligt i pensionsmæssig henseende, eller hvis der skal ske deling af  

 værdien  

 af den del af en pensionsrettighed, der overstiger, hvad der må anses for  

 rimelig, har ejeren af pensionsrettigheden ret til at udtage hele sin  

 pensionsordning, jf. fællesboskiftelovens §  

 70 a, mod at betale den anden ægtefælle  

 vedkommendes andel kontant, eller ved at beløbet afregnes som led i  

 fællesboets  

 deling (skævdeling). Ejerægtefællen har efter forslaget pligt til at udtage  

 sin(e) pensionsrettighed(er) på skiftet, medmindre ordningen/ordningerne kan  

 ophæves.
Der henvises til §  

 16 g.
I nogle tilfælde vil det ikke være muligt for en ægtefælle at  

 opnå kompensation gennem bodelingen, fordi der ikke er tilstrækkelige øvrige  

 aktiver i boet.
Ejerægtefællen kan også være i en situation, hvor vedkommende  

 for at kunne betale den anden ægtefælle vil være nødt til at sælge fast  

 ejendom  

 eller løsøre, der er nødvendigt for at opretholde den pågældendes erhverv,  

 eller vil blive afskåret fra at bevare eller erhverve en passende bolig.
Det foreslås derfor i  

  

 §  

 16  

 f, stk. 2, nr.  

 1  

  

 , at skifteretten i disse tilfælde kan bestemme, at beløbet skal afdrages  

 over en kort årrække mod passende sikkerhedsstillelse og forrentning.
En  

 afdragsordning  

 bør normalt ikke strække sig over mere end 5 år.
I tilfælde, hvor en  

 afdragsordning på 5 år vil være urimelig  f.eks. på grund af  

 modtagerens  

 helbredsforhold  bør der fastsættes en kortere afdragsordning.
 Hvis en afdragsvis betaling ikke er mulig, fordi der ikke kan  

 stilles tilstrækkelig sikkerhed, eller fordi beløbet ikke kan afdrages over  

 en  

 kort årrække, kan skifteretten bestemme, at ægtefællen i stedet skal give den  

 anden ægtefælle en andel af sin pensionsrettighed, jf.  

  

 §  

 16, f,  

 stk. 2, nr. 2.
Har en ægtefælle flere pensionsrettigheder, er det i  

  

 §  

 16 f, stk. 3  

  

 , fastlagt, at andelen først  

 gives af ægtefællens kapitalpension.
Har ægtefællen ikke en kapitalpension,  

 gives andelen af ægtefællens ratepension.
Har ægtefællen ikke en ratepension,  

 gives andelen af en pension med løbende livsbetingede ydelser.
Hvis der både  

 er  

 en privattegnet og en arbejdsmarkedsrelateret ordning med samme  

 udbetalingsmønster, forudsættes det, at den privattegnede ordning anvendes  

 først.
Kapital- eller ratepensioner udlægges, jf.  

  

 §  

 16 f,  

 stk. 4  

  

 , ved en egentlig deling af ordningen.
Der kan således ikke ske  

 deling i form af en uigenkaldelig begunstigelse af ægtefællen, idet en  

 begunstigelsesindsættelse  

 bortfalder ved den begunstigedes død.
 Skal andelen gives af en pension med løbende livsbetingede  

 ydelser, fordi der ikke er andre muligheder, skal dette ske i  

 overensstemmelse  

 med pensionsinstituttets generelle bestemmelser herom.
 Værdien af den ret, der tilbydes ægtefællen, skal altid svare  

 til kompensationsbeløbet.
Ønsker ægtefællerne selv, uden at skifte indledes ved  

 skifteretten, at indgå aftale om boets deling, herunder om at den ene  

 ægtefælle  

 skal give den anden ægtefælle en andel af en pensionsrettighed, kan  

 pensionsinstituttet,  

 jf.  

  

 §  

 16 f, stk. 6  

  

 , kræve, at ægtefællerne  

 erklærer, at betingelserne i §§ 16 d, 16 e og  

 16 f, stk. 2 og 3, samt  

 16 g, er opfyldt.
Det betyder, at  

 ægtefællerne ikke uden pensionsinstituttets samtykke er berettiget til at  

 fravige prioriteringsrækkefølgen i stk. 2 og 3, eller fastsætte det beløb,  

 der  

 skal deles efter § 16 b, stk. 3, eller det beløb, der skal betales efter §§  

 16  

 d og 16 e, til et større beløb, end hvad der følger af reglerne.
Er begge ægtefæller og pensionsinstituttet enige om en  

 delingsordning, er der ikke noget til hinder for, at ægtefællerne kan indgå  

 aftale herom, der fraviger betingelsen i §  

 16  

 f, stk. 2-4. Ægtefællerne kan således med  

 pensionsinstituttets samtykke aftale deling af en ratepension, selv om der  

 findes en kapitalpension.
De kan også aftale, at en ægtefælle indsættes som  

 begunstiget i en kapitalpension, i stedet for at kapitalpensionen deles.
Der  

 henvises til lovforslagets  

  

 §  

 16 f, stk. 5.
 Pensionsinstituttet kan efter  

  

 §  

 16 f,  

 stk. 7  

  

 , kræve, at ægtefællerne betaler administrationsomkostningerne ved,  

 at en ægtefælle skal give den anden ægtefælle en andel af en  

 pensionsrettighed.  

 Fordelingen af omkostningerne mellem ægtefællerne følger de almindelige  

 formueretlige regler.
 Til § 16 g:
Ejerægtefællen har efter §  

 16  

 g,  

  

 stk. 1  

  

 , pligt  

 til at udtage sin(e) pensionsrettighed(er) på skiftet, medmindre  

 ordningen/ordningerne  

 kan ophæves.
Den anden ægtefælle vil i stedet blive kompenseret ved en  

 skævdeling af fællesboet.
 Bestemmelserne i §  

 16 f,  

 stk. 2-7, finder tilsvarende anvendelse, jf. §  

 16 g,  

  

 stk. 2. Der henvises til bemærkningerne til disse bestemmelser.
 Til § 16 h:
 Da alle rimelige pensionsrettigheder fremover vil kunne udtages  

 forlods under skifte af fællesboet, vil det normalt ikke være nødvendigt at  

 oprette ægtepagt om særeje omfattende pensionsordninger.
Ønsker ægtefællerne imidlertid at undgå reglerne om  

 kompensation i lovforslagets §§ 16 d og 16 e eller om deling af værdien af  

 pensionsordninger, der overstiger det rimelige, kan de ved ægtepagt aftale,  

 at  

 en pensionsrettighed skal være særeje. Ægtefællerne kan aftale, at ikke blot  

 allerede  

 foretagne indbetalinger skal være særeje, men som noget nyt kan ægtefællerne  

 også aftale, at fremtidige indbetalinger på en pensionsordning skal være  

 særeje.
Aftaler ægtefællerne, at pensionsrettigheden skal være  

 særeje, vil  

 dette som udgangspunkt også omfatte fremtidige indbetalinger.
Såfremt en ægtefælle af fællesejemidler foretager  

 uforholdsmæssige store indbetalinger på en pensionsordning, der er gjort til  

 særeje, vil sådanne indbetalinger kunne være omfattet af retsvirkningslovens  

 §  

 23, stk. 1, om misbrug.
Derimod vil bestemmelsen i § 23, stk. 2, ikke kunne  

 finde anvendelse.
Der henvises til bemærkningerne nedenfor til nr. 2.
 Ægteskabslovens § 56 kan  såfremt betingelserne i øvrigt er  

 opfyldt  finde anvendelse på pensionsordninger, der er særeje.
 Efter lovforslaget vil værdien af rimelige kapital- og  

 ratepensioner i modsætning til i dag kunne udtages forlods ved skiftet.  

 Ønsker  

 ægtefæller, at sådanne pensionsordninger fortsat skal indgå i delingen af  

 fællesboet,  

 kan de i medfør af forslagets  

  

 stk. 2,  

  

 ved ægtepagt aftale dette.
 Reglerne om udtagelsespligt, betaling m.v. i forslagets §§  

 16 f, stk. 2-7, og  

 16 g, stk. 1, finder tilsvarende  

 anvendelse, jf. herved stk. 3.
Til nr. 2 (§ 23 stk. 4) Lovens § 23, stk. 2, om vederlagskrav i de tilfælde, hvor en  

 ægtefælle anvender midler af fællesboet til forbedring af sit særeje eller af  

 §  

 15, stk. 2-rettigheder (særlige personlige rettigheder) finder efter  

 lovforslaget  

 ikke anvendelse på indbetalinger til pensionsordninger.
 Ændringen er en konsekvens af den selvstændige regulering af  

 pensionsrettigheders behandling ved død, separation, skilsmisse og  

 bosondring.
Til § 2 (Lov om skifte af fællesbo) Til nr. 1(§ 65, stk. 3) Ændringen er en konsekvens af, at de kompensationskrav, der er  

 omfattet af lovudkastets §§ 16 d og 16 e, er regler, der skal sikre en  

 rimelig  

 deling på skiftet.
Kompensationskravene er derfor ikke aktiver og passiver i  

 boet.
Dette svarer til den ordning, der gælder for kompensationskrav i  

 henhold  

 til ægteskabslovens § 56, der heller ikke medtages i boopgørelsen.
Til § 3 (Lov om tjenestemandspension) Til nr. 1 (Kapitel 9) § 28:
 Forslaget indebærer en ordensmæssig harmonisering af  

 tjenestemandspensionsloven til de regler, der i forslag til lov om bevarelse  

 af  

 ret til ægtefællepension ved separation og skilsmisse samtidig foreslås  

 fastsat  

 om pensionsmæssige forhold i forbindelse med separation og skilsmisse.
 § 29:
 Forslaget indebærer en ordensmæssig harmonisering af  

 tjenestemandspensionsloven til de regler, der i § 1 om ændring af lov om  

 ægteskabets retsvirkninger foreslås fastsat om pensionsmæssige forhold i  

 forbindelse med separation og skilsmisse.
 § 30:
Af forslaget til ændring af lov om ægteskabets retsvirkninger  

 følger, at der i forbindelse med separation og skilsmisse under en række  

 forudsætninger kan tilkendes den ene ægtefælle kompensation for forskel i  

 ægtefællernes  

 pensionsrettigheder.
Kompensationen forudsættes normalt fastsat til et  

 kontant  

 beløb.
Hvis dette beløb ikke kan udredes af andre midler i boet, kan det  

 bestemmes, at beløbet skal ydes som en andel af den anden ægtefælles  

 pensionsordning.
Det er forudsat, at det enkelte pensionsinstitut skal fastsætte  

 regler om, hvordan delingen af pensionsordninger kan ske.
Der henvises til  

 udvalgets beskrivelse af værdiansættelse og deling af pensioner i kapitel 8,  

 hvor der er peget på en række metoder, der enten kan opgøre forholdet mellem  

 ægtefællerne definitivt på skilsmisse- eller separationstidspunktet eller  

 tillægge den ene ægtefælle ret til en andel af den anden ægtefælles pension,  

 når denne kommer til udbetaling (opsat deling).
Tjenestemandspension er en tilsagnspensionsordning, der ikke  

 afdækkes i pensionskasse, forsikringsselskab o.l.
Udgiften afholdes på de  

 årlige finanslove.
Der opsamles ikke formue, der kan individualiseres på de  

 enkelte pensionsberettigede tjenestemænd.
Deling af pension i forbindelse med separation og skilsmisse  

 påtænkes at ske som opsat deling på pensioneringstidspunktet og ikke som en  

 deling af pensionsretten på tidspunktet for separationen eller skilsmissen.  

 Retten til en andel af pensionen for tjenestemandens (tidligere) ægtefælle  

 følger tjenestemandens liv.
Den aktualiseres som udgangspunkt ved  

 tjenestemandens pensionering og bortfalder ved tjenestemandens død.
Ved  

 pensionering med aktuel pension før det 60. år forudsættes pensionen delt fra  

 det tidspunkt, hvor tjenestemanden fylder 65 år.
Der er behov for at fastsætte tekniske regler for konvertering  

 af et fastsat kontant beløb på tidspunktet for separationen eller skilsmissen  

 til en varigt løbende pensionsret og omregning heraf til en andel af den  

 pensionsret,  

 som tjenestemanden har optjent på pensioneringstidspunktet, idet pensionsret  

 optjent efter skilsmissen ikke skal indgå i delingen.
Det påtænkes tillige  

 fastsat, at fratrædelsesgodtgørelse i henhold til tjenestemandspensionslovens  

 §  

 25 ikke kan overføres for en tjenestemand, der skal dele sin pension med en  

 frasepareret eller fraskilt ægtefælle.
Der er endvidere behov for at fastsætte nærmere regler om  

 bortfald af delingen i tilfælde af den fraskilte ægtefælles død før  

 tjenestemanden.
I så fald er det forudsat, at den tidligere tjenestemand får  

 den fulde pension, ligesom eventuel ægtefællepension til en senere  

 ægtefællepensionsberettiget ægtefælle beregnes på grundlag af den fulde  

 egenpension.
 Der er endelig behov for administrative bestemmelser om  

 notering mv. af ret til deling af pensionen.
Til § 4 (Lov om vederlag og pension m.v. for ministre) Til nr. 1 og 2 (§§ 6 og 7) Ministre og disses ægtefæller er omfattet af pensionsregler,  

 der i det væsentligste svarer til tjenestemandspensionslovens regler.
Med  

 ændringen sikres det, at samme regler om pensionsforhold ved separation og  

 skilsmisse som for tjenestemænd også gennemføres for ministre og disses  

 ægtefæller.
Der henvises til bemærkningerne til § 3.
Til § 5 (Lov om pensionering af civilt personel m.v. i  

 forsvaret) Til nr. 1 (§ 2, stk. 2) De af loven omfattede civilarbejdere og disses ægtefæller har  

 ret til pension, der i det væsentligste svarer til pension efter  

 tjenestemandspensionsloven.
Med ændringen sikres det, at samme regler om  

 pensionsforhold ved separation og skilsmisse som for tjenestemænd også  

 gennemføres for civilarbejdere og disses ægtefæller.
Der henvises til  

 bemærkningerne til § 3.
Til § 6 (Lov om pension til statens tjenestemænd m.v. i  

 Grønland) Til nr. 1 (Kapitel 7) Ændringerne svarer til de foreslåede ændringer i  

 tjenestemandspensionsloven og foretages for, at det nødvendige retsgrundlag  

 er  

 til stede, hvis den samlede lovgivning sættes i kraft på Færøerne og i  

 Grønland, jf. § 8, og for at kunne finde anvendelse, hvis der træffes  

 afgørelse  

 om pensionsdeling i forbindelse med separation og skilsmisse i en sag, der  

 behandles efter danske regler, og hvor en tjenestemand i Grønland er part.  

 Der  

 henvises i øvrigt til bemærkningerne til § 3.
Til § 7 Det foreslås, at loven træder i kraft den 1. januar 2007 med  

 virkning for separationer og skilsmisser efter reglerne i §§ 32  36 i  

 lov om  

 ægteskabets indgåelse og opløsning og bosondring og dødsfald, der meddeles  

 eller indtræder efter lovens ikrafttræden.
Ikrafttrædelsestidspunktet tager højde for, at  

 pensionsinstitutterne på deres generalforsamlinger m.v. skal have tid til at  

 tilpasse deres vedtægter o.l. til de nye delingsregler.  

 Ikrafttrædelsestidspunktet  

 skal endvidere afspejle hensynet til, at ægtefæller skal have tid til at  

 indgå  

 ægtepagter om deling af rettigheder, der efter de nye regler  i  

 modsætning til  

 i dag  kan udtages forlods.
Heroverfor skal tidspunktet afspejle  

 hensynene til  

 de ægtefæller, som efter de gældende regler skal ligedele deres  

 pensionsrettigheder,  

 mens deres ægtefæller udtager egne pensionsordninger forlods samt ægtefæller,  

 der slet ingen pensionsordning har, mens deres ægtefæller udtager egne  

 pensionsordninger forlods.
Til § 8 Det  

 foreslås, at loven ikke gælder for Færøerne og Grønland, men at loven ved  

 kongelig anordning helt eller delvist kan sættes i kraft med de afvigelser,  

 som  

 de færøske eller grønlandske forhold tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1.
 I lov om ægteskabets retsvirkninger, jf.  

 lovbekendtgørelse nr. 37 af 5. januar 1995, som ændret ved § 4 i lov nr. 385  

 af 22. maj 1996, og som senest ændret ved § 28 i lov nr. 542 af 24. juni  

 2005, foretages følgende ændringer:
 1.  

  

 Efter §  

 16 indsættes som §§ 16 a-16 h:
 »  

 § 16 a.  

  

 Ved  

 skifte efter en ægtefælles død udtager den længstlevende ægtefælle egne  

 pensionsrettigheder og lignende rettigheder forlods af fællesboet.
Stk. 2.  

  

 Den længstlevende  

 ægtefælle udtager endvidere forlods beløb fra kapitalpensionsrettigheder  

 eller fra lignende rettigheder samt supplerende engangsydelser, der allerede  

 er udbetalt, i det omfang beløbene ikke må anses for at være forbrugt.  

 Tilsvarende gælder indtægter af og surrogater for beløbene.
Adgangen til  

 forlodsudtagelse gælder ikke beløb, der ved udbetalingen har mistet deres  

 karakter af pensionsopsparing.
 §  

  16 b.  

  

 Ved skifte i  

 anledning af separation, skilsmisse eller bosondring udtager ægtefællerne  

 egne rimelige pensionsrettigheder forlods af fællesboet.
Stk. 2  

. Ægtefællerne  

 udtager endvidere forlods beløb fra rimelige kapitalpensionsrettigheder eller  

 supplerende engangsydelser, der allerede er udbetalt, i det omfang beløbene  

 ikke må anses for at være forbrugt.
Tilsvarende gælder indtægter af og  

 surrogater for beløbene.
Adgangen til forlodsudtagelse gælder ikke beløb, der  

 ved udbetalingen har mistet deres karakter af pensionsopsparing.
 Stk. 3.  

  

 Værdien af øvrige  

 pensionsrettigheder indgår i delingen af fællesboet.
 § 16 c.  

  

 Har  

 ægteskabet været af kortere varighed, udtager ægtefællerne alle  

 pensionsrettigheder forlods af fællesboet.
Stk. 2  

. Ægtefællerne  

 udtager endvidere forlods beløb fra kapitalpensionsrettigheder eller  

 supplerende engangsydelser, der allerede er udbetalt, i det omfang beløbene  

 ikke må anses for at være forbrugt.
Tilsvarende gælder indtægter af og  

 surrogater for beløbene.
Adgangen til forlodsudtagelse gælder ikke beløb, der  

 ved udbetalingen har mistet deres karakter af pensionsopsparing.
§ 16 d.  

  

 Skifteretten  

 kan ved skifte af fællesboet i anledning af separation, skilsmisse eller  

 bosondring bestemme, at en ægtefælle skal betale et beløb til den anden  

 ægtefælle,  

 hvis 1)  

 	  

 sidstnævnte  

 ægtefælle under ægteskabet har foretaget en mindre pensionsopsparing, end  

 hvad der svarer til en rimelig pensionsordning for den pågældende, og 2)  

 	  

 dette skyldes, at  

 denne ægtefælle af hensyn til familien eller den anden ægtefælle helt eller  

 delvist har været uden for arbejdsmarkedet, haft orlov eller har arbejdet på  

 nedsat tid.
 Stk. 2. Beløbet kan højst udgøre halvdelen af forskellen mellem  

 værdien af den pensionsopsparing, hver af ægtefællerne har foretaget under  

 ægteskabet af midler fra fællesejet.
§ 16 e.  

  

 Skifteretten kan ved skifte af fællesboet i anledning af separation,  

 skilsmisse eller bosondring bestemme, at en ægtefælle skal betale et beløb  

 til den anden ægtefælle for at sikre, at denne ikke stilles urimeligt i  

 pensionsmæssig henseende, hvis 1)  

 	  

 ægteskabet har været  

 af længere varighed, og 2)  

 	  

 der er stor forskel  

 i værdierne af ægtefællernes pensionsrettigheder.
 Stk. 2.  

  

 Ved afgørelsen  

 skal der tages hensyn til ægteskabets varighed, ægtefællernes formueforhold  

 og omstændighederne i øvrigt.
 § 16 f.  

  

 Beløb, som en ægtefælle i medfør af §§ 16 d og 16 e skal betale til den anden  

 ægtefælle, betales kontant.
Stk. 2  

. Kan en ægtefælle  

 ikke betale beløbet kontant uden at sælge fast ejendom eller løsøre, der er  

 nødvendigt for at opretholde den pågældendes erhverv, eller uden at blive  

 afskåret fra at bevare eller erhverve en passende bolig, kan skifteretten,  

 hvis forholdene taler for det, bestemme, 1)  

 	  

 at beløbet skal  

 afdrages over en kort årrække mod passende sikkerhedsstillelse og  

 forrentning, eller hvis dette ikke er muligt, 2)  

 	  

 at ægtefællen i  

 stedet skal give den anden ægtefælle en andel af sin pensionsrettighed.
 Stk. 3.  

  

 Skal en ægtefælle  

 give den anden ægtefælle en andel af en pensionsrettighed, gives andelen af  

 ægtefællens kapitalpension, ratepension eller af en pension med løbende  

 livsbetingede ydelser i denne rækkefølge.
Stk. 4  

. Skal en ægtefælle  

 give den anden ægtefælle en andel af sin kapital- eller ratepension, skal  

 dette ske ved en deling af pensionsrettigheden.
Skal andelen gives af en  

 pension med løbende livsbetingede ydelser, fastsætter pensionsinstituttet,  

 hvordan dette kan ske.
 Stk. 5  

. Stk. 2-4 kan  

 fraviges ved aftale mellem ægtefællerne og pensionsinstituttet.
 Stk. 6  

. Aftaler ægtefæller  

 ved skifte af fællesboet, at en af dem skal give den anden ægtefælle en andel  

 af sin pensionsrettighed, kan pensionsinstituttet kræve, at ægtefællerne  

 erklærer, at betingelserne for at yde kompensation efter §§ 16 d og 16 e og  

 for valg af delingsmetode efter §  

 16 f,  

 stk. 2 og 3, er opfyldt.
 Stk. 7.  

  

 Pensionsinstituttet kan kræve, at administrationsomkostningerne ved, at en  

 ægtefælle skal give den anden ægtefælle en andel af en pensionsrettighed,  

 afholdes af ægtefællerne.
 § 16 g.  

  

 I det omfang pensionsrettigheder ikke kan udtages forlods af fællesboet, skal  

 ægtefæller udtage egne pensionsrettigheder, medmindre rettighederne kan  

 ophæves.
 Stk. 2.  

  

 §  

 16 f, stk. 2-7, finder tilsvarende  

 anvendelse på pensionsrettigheder efter stk. 1.
 § 16 h.  

  

 Ægtefæller  

 kan ved ægtepagt aftale, at en pensionsrettighed skal være særeje, jf. § 28.  

 En sådan aftale kan også omfatte fremtidige indbetalinger på  

 pensionsrettigheden.
 Stk. 2  

. Ægtefæller kan ved  

 ægtepagt aftale, at værdien af en kapital- eller ratepensionsordning skal  

 indgå i delingen af fællesboet ved skifte i anledning af separation,  

 skilsmisse eller bosondring.
Stk. 3  

. §  

 16 g, stk. 1, og §  

 16 f, stk. 2-7, finder tilsvarende  

 anvendelse.« § 23.  

  

 Såfremt en ægtefælle ved vanrøgt af sine økonomiske anliggender, ved misbrug  

 af sin rådighed over fælleseje eller på anden uforsvarlig måde i væsentlig  

 grad har formindsket den del af fællesboet, hvorover den pågældende råder,  

 kan den anden ægtefælle forlange vederlag herfor af det beholdne fællesbo  

 eller, hvis dette ikke er tilstrækkeligt, af den førstnævnte ægtefælles  

 særeje for halvdelen af det manglende beløb.
Den anden ægtefælles arvinger  

 har ret til sådant vederlag af det beholdne fælleseje eller, hvis dette ikke  

 er tilstrækkeligt, af den førstnævnte ægtefælles fuldstændige særeje for  

 halvdelen af det manglende beløb.
 2.  

  

 I  

  

 § 23  

  

 indsættes som stk. 4:
»  

 Stk. 4  

. Stk. 2 finder  

 ikke anvendelse på pensionsrettigheder efter §§ 16 a-16 c.« Stk. 2.  

  

 En ægtefælle har  

 ligeledes ret til sådant vederlag, såfremt den anden ægtefælle har anvendt  

 midler af fællesboet til erhvervelse eller forbedring af sit særeje eller af  

 sådanne rettigheder som nævnt i § 15, stk. 2. En ægtefælles arvinger har ret  

 til sådant vederlag, hvis den anden ægtefælle har anvendt midler af sit  

 fælleseje eller af sit skilsmissesæreje til erhvervelse eller forbedring af  

 sit fuldstændige særeje.
Stk. 3.  

  

 Har en ægtefælle  

 anvendt midler af sit særeje til bedste for sin bodel, har ægtefællen ret til  

 vederlag herfor af bodelen.
En ægtefælles arvinger har ret til sådant  

 vederlag, hvis ægtefællen har anvendt midler af sit fuldstændige særeje til  

 forbedring af sin bodel eller af sit skilsmissesæreje.
 § 2.
 I lov om skifte af fællesbo m.v., jf. lovbekendtgørelse nr. 725  

 af 23. oktober 1986, som ændret senest ved § 4 i lov nr. 447 af 9. juni 2004,  

 foretages følgende ændring:
§ 65.  

  

 Efter  

 registrering og vurdering foretages opgørelse over hver ægtefælles bodel.
Har  

 en ægtefælle tillige særeje, bliver også dette at inddrage under skiftet i  

 den udstrækning, det er nødvendigt til fyldestgørelse af de krav, der  

 omhandles i § 23 i lov nr. 56 af 18. marts 1925 om ægteskabets  

 retsvirkninger.
Stk. 2.  

  

 Grundlaget for de  

 i stk. 1 nævnte opgørelser er de aktiver og passiver, der hører til bodelene  

 på tidspunktet for formuefællesskabets ophør, for bosondring dog tidspunktet  

 for bosondringsbegæringens indgivelse.
Hvis rigtigheden af den af en  

 ægtefælle opgivne gæld bestrides af den anden ægtefælle, afgør skifteretten,  

 om gældsposten kan tages i betragtning ved opgørelsen.
 1.  


  

 § 65, stk. 3  

, affattes således:
Stk. 3  

. Ved opgørelsen af  

 bodelene medregnes ikke de krav mellem ægtefæller, som nævnes i §§ 26 og 56 i  

 lov om ægteskabs indgåelse og opløsning.
Krav på forfaldne underholdsbidrag  

 medregnes ikke som aktiv i den berettigede ægtefælles bodel.
»  

 Stk. 3  

. Ved opgørelsen af  

 bodelene medregnes ikke krav mellem ægtefæller efter §§ 26 og 56 i lov om  

 ægteskabs indgåelse og opløsning og §§ 16 d og 16 e i lov om ægteskabets  

 retsvirkninger.
Krav på forfaldne underholdsbidrag medregnes ikke som aktiv i  

 den berettigede ægtefælles bodel.« § 3.
 I lov om tjenestemandspension, jf. lovbekendtgørelse nr. 230 af  

 19. marts 2004, som ændret ved § 3 i lov nr. 527 af 24. juni 2005 og lov nr.  

 1150 af 7. december 2005, foretages følgende ændring:
 Kapitel 9 (Ophævet).
 1.  


  

 Kapitel 9  

  

 affattes således:
»Kapitel 9 Pension i forbindelse med separation og skilsmisse § 28.  

  

 Ret  

 til ægtefællepension i henhold til kapitel 3, og § 24, stk. 4 og 6, bevares  

 efter separation og skilsmisse efter lov om bevarelse af ret til  

 ægtefællepension  

 ved separation og skilsmisse.
 § 29.  

  

 Egenpension efter kapitel 2 og opsat pension efter § 24, stk. 1-3 og stk. 5,  

 kan ved separation og skilsmisse deles mellem tjenestemanden og dennes  

 ægtefælle efter lov om ægteskabets retsvirkninger.
§ 30.  

  

 Finansministeren fastsætter regler om deling af pension m.v. i henhold til §  

 29, herunder om beregning af delingsforhold, notering af ret til deling,  

 ophør af ret til deling m.v.« § 4.
 I lov om vederlag og pension m.v. for ministre, jf.  

 lovbekendtgørelse nr. 273 af 20. april 2004, foretages følgende ændringer:
 § 6.  

  

 (Ophævet).
 1.  


  

 § 6  

  

 affattes således:
»  

 § 6.  

  

 Efter  

 separation og skilsmisse bevares ret til ægtefællepension i henhold til § 5  

 efter lov om bevarelse af ret til ægtefællepension ved separation og  

 skilsmisse.« § 7.  

  

 (Ophævet).
 2.  


  

 § 7  

  

 affattes således:
 »  

 § 7.  

  

 Egenpension i  

 henhold til § 5 kan ved separation og skilsmisse deles mellem ministeren og  

 dennes ægtefælle efter lov om ægteskabets retsvirkninger.
Stk. 2.  

  

 Regler fastsat af  

 finansministeren i medfør af § 30 i lov om tjenestemandspension finder  

 tilsvarende anvendelse ved deling af pension i henhold til stk. 1.« § 5.
 I lov om pensionering af civilt personel m.v. i forsvaret, jf.  

 lovbekendtgørelse nr. 254 af 19. marts 2004, foretages følgende ændring:
 § 2.  

  

 Personer, der omfattes af denne lov, er med de i § 3 fastsatte  

 afvigelser berettigede til pension og efterindtægt efter tilsvarende regler,  

 som gælder for tjenestemænd efter kapitel 2-8 samt §§ 40-44 i lov om  

 tjenestemandspension.
 Stk. 2.  

  

 Ansættelsestid i stillinger, der omfattes af denne lov, regnes i henseende  

 til pensionsalder lige med ansættelsestid i tjenestemandsstilling.
 1.  


  

 § 2, stk. 2  

, affattes således:
»  

 Stk. 2  

. Personer, der omfattes  

 af denne lov, er med de i § 3 fastsatte afvigelser berettigede til pension og  

 efterindtægt efter tilsvarende regler, som gælder for tjenestemænd efter kap.  

 2-9, samt §§ 40-44 i lov om tjenestemandspension.« § 6.
 I lov om pension til statens tjenestemænd m.v. i Grønland, jf.  

 lovbekendtgørelse nr. 661 af 12. august 1993, som senest ændret ved lov nr.  

 527 af 24. juni 2005, foretages følgende ændring:
 Kapitel 7 (Ophævet).
 1.  


  

 Kapitel 7  

  

 affattes således:
»Kapitel 7 Pension i forbindelse med separation og skilsmisse § 24.  

  

 Ret til  

 ægtefællepension i henhold til kapitel 2, og § 20, stk. 4 og 6, bevares efter  

 separation og skilsmisse efter lov om bevarelse af ret til ægtefællepension  

 ved separation og skilsmisse.
 Stk. 2.  

  

 Egenpension efter  

 kapitel 1 og opsat pension efter § 20, stk. 1-3 og stk. 5, kan ved separation  

 og skilsmisse deles mellem tjenestemanden og dennes ægtefælle efter lov om  

 ægteskabets retsvirkninger.
