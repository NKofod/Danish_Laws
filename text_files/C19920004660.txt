Indledning Det fremgår af § 1 i bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse, at hovedreglen  

 er, at alt arbejde, der udføres i en ledighedsperiode, medfører fradrag i  

 dagpengene.
Formålet med ændringsbekendtgørelsen Som et led i aktiveringen af de ledige er det besluttet, at man i en  

 forsøgsperiode vil tillade, at der udbetales arbejdsløshedsdagpenge til  

 ledige i perioder, hvor de er i praktik i en privat virksomhed.
Ideen med forsøget er, at der i et samarbejde mellem private virksomheder  

 og arbejdsformidlingen skal kunne tilrettelægges oplæringsforløb, der er  

 tilpasset de enkelte virksomheders behov og ønsker.
Det forventes, at de  

 ledige efter gennemførelsen af et sådant oplæringsforløb vil have større  

 mulighed for at komme i beskæftigelse.
Bemærkninger til § 1 b Det skal understreges, at det er en afgørende forudsætning for, at der kan  

 udbetales dagpenge til ledige i praktikperioderne, at de opfylder de  

 almindelige rådighedsbetingelser.
 Forsøgsordningen tager i øvrigt udgangspunkt i, at der kun etableres  

 oplæringsforløb for et antal ledige, der svarer til virksomhedernes behov.  

 Det vil sige, at der ikke kan etableres forløb for flere end det antal  

 medarbejdere, virksomhederne har angivet at have behov for.
Ad § 1 b, stk. 1 Forsøgsordningen tager udgangspunkt i ledige arbejdsløshedskassemedlemmer  

 med en vis kortere ledighedsperiode (sammenlagt 13 ugers ledighed inden for  

 17 uger).
Ad § 1 b, stk. 2 Forudsætningen for, at der kan udbetales dagpenge i praktikperioder, der  

 indgår i oplæringsforløb, er bl.a., at der er indgået en aftale mellem  

 arbejdsformidlingen, en eller flere virksomheder og et antal ledige.
Det er  

 endvidere en forudsætning, at disse forløb har til formål at sikre de(n)  

 ledige ansættelse i de(n) virksomhed(er), der indgår i tilrettelæggelsen af  

 forløbet.
Virksomheden skal således ved oplæringsforløbets start have til  

 hensigt at ansætte den eller de ledige, der indgår i forløbet.
Det er dog væsentligt at understrege, at der kan opstå situationer under  

 et sådant forløb, der betyder, at en ansættelse ikke kan finde sted.
Dette  

 kan f.eks. skyldes, at en forventet ordre ikke opnås, eller at  

 oplæringsforløbet viser, at der ikke er basis for at ansætte den ledige.
Der vil i forsøgsperioden ikke blive opstillet særlige krav til aftalens  

 udformning.
Det betyder, at man i forsøgsperioden vil anse kravet om, at der  

 skal være indgået en aftale, for at være opfyldt, såfremt et medlem deltager  

 i et oplæringsforløb, der er tilrettelagt af arbejdsformidlingen og  

 virksomheden, og arbejdsløshedskassen i henhold til stk. 4 er informeret  

 herom.
Det skal i den forbindelse understreges, at medlemmerne i  

 praktikperioderne ikke skal føre timer på dagpengekortet.
Ad § 1 b, stk. 3 Bestemmelsen indeholder en tidsmæssig afgrænsning af oplæringsforløbet.  

 Der vil inden for disse tidsrammer være mulighed for at variere  

 sammensætningen og varigheden af forløbet.
 Bestemmelsen indebærer endvidere, at oplæringsforløbet skal sammensættes  

 af praktikperioder på virksomheden og et eller flere uddannelsesforløb på  

 f.eks. et AMU-Center, en teknisk skole eller en handelsskole.
Varigheden af forløbet kan variere på grund af virksomhedernes forskellige  

 behov, den lediges forudsætninger m.v.
Varigheden kan endvidere være påvirket  

 af, om oplæringsforløbet på et AMU-Center gennemføres som undervisning af  

 hele hold eller ved køb af enkeltpladser.
 Spørgsmålet om, hvorvidt der kan udbetales dagpenge under  

 uddannelsesforløbet, er reguleret af arbejdsløshedsforsikringslovens § 62 a.
 For så vidt angår uddannelsesforløb på et AMU-Center skal det bemærkes, at  

 der i henhold til § 62 a vil kunne udbetales arbejdsløshedsdagpenge,  

 medmindre uddannelsen berettiger til godtgørelse efter lov om  

 arbejdsmarkedsuddannelser.
