Bekendtgørelse om fastsættelse af  

 det garanterede udskrivningsgrundlag for kommuner og amtskommuner for  

 1999 I medfør af § 7, stk. 2, i lov om kommunal indkomstskat,  

 jf. lovbekendtgørelse nr. 803 af 6. oktober 1995,  

 fastsættes:
 § 1. Det statsgaranterede udskrivningsgrundlag for  

 1999 beregnes som den enkelte kommunes og amtskommunes udskrivningsgrundlag  

 for de selvangivne indkomster for 1996, fremskrevet med 12,6 procent.
 § 2. Det statsgaranterede udskrivningsgrundlag  

 vedrørende kirkeskat for 1999 i den enkelte kommune beregnes som  

 udskrivningsgrundlaget vedrørende kirkeskat for de selvangivne  

 indkomster for 1996, fremskrevet med 12,6 procent.
 § 3. Bekendtgørelsen træder i kraft den 22.  

 august 1998.
