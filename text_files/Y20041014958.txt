Den momsmæssige behandling  

 af ejendomsadministrators levering af viceværtydelser Indledning Told- og Skattestyrelsen skal på given  

 foranledning udtalt sig om den momsmæssige behandling af  

 ejendomsadministratorers levering af viceværtydelser.
 Det for styrelsen forelagte spørgsmål vedrører en  

 situation, hvor ejendomsadministrator som led i aftalen mellem udlejer og  

 administrator om administration af den eller de pågældende ejendomem skal  

 varetage viceværtfunktionen i ejendommen(e) ved hjælp af viceværter ansat af  

 og  

 hos administrator.
 Der er således ikke tale om viceværtydelser, hvis  

 viceværten er ansat af udlejer, men administrator udøver  

 instruktionsbeføjelsen.
Viceværtarbejde Varetagelse mod vederlag af viceværtfunktionen for  

 udlejer ved hjælp af administrators personale er selvstændig økonomisk  

 virksomhed, der er momspligtig efter momslovens §§ 3 og 4.
Arbejde som vicevært er ikke en af de opgaver, som  

 administrator efter praksis, jf.
Momsvejledning 2003-2, afsnit  

  

 D.11.8  


,  

 kan udføre momsfrit efter momslovens § 13, stk. 1, nr. 8, som led i  

 ejendomsadministration.
Det følger heraf, at hvis en af administrators  

 ansatte udfører arbejde som vicevært, er den pågældendes arbejde heller ikke  

 omfattet af fritagelsen.
 Det er derfor momspligtigt, hvis ejendomsadministrator som led i aftalen  

 mellem udlejer og administrator om administration af den eller de pågældende  

 ejendomem skal varetage  

 viceværtfunktionen i ejendommen(ene) ved hjælp af viceværter ansat af og hos  

 administrator.
Derimod er administrators ansættelse, afskedigelse  

 og instruktion/ledelse af viceværter og viceværtafløsere omfattet af  

 fritagelsen, jf.
Momsvejledningens afsnit  

  

 D.11.8  


.
