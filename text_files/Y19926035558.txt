 Konkurrencerådet har foretaget en analyse af konkurrenceforholdene i  

 de liberale erhverv, som viser, at erhvervene er beskyttet mod konkurrence  

 gennem bestemmelser fastsat ved lovgivning og/eller gennem vedtagelser af  

 erhvervenes brancheforeninger (* 2), (* 3).
 Konkurrencerådet har derfor indledt drøftelser med de offentlige  

 myndigheder, der har fastsat konkurrencebegrænsende bestemmelser på området,  

 og i visse tilfælde i henhold til konkurrencelovens § 15 rettet  

 offentliggjort henvendelse herom til den relevante myndighed.
 Således er der rettet henvendelse til industriministeren med  

 anbefaling af, at nogle offentligt fastsatte bestemmelser, som begrænser  

 konkurrencen på revisorområdet, ophæves eller i det mindste liberaliseres.
 Der er tale om konkurrencebegrænsende bestemmelser, der bl.a.
 medfører, at statsautoriserede og registrerede revisorer ikke må drive  

 virksomhed i fællesskab eller sammen med andre typer rådgivere, at  

 statsautoriserede revisorer ikke må arbejde i en virksomhed, som ledes af en  

 registreret revisor eller anden rådgiver, og at muligheden for at etablere  

 filialer begrænses.
 Endvidere er der påbegyndt forhandlinger med en række organisationer  

 med henblik på ved forhandling eller - hvis dette ikke lykkes - ved pålæg at  

 få de skadelige virkninger af de af foreningen fastsatte  

 konkurrencebegrænsende bestemmelser bragt til ophør.
JOURNAL 1:2-1511 Konkurrencebegrænsninger i de liberale erhverv søges ophævet Der henvises til udtalelse afgivet af Konkurrencerådet 06/07/92, TUDT Nr.  

 10003 Henvendelsen til industriministeren »Denne henvendelse rettes til industriministeren i medfør af  

 konkurrencelovens § 15 efter beslutning på Konkurrencerådets møde den 26.  

 august 1992.
 Baggrunden for henvendelsen er en konkurrenceretlig vurdering af de  

 offentligt fastsatte reguleringer, der ligger til grund for udøvelsen af en  

 række liberale erhverv, bl.a. revisorerhvervet, og som Konkurrencerådet har  

 foretaget som led i administrationen af konkurrenceloven.
 Ved gennemgangen af disse reguleringer har Konkurrencerådet konstateret,  

 at der i lovgivningen for visse erhverv er indeholdt bestemmelser, som  

 begrænser konkurrencen og den frie erhvervsudøvelse ud over, hvad der må  

 betragtes som rimeligt begrundet i mere tungtvejende politiske hensyn.
Henvendelsen sigter helt konkret mod indskrænkninger i revisorernes  

 etablerings- og erhvervsfrihed, der må anses for unødvendige til sikring af  

 en forsvarlig udøvelse af revisorerhvervet.
Begrænsningerne er fastsat i de  

 respektive love og bekendtgørelser om statsautoriserede og registrerede  

 revisorer, og det anbefales, at reglerne liberaliseres med henblik på at  

 fremme konkurrencen og dermed effektiviteten i revisorerhvervet.
 Bestemmelserne, som efter Konkurrencerådets opfattelse må anses for at  

 indebære unødige begrænsninger i erhvervsfriheden, er følgende:
 For det første er der i lov om statsautoriserede revisorer (lbk. nr. 56 af  

 19.01.1989, § 9, stk. 1) og i lov om registrerede revisorer (lbk. nr. 57 af  

 19.01.1989, § 5, stk.1) fastsat forbud mod, at revisorer og  

 revisionsselskaber har mere end et kontorsted, med mindre hvert kontor ledes  

 af en til virksomheden knyttet statsautoriseret henholdsvis registreret  

 revisor, der kun er leder af det pågældende kontor.
 For det andet indeholder loven om statsautoriserede revisorer (§ 11, stk.  

 1) forbud mod, at disse driver nogen form for revisionsvirksomhed sammen med  

 andre end statsautoriserede revisorer, og et tilsvarende forbud findes i § 2,  

 stk. 4, i Erhvervs- og Selskabsstyrelsens bekendtgørelse nr. 126/1989 om  

 registrerede revisorers virksomhed og forretningsbetingelser.
 I tilknytning hertil er der i lov om statsautoriserede revisorer (§ 11,  

 stk. 2) fastsat begrænsning i disse revisorers ansættelsesmuligheder, idet de  

 kun må tage ansættelse hos andre statsautoriserede revisorer, i selskaber og  

 fonde, hvis eneste formål er at drive revisionsvirksomhed, og i hvilke  

 direktionen eller, hvis en sådan ikke findes, flertallet af bestyrelsen  

 består af statsautoriserede revisorer.
 Om end en fortolkning af bestemmelsen om et kontorsted tillader, at en  

 revisor selv er leder af et kontor i to forskellige byer, hvis kontorerne har  

 åbent på forskellige ugedage, må bestemmelsen dog grundlæggende anses for at  

 medføre en begrænsning af revisorernes erhvervsfrihed, der hænger tæt sammen  

 med de øvrige begrænsninger i deres samarbejds- og ansættelsesrelationer.
 Disse begrænsninger betyder bl.a., at statsautoriserede og registrerede  

 revisorer er afskåret fra at drive virksomhed sammen i et økonomisk  

 fællesskab, ligesom en statsautoriseret revisor er udelukket fra at tage  

 ansættelse i en revisionsvirksomhed, hvor den daglige ledelse udøves af en  

 registreret revisor.
 I den forbindelse bemærkes, at implementeringen af det 8. EF-direktiv om  

 autorisation af personer, der skal foretage lovpligtig revision af  

 regnskaber, har medført en skærpelse af uddannelseskravene for registrerede  

 revisorer.
 Selv om der fortsat er en forskel i uddannelseskravene, og dermed i  

 forventningerne til den kvalitetsmæssige standard mellem de to grupper  

 revisorer, må det bl.a. som følge heraf forudsættes, at der i andre  

 henseender er opnået en vis form for ligestilling mellem de to grupper.  

 F.eks. er kravene til uafhængighed, ansvar og habilitet de samme.
 Konkurrencerådet er opmærksom på, at sigtet med disse bestemmelser, som  

 anført af Erhvervs- og Selskabsstyrelsen i breve af 6. november 1991 og 22.  

 maj 1992 og uddybet af departementet og Erhvervs- og Selskabsstyrelsen under  

 møde med sekretariatet den 3. juni 1992, er at hindre forflygtigelse af  

 revisorernes - og især de statsautoriserede revisorers - personlige og  

 faglige ansvar samt uafhængighed.
Det sikkerhedsmæssige hensyn til revisorers uafhængighed af andre  

 interesser, der således ligger til grund for disse bestemmelser, kan  

 naturligvis betragtes som både sagligt og rimeligt.
Men det må ses i  

 sammenhæng med, at der i lovgivningen om revisorers virksomhed er fastsat  

 andre meget strikte regler, herunder de meget udførlige habilitetsregler og  

 regler om god revisorskik, som tilgodeser dette hensyn.
 Dertil kommer, at begrænsningerne forstærkes yderligere, når de ses i  

 sammenhæng med revisorernes udelukkelse fra at påtage sig stort set alle  

 andre former for hverv.
 Konkurrencerådet er endvidere opmærksom på, at der af hensyn til  

 offentlighedens tillid til revisorerhvervet og i lyset af de seneste års  

 problemsager (Nordisk Fjer, Klaus Riskjær mfl.) kan argumenteres for, at  

 kravene til dette erhverv bør være temmelig restriktive.
 Men det virker ikke overbevisende, at netop sådanne problemer ville  

 forstærkes eller offentlighedens tillid svækkes gennem en lempelse af de her  

 omhandlede bestemmelser.
 Det er også uomtvisteligt at bestemmelserne ifølge forarbejderne til loven  

 om statsautoriserede revisorer udspringer af ønsket om at præcisere  

 revisorerhvervet som et personligt hverv og at understrege offentlighedens  

 meget store interesse i revisorernes uafhængighed af uvedkommende interesser.
 Men i forarbejderne er det desuden udtrykkeligt påpeget, at revisor altid  

 - uanset virksomheds-/ansættelsesform - bevarer det fulde personlige og  

 faglige ansvar for det arbejde, den pågældende udfører.
 At en lempelse af begrænsningerne bl.a. skulle resultere i  

 markedsføringsmæssige problemer og prætendere en total faglig ligestilling  

 mellem statsautoriserede og registrerede revisorer synes heller ikke  

 indlysende.
Ifølge forarbejderne kan et aktieselskab, som ønsker at angive, at man hos  

 selskabet kan blive betjent af statsautoriserede revisorer, angive navnet på  

 disse, f.eks. på skilt eller brevpapir.
Tilsvarende må en virksomhed, der  

 f.eks. ledes af en registreret revisor, kunne anføre muligheden for  

 statsautoriseret revisorbetjening.
 Sammenfattende må det konkluderes, at bestemmelserne går videre end  

 nødvendigt for at tilgodese hensynet til en forsvarlig erhvervsudøvelse,  

 herunder kravene til uafhængighed og fagligt ansvar.
 Begrænsningerne må betragtes som et indgreb i den fri erhvervsudøvelse,  

 der bl.a. hindrer et naturligt samarbejde mellem personer med forskellige -  

 men dog nært beslægtede - uddannelser inden for den økonomiske og juridiske  

 erhvervsrådgivning, og som vanskeliggør udviklingen af nye og mere  

 »up-to-date« virksomhedsformer.
 Det er Konkurrencerådets opfattelse, at de omhandlede bestemmelser  

 medfører eller vil kunne medføre skadelige virkninger for konkurrencen og  

 effektiviteten, og at en liberalisering heraf vil virke fremmende for en  

 konkurrence- og effektivitetsbetinget udvikling af erhvervsstrukturen.
 Der er ikke for Konkurrencerådet noget, der tyder på, at en  

 lempelse/ophævelse af de nævnte restriktioner vil medføre en svækkelse af  

 revisorernes uafhængighed eller en risiko for, at revisorerne ikke fuldt ud  

 vil være deres moralske, økonomiske og faglige ansvar bevidst og derfor også  

 vil kunne honorere samfundets krav til deres indsats.
 Derfor bør der som minimum gives revisorer adgang til at drive virksomhed  

 med - og for de statsautoriserede revisorer til at tage ansættelse hos -  

 andre økonomiske og evt. juridiske rådgivere, der er underkastet tilsvarende  

 krav til sikkerhed og uafhængighed, og sålænge det sker under skyldig  

 hensyntagen til lovens øvrige krav om habilitet etc.
 Såfremt der herudover stadig skulle være behov for en yderligere  

 understregning af ansvars- og uafhængighedsforholdet, må det være muligt -  

 med udgangspunkt i formuleringen i artikel 27 i det 8. EF-direktiv - generelt  

 at sikre, at der ikke gribes ind i udførelsen af en revision på en måde, som  

 vil kunne indvirke på uafhængigheden hos den fysiske person, der udfører  

 lovpligtig revision af årsregnskaber.
 På denne baggrund skal Konkurrencerådet anbefale, at der tages skridt til  

 at ophæve eller i det mindste liberalisere § 9, stk. 1, og § 11 i lov om  

 statsautoriserede revisorer, § 5, stk. 1, i lov om registrerede revisorer  

 samt § 2, stk. 4, i bekendtgørelse nr. 126/1989 om registrerede revisorers  

 virksomhed og forretningsbetingelser.
Det bemærkes, at denne henvendelse i overensstemmelse med  

 konkurrencelovens § 15 samtidig offentliggøres, og at kopi af henvendelsen er  

 sendt til Erhvervs- og Selskabsstyrelsen.' Industriministeren har herefter besluttet at lade Revisorkommissionen  

 inddrage Konkurrencerådets anbefalinger i den samlede vurdering af  

 revisorlovgivningen, som kommissionen er pålagt at foretage med henblik på  

 nødvendige lovændringer og tilpasninger.
 (* 1) Konkurrencerådet:
Dokumentation 1992-3, s. 238-241 (* 2) Konkurrencerådet:
Dokumentation 1992-2, s. 131-134 (* 3) Konkurrencerådet:
