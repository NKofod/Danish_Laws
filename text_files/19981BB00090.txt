Fremsat den 4. februar 1999 af Keld Albrechtsen (  

 EL) og Søren Kolstrup (EL) Forslag til folketingsbeslutning om sikring af muligheden for et gensplejsningsfrit  

 landbrug Folketinget opfordrer regeringen til i EU at arbejde for et øjeblikkeligt forbud for godkendelser  

 af udsætninger og markedsføring af gensplejsede  

 landbrugsafgrøder og fødevarer, jf.
Mar del Plata-deklarationen  

 vedtaget af International Federation of Organic Agricultural Movements  

 (IFOAM) i november 1998, at arbejde for, at EU s medlemslande får ret til at  

 forbyde udsætning og markedsføring af gensplejsede organismer,  

 samt at stemme imod Kommissionens forslag til Europa-Parlamentets  

 og Rådets direktiv om ændring af direktiv 90/220/EØF om  

 udsætning i miljøet af genetisk modificerede  

 organismer.
Bemærkninger til forslaget Mar del Plata-deklarationen Det vurderes, at der i dag er tilsået 40 mio. hektar  

 med gensplejsede afgrøder på verdensplan.
Det er særligt i  

 udviklingslandene, hvor de multinationale frøfirmaer har let spil, at  

 udplantningen foregår.
 Debatten herom var central på den 12. videnskabelige  

 konference i the International Federation of Organic Agricultural Movements  

 (IFOAM), som fandt sted i Mar del Plata, Argentina, i november 1998. Der blev  

 vedtaget følgende deklaration, som i uofficiel dansk  

 oversættelse lyder:
»IFOAM anmoder verdens regeringer og statsadministrationer  

 om øjeblikkelig at stoppe brugen af gensplejsning i landbrug og  

 fødevareproduktion, fordi den indebærer uacceptable risici for den humane sundhed, negative og irreversible miljømæssige virkninger, frigørelse af organismer, som ikke senere kan fjernes, bortfald af ret til at vælge, både for landmænd og  

 forbrugere, en krænkelse af landmænds fundamentale  

 ejendomsrettigheder og en trussel mod deres økonomiske  

 uafhængighed og fremgangsmåder, som er uforenelige med principperne for  

 bæredygtigt landbrug som defineret af IFOAM.« Det er ikke muligt at overskue konsekvenserne af udsætning af  

 gensplejsede afgrøder For det første er den fysiske udbredelse af  

 gensplejsede afgrøder ikke mulig at styre, da planterne naturligt  

 sender pollen til andre marker.
For det andet vides det ikke, hvordan de  

 tilførte gener vil sprede sig i nært beslægtede arter, og  

 hvordan de vil udtrykkes på lang sigt under naturens variable forhold,  

 da gensplejsede afgrøder kun har været afprøvet få  

 år.
Der er et ansvar forbundet med indtag af gensplejsede  

 fødevarer, for så vidt angår de konsekvenser, dyrkningen  

 af dem har andre steder i verden, og det er Folketingets opgave at tage  

 ansvaret for disse konsekvenser.
Brugen af gensplejsning skal ikke  

 afgøres af borgernes indkøb under hensyntagen til pris og  

 udbud.
Folketinget kan ikke forhindre tilladelser til at udsætte og  

 markedsføre gensplejsede afgrøder under de nuværende  

 EU-regler Direktiv 90/220/EØF regulerer både  

 forsøgsudsætning og markedsføring af levende genetisk  

 modificerede organismer (GMO), der udgør eller indgår i  

 produkter.
Direktivets bestemmelser om markedsføring finder imidlertid  

 ikke anvendelse på genmodificerede organismer, som reguleres af  

 produktlove.
Det gælder bl.a. genetisk modificerede levnedsmidler, som  

 er reguleret efter Rådets forordning nr. 258/97 om nye levnedsmidler og  

 nye levnedsmiddelingredienser.
 Begge regelkomplekser anvender EU's komitéprocedure  

 IIIa, som gør det umuligt at forhindre en  

 markedsføringstilladelse i at blive vedtaget, hvis Kommissionen og  

 ét land ønsker det, idet det forudsætter enstemmighed i  

 Ministerrådet, hvis Kommissionens indstilling om godkendelse skal kunne  

 forkastes.
Kommissionens forslag til ændring af de nuværende EU-regler  

 løser ikke de grundlæggende problemer Kommissionens forslag til Europa-Parlamentets og  

 Rådets direktiv om ændring af direktiv 90/220/EØF om  

 udsætning i miljøet af genetisk modificerede organismer vil  

 ganske vist ændre komitéproceduren fra IIIa til IIIb,  

 således at et simpelt flertal i Ministerrådet kan forhindre en  

 markedsføringstilladelse. Ændringsforslaget åbner  

 imidlertid samtidig mulighed for i ikke nærmere bestemt omfang at  

 overflytte forsøgsudsætninger og  

 markedsføringstilladelser af produkter til produktlovgivninger, som i  

 flere tilfælde anvender komiteprocedure III a, og  

 ændringsforslaget åbner stadig ikke mulighed for, at de enkelte  

 lande kan forhindre markedsføring i det pågældende land af  

 principielle grunde.
 Ændringsforslaget indeholder endvidere en  

 række forringelser:
1)	direktivets anvendelsesområde udvides; 2)	de administrative procedurer i forsøgsudsætningssager  

 og markedsføringssager fremskyndes for nogle produktgrupper, hvilket  

 er betænkeligt i forhold til kvaliteten af vurderingen; 3)	medlemsstaternes beslutningsprocesser baseres på fælles  

 risikovurdering, hvilket vil svække den danske godkendelsesprocedure,  

 eftersom det er den godkendelsesprocedure, som medtager flest forhold i sine  

 vurderinger; 4)	sikkerhedsklausulen indskrænkes.
Sikkerhedsklausulen giver  

 ifølge gældende regler en medlemsstat mulighed for midlertidigt  

 at begrænse/forbyde brug eller salg af et produkt, der har opnået  

 markedsføringstilladelse efter direktivet, såfremt den blot har 5)	Kravet om, at produkter, hvor tilstedeværelsen af GMO ikke kan  

 udelukkes, skal mærkes med Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af  

 muligheden for et gensplejsningsfrit landbrug.
(Beslutningsforslag nr.
B 90).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
