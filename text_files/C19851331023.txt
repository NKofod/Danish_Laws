 I medfør af § 14, stk. 3 og § 13, stk. 2 i landbrugsministeriets  

 bekendtgørelse nr. 166 af 25. april 1985 om Aujeszsky's sygdom fastsættes  

 følgende:
 1. Ved den blodprøveundersøgelse (avlsbesætninger og  

 blandede avls- og slagtesvinebesætninger), der med henblik på opnåelse af  

 Aujeszky-fri status kan foretages i en tidligere Aujeszky-smittet besætning  

 tidligst 3 måneder efter, at den sidste reagent er fjernet fra besætningen  

 (slagtning eller destruktion), skal der - foruden af de i § 5, stk. 1 i  

 ovennævnte bekendtgørelse nr. 166 anførte dyr - tillige udtages prøver fra  

 alt afkom af smittede dyr, såfremt der findes sådant afkom i besætningen.
 2. Fra 1. januar 1986 skal samtlige blodprøver, der  

 indsendes til serologisk undersøgelse for Aujeszky's sygdom, med undtagelse  

 af prøver, der indsendes i medfør af § 12, stk. 5 i ovennævnte bekendtgørelse  

 nr. 166 (prøver fra ornecentralorner), indsendes til Statens veterinære  

 institut for Virusforskning, Lindholm, 4771 Kalvehave.
P.
V.
V.
