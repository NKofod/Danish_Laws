 I skrivelse af 2. juli 1984 anmodede familieretsdirektoratet samrådene om  

 for perioden fra den 1. juli til den 31. december 1984 at føre en statistik  

 over sager om godkendelse som adoptant.
 Familieretsdirektoratet har udarbejdet en oversigt over de indhentede  

 statistiske oplysninger, der vedlagt fremsendes til orientering (* 1). Da der  

 i statistikperioden ikke er truffet beslutning om at foretage  

 forundersøgelse, selv om ansøgerne ikke opfylder de generelle betingelser i  

 adoptionsbekendtgørelsens § 4, stk. 1, er oplysning herom ikke medtaget i  

 oversigten.
Til samrådenes orientering kan det oplyses, at 15 af de ialt 34 sager,  

 hvori samrådet i statistikperioden har meddelt afslag, indtil dato af  

 parterne er indbragt for adoptionsnævnet.
I 11 af disse sager har  

 adoptionsnævnet stadfæstet samrådenes afgørelser om afslag, medens nævnet i 2  

 af sagerne har besluttet at godkende ansøgerne.
I de resterende 2 sager har  

 nævnet endnu ikke truffet afgørelse.
 Man skal anmode samrådene om at fortsætte udarbejdelsen af statistikken,  

 således at opgørelse indtil videre finder sted halvårsvis hver den 30. juni  

 og den 31. december.
Statistikken bedes ført på vedlagte blanket med tilhørende vejledning.  

 Blanketten bedes herefter indsendt til familieretsdirektoratet hver den 15.  

 august og 1. februar.
Statistik for perioden 1. januar - 30. juni 1985 bedes  

 således indsendt senest den 15. august 1985.
 P.M.V.
 E.B.
M.
Engler Cirkulærskrivelse til samtlige adoptionssamråd.
 Bilag 1.
Adoptionssamrådet ved STATISTIK VEDRØRENDE SAMRÅDENES SAGER OM GODKENDELSE SOM ADOPTANT.
 Statistikken angår perioden fra den 1. januar til den 30. juni 1985.
 Bilag 2. Vejledning til statistikskema vedrørende samrådenes sager om  

 godkendelse som adoptant.
Afgørelser om optagelse på venteliste til adoption af et dansk barn er  

 ikke omfattet af statistikken.
Afgørelser vedrørende matching er heller ikke  

 omfattet.
 Ad pkt. 1.:
Angiv det antal sager, hvori samrådet i statistikperioden har truffet  

 endelig afgørelse om godkendelse som adoptant.
Beslutninger om udsættelse af  

 sager til senere afgørelse skal ikke medregnes.
 Ad pkt. 2:
Der ønskes en specifikation af den samlede opgørelse anført under pkt. 1,  

 således at det oplyses, i hvor mange af sagerne samrådet har meddelt  

 godkendelse, og i hvor mange af sagerne samrådet har meddelt afslag.
Punkt 2  

 a og punkt 2 b udgør således det samlede antal afgørelser under punkt 1.
 Ad pkt 4:
 Oplys i hvor mange af de i punkt 1 nævnte sager samrådet - forinden eller  

 i statistikperioden - har besluttet at iværksætte forundersøgelse, selv om  

 ansøgerne ikke opfylder de generelle betingelser i adoptionsbekendtgørelsens  

 § 4, stk. 1. Der skal alene medregnes sager, hvori der i statistikperioden er  

 truffet endelig afgørelse om godkendelse.
 Ad. pkt. 6:
 Oplys i hvor mange af de i under punkt 1 nævnte sager samrådet - forinden  

 eller i statistikperioden - har besluttet at iværksætte specialundersøgelse.  

 Der skal således alene medregnes sager, hvori der i statistikperioden er  

 truffet endelig afgørelse om godkendelse.
