Skriftlig fremsættelse (17. april  

 2002) Kulturministeren Herved tillader jeg mig for Folketinget at  

 fremsætte:
 Forslag til arkivlov.
(Lovforslag nr.
L 200).
 Det fremgår af § 41 i den gældende arkivlov,  

 at forslag til revision af loven skal fremsættes senest i  

 folketingsåret 2001   2002.
Baggrunden for lovforslaget er betænkning nr. 1404  

 om revision af arkivloven, som blev afgivet i juni 2001 og sendt til  

 høring hos en bred kreds af myndigheder, institutioner, organisationer  

 og foreninger.
Da der i betænkningen fremsættes forslag til en  

 ændring af den gældende lov på en række  

 områder, har Kulturministeriet fundet det mest hensigtsmæssigt at  

 fremsætte en ny, samlet lov om offentlige arkiver i stedet for en  

 ændringslov til den gældende lov.
 De offentlige arkivers grundlæggende opgave er at  

 sikre bevaringen af arkivalier, der har historisk værdi eller tjener  

 til dokumentation af forhold af væsentlig administrativ eller retlig  

 betydning for borgere og myndigheder, samt at stille arkivalierne til  

 rådighed for almenkulturelle eller forskningsmæssige  

 formål.
Hovedformålet med lovforslaget er at skabe den  

 størst mulige åbenhed med hensyn til adgangen til de offentlige  

 arkivalier.
Et vigtigt led heri er en nedsættelse af fristerne for,  

 hvornår arkivalierne er tilgængelige.
Arkivlovens bestemmelser om  

 tilgængelighed knytter sig til den øvrige regulering af  

 offentlighedens adgang til oplysninger, der indsamles af offentlige  

 myndigheder som led i deres virksomhed, især offentlighedsloven og  

 persondataloven.
Ud over at være en kulturbevaringslov fungerer  

 arkivloven således også som et supplement til den øvrige  

 offentlighedslovgivning.
Udviklingen inden for den offentlige forvaltning, herunder  

 især den stigende anvendelse af informationsteknologi, stiller stigende  

 krav til de offentlige arkiver.  Bevaringen af den del af kulturarven, der  

 består af elektronisk lagrede arkivalier, kræver en anden form  

 for bevaringsindsats end traditionelle papirarkivalier.
De kræver en  

 aktiv og løbende vedligeholdelse, der langt overstiger de krav,  

 bevaringen af papirarkivalier stiller.
For at sikre at også elektronisk  

 lagrede offentlige arkivalier kan være tilgængelige for  

 fremtiden, vil det være nødvendigt at styrke samarbejdet mellem  

 de offentlige arkiver om udviklingen af rationelle metoder til bevaring og  

 aflevering af it-arkivalier.
For at beskytte it-arkivalier, der indeholder  

 personfølsomme oplysninger, er der i lovforslaget medtaget en  

 bestemmelse om, at kommunerne skal aflevere sådanne arkivalier til et  

 offentligt arkiv.
 Lovforslaget har følgende hovedpunkter:
1.	Der tilstræbes i lovforslaget størst mulig parallelitet  

 mellem de regler, der gælder for statens arkivalier og dem, der  

 gælder for kommunale arkivalier.
Formålet er at sikre den  

 størst mulige åbenhed til offentlige arkivalier uanset om de  

 hidrører fra den kommunale eller fra den statslige forvaltning.
Regler  

 om tilgængelighed til kommunale arkivalier er således medtaget i  

 lovforslaget, og det foreslås også, at det nuværende  

 Tilgængelighedsudvalgs kompetence præciseres, således at  

 det fremgår af loven, at udvalget også skal følge  

 udviklingen i praksis vedrørende tilgængelighed til arkivalier  

 på det kommunale område.
2.	Den almindelige tilgængelighedsfrist foreslås nedsat fra  

 30 til 20 år.
Det er regeringens vurdering, at 20 år må  

 være tilstrækkelig til at yde den fornødne beskyttelse af  

 den politisk-administrative proces.
Adgangen til at fastsætte  

 længere frister i særlige tilfælde opretholdes, men der  

 fastsættes som hovedregel en overgrænse på 60 år for  

 en adgangsfrist.
3.	Den særlige tilgængelighedsfrist på 80 år  

 for arkivenheder, der indeholder oplysninger om enkeltpersoners private  

 forhold, foreslås nedsat til 75 år.
Hermed sikres det, at  

 oplysninger om den enkelte borgers private forhold som hovedregel ikke vil  

 være frit tilgængelige for andre inden for den  

 pågældendes levetid.
Samme frist fastsættes for sager inden  

 for strafferetsplejen.
På en række områder, hvor der ikke  

 er hensyn, der kan begrunde opretholdelse af en 80 års  

 tilgængelighedsfrist, er fristen nedsat til 50 år.
 4.	Der knytter sig en betydelig samfundsmæssig bevaringsinteresse  

 til en række offentligt ejede selskabers arkivalier, og det  

 foreslås derfor, at lovens anvendelsesområde udvides til  

 også at kunne omfatte offentligt ejede selskabers arkivalier efter en  

 konkret vurdering af, om deres bevaring har en historisk værdi eller  

 tjener til dokumentation af forhold af væsentlig betydning.
 5.	Der åbnes med en ny bestemmelse i lovforslaget mulighed for at  

 institutioner, som ikke i lovens forstand er offentlige arkiver, kan indsamle  

 og bevare private arkivalier, der er omfattet af reglerne i persondataloven.  

 Det forudsættes, at institutionerne opfylder kravene til sikring af  

 beskyttelseshensynene til den enkelte borger.
 På vegne af undervisningsministeren foreslås  

 en ændring af folkeskoleloven vedrørende regler om opbevaring og  

 kassation af oplysninger om elever, der er udskrevet af folkeskolen.  

 Bestemmelsen ophæves, idet bestemmelser vedrørende opbevaring og  

 kassation af offentlige arkivalier bør være samlet ét  

 sted, nemlig i arkivloven eller i bestemmelser, der udformes i henhold til  

 arkivloven.
 Med disse bemærkninger skal jeg anbefale  

 lovforslaget til Folketingets velvillige behandling.
