(Magtanvendelsesbekendtgørelsen - børn) I medfør af § 14, stk. 5 og 6, i lov om social bistand, jfr.  

 lovbekendtgørelse nr. 413 af 5. juli 1984, som ændret ved § 38 i lov nr. 217  

 af 23. april 1986, fastsætter socialministeren herved følgende bestemmelser  

 om forbud mod nedværdigende behandling, fysisk magtanvendelse, fiksering og  

 isolation i døgninstitutioner for børn og unge og i døgnopholdssteder for  

 børn og unge for flere end 4 personer.
Endvidere fastsættes regler om anvendelse af sikret afdeling, brevkontrol  

 og fratagelse af besøgsret.
Disse foranstaltninger må kun iværksættes, når  

 forholdene i det enkelte tilfælde gør det absolut påkrævet.
 Over for unge, der er fyldt 18 år, og som har ophold i en døgninstitution  

 for børn og unge, kan foranstaltningerne kun opretholdes med de pågældendes  

 samtykke.
 Det forudsættes, at de i denne bekendtgørelse omhandlede indgreb kun  

 anvendes i det omfang, de pædagogiske midler, der er omtalt i  

 socialstyrelsens supplerende vejledning, har vist sig utilstrækkelige.
FORBUD MOD NEDVÆRDIGENDE BEHANDLING,  

 LEGEMLIG AFSTRAFFELSE, FYSISK § 1.  Ydmygende, hånede eller anden nedværdigende  

 behandling er ikke tilladt.
 Stk. 2.  Legemlig afstraffelse er ikke tilladt.
Stk. 3.  Fiksering er ikke tilladt.
Ved fiksering  

 forstås anvendelse af mekanisk tvangsmiddel i form af bælte, håndremme,  

 fodremme, eller livstykke samt anden form for mekanisk fastspænding.  

 Anvendelse af børnesele til spædbørn i overensstemmelse med socialstyrelsens  

 vejledning herom anses ikke for fiksering.
 Stk. 4.  Fysisk magtanvendelse er, bortset fra de i § 2  

 nævnte tilfælde, ikke tilladt.
Stk. 5.  Isolation er, bortset fra de i § 6 nævnte  

 tilfælde, ikke tilladt.
Ved isolation forstås afsondring i aflåst rum i  

 kortere eller længere perioder.
 Stk. 6.  Fratagelse af besøgsret må, bortset fra de i §  

 9 nævnte tilfælde, ikke finde sted.
Stk. 7.  Kontrol af ud- og indgående post må, bortset  

 fra de i § 10 nævnte tilfælde, ikke finde sted.
Breve til offentlige  

 myndigheder må aldrig åbnes og skal straks videresendes.
Stk. 8.  Unge, der har samtykket i anbringelse i sikrede  

 afdelinger i stedet for varetægtsfængsling, kan under opholdet efter rettens  

 nærmere bestemmelse helt eller delvis afskæres fra kontakt med andre.  

 Politiet kan i tilfælde, hvor anbringelsen træder i stedet for  

 varetægtsfængsling, modsætte sig, at den unge modtager besøg, eller forlange,  

 at besøg finder sted under kontrol.
Politiet kan endelig i disse tilfælde  

 gennemse og eventuelt tilbageholde den unges breve inden modtagelsen eller  

 afsendelsen.
 Den unge kan forlange politiets beslutninger forelagt retten til  

 afgørelse, jfr. retsplejelovens §§ 771 og 772.
UNDTAGELSER FRA FORBUDET MOD FYSISK  

 MAGTANVENDELSE § 2.  Fysisk magtanvendelse i form af, at barnet eller  

 den unge fastholdes eller føres til andet opholdssted, er tilladt, såfremt  

 den pågældende enten udviser en sådan adfærd, at fortsat ophold i  

 fællesskabet er uforsvarligt, eller såfremt den pågældende derved forhindres  

 i at skade sig selv.
Denne magtanvendelse skal afpasses efter forholdene i  

 den enkelte situation og må ikke gå ud over det strengt nødvendige.
 Stk. 2.  Handlinger, som har været nødvendige for at  

 modstå eller afværge et påbegyndt eller overhængende uretmæssigt angreb og  

 ikke åbenbart går ud over, hvad der under hensyn til angrebets farlighed,  

 angriberens person og det angrebne retsgodes betydning er forsvarligt,  

 omfattes af straffelovens bestemmelser om nødværge, hvorefter der kan blive  

 tale om at gå videre i forsvaret end anført i stk. 1. En medarbejder kan  

 således også gribe ind og hjælpe i udøvelsen af nødværge.
SIKRET AFDELING § 3.  Ved en sikret afdeling forstås en afdeling, hvis  

 yderdøre og vinduer kan være konstant aflåst.
Amtskommunen kan tillade  

 aflåsning om natten af værelser i sikrede afdelinger, uden at dette betragtes  

 som isolation, jfr. lovens § 14, stk. 2. Sikrede afdelinger skal godkendes af  

 socialstyrelsen efter indstilling fra amtsrådet.
§ 4.  Det sociale udvalg kan i overensstemmelse med  

 reglerne i bistandslovens § 33, stk. 4, beslutte at anbringe unge over 15 år  

 i sikret afdeling, når Stk. 2.  Forældremyndighedens indehaver skal altid  

 underrettes om anbringelsen, så vidt muligt inden denne sker.
 § 5.  I ganske særlige tilfælde kan amtsrådet (social-  

 og sundhedsudvalget) dispensere fra den i § 4, stk. 1, nævnte 15 års grænse.
Stk. 2.  Under de i § 4, stk. 1, nævnte betingelser kan  

 lederen af en døgninstitution for unge, hvortil der er knyttet en sikret  

 afdeling, træffe foreløbig beslutning, der straks kan iværksættes, om  

 overførsel til sikret afdeling af en ung over 15 år, der er anbragt på den  

 pågældende institution.
Den foreløbige beslutning skal straks forelægges det  

 sociale udvalg til afgørelse i overensstemmelse med reglerne i § 4, stk. 1.  

 Afgørelsen skal træffes uden ugrundet ophold.
Stk. 3.  Ophold i sikret afdeling ud over 4 døgn skal  

 være godkendt af amtsrådet (socialog sundhedsudvalget). Ophold i sikret  

 afdeling må højst vare 2 måneder.
I opholdstiden medregnes ikke den tid, den  

 unge uden tilladelse har været fraværende fra afdelingen ud over 24 timer i  

 træk.
 Stk. 4.  Såfremt de i § 4, stk. 1, nævnte betingelser i  

 det enkelte tilfælde gør det absolut påkrævet, kan amtsrådet (social- og  

 sundhedsudvalget) efter indstilling fra det sociale udvalg dispensere fra 2  

 måneders grænsen for nye perioder på højst 2 måneder.
 § 6.  For en ung anbragt i sikret afdeling i en  

 døgninstitution for børn og unge kan institutionens leder undtagelsesvis  

 træffe bestemmelse om anbringelse af den unge i særlige isolationsrum, når  

 der er overhængende fare for, at denne skader sig selv eller andre.  

 Isolationen må kun vare i indtil 2 timer.
 § 7.  Unge, der er anbragt i sikret afdeling ud over  

 24 timer, skal have adgang til at opholde sig i fri luft mindst 1 time  

 dagligt.
 Stk. 2.  Under ophold i sikret afdeling kan den  

 pågældende beskæftiges uden for afdelingen.
Stk. 3.  Til unge, der i henhold til § 4, stk. 1, nr. 3,  

 er anbragt i sikret afdeling i stedet for varetægtsfængsling, kan  

 udgangstilladelse af kort varighed meddeles af institutionens leder, når den  

 pågældende har et uafviseligt behov herfor.
Politiet skal i disse tilfælde så  

 vidt muligt omgående orienteres om, at den pågældende har fået  

 udgangstilladelse.
AFLÅSNING § 8.  Afdelinger, der ikke er godkendt som sikrede,  

 kan aflåses om natten og undtagelsesvis i kortere perioder af dagen.
En  

 afdeling, der er aflåst hele eller næsten hele døgnet, skal være godkendt som  

 sikret afdeling.
FRATAGELSE AF BESØGSRET OG BREVKONTROL § 9.  Såfremt forholdet mellem et barn eller en ung og  

 forældrene eller andre er udviklet således, at det af hensyn til barnets  

 eller den unges velfærd findes absolut påkrævet at afbryde eller begrænse  

 samkvemmet med begge forældrene eller med en af dem eller med andre, kan det  

 anbringende sociale udvalg undtagelsesvis og for en bestemt periode bestemme,  

 at gensidige besøg ikke må finde sted eller kun i et nærmere bestemt omfang,  

 og at barnet ikke må modtage breve eller andet fra de pågældende.  

 Bestemmelsen skal meddeles barnet eller den unge og den, med hvem samkvem  

 begrænses.
 Stk. 2.  Det sociale udvalgs beslutning om at afbryde  

 barnets forbindelse med forældremyndighedens indehaver i en periode ud over 3  

 måneder skal træffes efter reglerne i lovens § 126, jfr. lovens § 67, stk. 4.
 Stk. 3.  Institutionens leder kan i de i stk. 1 nævnte  

 tilfælde undtagelsesvis træffe foreløbig bestemmelse om fratagelse af  

 besøgsret, indtil det anbringende sociale udvalg hurtigst muligt og senest 3  

 dage efter tager stilling til spørgsmålet.
 § 10.  Såfremt det i det enkelte tilfælde findes  

 absolut påkrævet af hensyn til barnets eller den unges velfærd at kontrollere  

 ud- og indgående post, kan institutionens leder efter aftale med det sociale  

 udvalg undtagelsesvis træffe bestemmelse herom. Åbning af udgående og  

 indgående breve kan da kun finde sted med samtykke fra og i overværelse af  

 barnet eller den unge.
 Stk. 2.  Ønsker barnet eller den unge ikke, at et  

 indgået brev åbnes, kan dette uåbnet returneres til afsenderen med  

 forklarende ledsageskrivelse.
 Stk. 3.  Ønsker barnet eller den unge ikke, at et  

 udgående brev åbnes, tilintetgøres det.
SKEMATILFØRSLER OG INDBERETNINGER § 11.  Ved anvendelse af sikret afdeling, aflåsning om  

 natten af værelser i sikret afdeling, isolation, fratagelse af besøgsret,  

 brevkontrol samt den i § 2, stk. 1, beskrevne form for fysisk magtanvendelse  

 skal institutionens leder samme dag indføre følgende oplysninger på et  

 særligt udarbejdet skema:
 Kopi af skemaet skal bero i institutionen i en særlig dertil beregnet  

 protokol.
 Stk. 2.  Institutionens leder indsender ved månedens  

 udgang skemaerne til amtsrådet med sine kommentarer.
Stk. 3.  Amtsrådet gennemgår skemaerne, hvorpå kopi af  

 skemaer vedrørende anvendelse af sikret afdeling, aflåsning om natten af  

 værelser i sikret afdeling og af isolation ved kvartalets udgang indsendes  

 med amtsrådets kommentarer til socialstyrelsen til orientering.
Ved årets  

 udgang redegør amtsrådet over for socialstyrelsen for udviklingen indenfor  

 tilladt magtanvendelse, jfr. stk. 1.
§ 12.  Overtrædelse af reglerne i kap. 1-5 samt  

 anvendelse af nødværge indberettes til amtsrådet.
Den i § 2, stk. 1,  

 beskrevne form for fysisk magtanvendelse skal ikke indberettes, men episoden  

 skal protokolleres, jfr. § 11, stk. 1.
Stk. 2.  Den implicerede medarbejder skal senest dagen  

 efter episoden afgive skriftlig indberetning derom til institutionens leder,  

 der med sine kommentarer samt forklaringer fra personer, der har overværet  

 episoden, inden 3 dage videresender indberetningen til amtsrådet.
Så vidt  

 muligt skal indberetningen ledsages af barnets eller den unges redegørelse  

 for episoden.
 Indberetningen skal indeholde følgende oplysninger:
 Stk. 3.  Såfremt der er begrundet mistanke om en  

 strafbar handling, der er undergivet offentlig påtale, skal institutionens  

 leder straks sende indberetning herom til amtsrådet.
 Stk. 4.  En medarbejder, som har overværet episoden, og  

 som ikke dagen efter er bedt om oplysninger til indberetningen, er pligtig at  

 meddele sin forklaring til institutionens leder.
 Stk. 5.  En medarbejder, der i øvrigt får begrundet  

 viden om episoden, skal også meddele institutionens leder denne viden.
 Stk. 6.  Institutionens leder giver samtidig med sin  

 indberetning til amtsrådet kopi af denne til den implicerede medarbejder samt  

 orienterer forældremyndighedens indehaver og det sociale udvalg.
Stk. 7.  En medarbejder, der tjenstligt indberettes for  

 en tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 8.  Hvis den implicerede part er institutionens  

 leder, skal der sendes indberetning direkte til amtsrådet.
Medarbejderen  

 giver i dette tilfælde institutionens leder genpart af sin indberetning.  

 Amtsrådet sørge for, at forældremyndighedens indehaver og det sociale udvalg  

 orienteres.
 Stk. 9.  Amtsrådet træffer afgørelse i sagen inden 6  

 uger, og sender ved udgangen af kvartalet de modtagne indberetninger til  

 socialstyrelsen med oplysninger om, hvilke foranstaltninger amtsrådet har  

 foretaget.
 OM KLAGEADGANG, TILSYN, SANKTIONER M.V.
 § 13.  Klager vedrørende overtrædelse af  

 bestemmelserne i denne bekendtgørelse indbringes for amtsrådet, der træffer  

 afgørelse om de foranstaltninger, der vil være at foretage.
 Stk. 2.  Amtsrådet skal besvare klagerne så hurtigt som  

 muligt og inden 6 uger.
§ 14.  Forinden besvarelsen af en klage anmoder  

 amtsrådet den ansvarlige institutionsleder om en udtalelse.
Med udtalelsen  

 indsendes en redegørelse fra den medarbejder, der har kendskab til de  

 forhold, der klages over.
Såfremt der er sket skematilførsel i henhold til §  

 11, skal en udskrift af tilførslen vedlægges.
Stk. 2.  Institutionens leder eller den, denne  

 bemyndiger dertil, skal herudover hurtigst muligt foretage en undersøgelse,  

 der omfatter samtale med barnet eller den unge, de medarbejdere, der har  

 kendskab til de forhold, der klages over, og mulige vidner til episoden.
Der  

 udfærdiges rapport om de pågældende samtaler, og rapporten indsendes med  

 institutionslederens indstilling til amtsrådet med de i stk. 1 nævnte  

 oplysninger.
 § 15.  Klager over amtsrådets beslutninger i medfør af  

 denne bekendtgørelse, herunder afgørelser i henhold til § 5, kan indbringes  

 for socialstyrelsen og i sidste instans for socialministeren.
 Stk. 2.  Socialstyrelsen kan pålægge amtsrådet at optage  

 en klagesag til behandling.
 § 16.  Klager over anbringelse i sikret afdeling kan  

 indbringes for den sociale ankestyrelse i henhold til bistandslovens § 128,  

 jfr. § 123, stk. 1, nr. 1 og 3.
 § 17.  Det sociale udvalgs beslutning om afbrydelse af  

 barnets forbindelse med forældremyndighedens indehaver i de i § 9, stk. 1,  

 nævnte tilfælde i en periode på indtil 3 måneder kan indbringes for  

 socialstyrelsen, jfr. lovens § 67, stk. 3.
 Stk. 2.  En beslutning efter § 9, stk. 1, der vedrører  

 en periode udover 3 måneder, kan indbringes for amtsankenævnet, i Københavns  

 og Frederiksberg kommuner for den sociale ankestyrelse, jfr. lovens § 15.
 § 18.  Amtsrådet fører tilsyn med institutionerne,  

 herunder med anvendelsen af reglerne i denne bekendtgørelse.
 § 19.  Socialstyrelsen fører overtilsynet med  

 institutionerne, herunder med anvendelsen af reglerne i denne bekendtgørelse.
 Stk. 2.  Socialstyrelsen følger udviklingen på området  

 og aflægger lejlighedsvis besøg på institutionerne med henblik på at følge  

 udviklingen indenfor denne bekendtgørelses område og har i særlig grad  

 opmærksomheden henledt på forholdene i de sikrede afdelinger.
 § 20.  Overfor den ansatte kan anvendes de  

 reaktionsmuligheder, der følger af pågældendes ansættelsesvilkår.
 § 21.  Denne bekendtgørelse indskrænker ikke det  

 ansvar, medarbejderne kan pådrage sig i henhold til straffeloven, jfr.  

 navnlig straffelovens kapitel 24 om forbrydelser mod kønssædeligheden og  

 kapitel 25 om forbrydelser mod liv og legeme.
 § 22.  Institutionens leder skal sikre sig, at såvel  

 de anbragte børn og unge som forældremyndighedens indehaver gøres bekendt med  

 reglerne i denne bekendtgørelse, herunder med adgangen til at klage til  

 henholdsvis den sociale ankestyrelse, jfr. § 16, og amtsrådet, jfr. § 13,  

 samt at amtsrådets beslutning kan indbringes for socialstyrelsen og i sidste  

 instans for socialministeren.
 § 23.  Der skal endvidere gives underretning om  

 adgangen til at rette henvendelse til det af folketinget i henhold til  

 grundlovens § 71, stk. 7, nedsatte tilsyn med personer, der er underkastet  

 administrativ frihedsberøvelse.
 § 24.  Denne bekendtgørelse udleveres til samtlige  

 medarbejdere, der over for institutionens leder kvitterer for modtagelsen.
DØGNOPHOLDSSTEDER § 25.  Bestemmelserne i § 1, stk. 1-7, § 2, § 9, stk.  

 1-2, § 13, § 15, § 17, § 18, § 19, § 21, § 22 og § 24 finder tilsvarende  

 anvendelse på de i lovens § 66, stk. 2, nævnte døgnopholdssteder for børn og  

 unge for flere end 4 personer, der er godkendt som egnede af social- og  

 sundhedsudvalget i amtskommunen.
§ 26.  Overtrædelse af § 1, stk. 1-7, § 2 og § 9, stk.  

 1-2, samt anvendelse af nødværge indberettes til amtsrådet.
Bestemmelserne i  

 § 12, stk. 2-3 og stk. 9, finder tilsvarende anvendelse.
 Stk. 2.  Amtsrådet sørge for, at forældremyndighedens  

 indehaver og det sociale udvalg orienteres om forhold, der er omfattet af  

 stk. 1.
IKRAFTTRÆDEN § 27.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 569 af 22.  

 december 1979 om magtanvendelse m.v. i døgninstitutioner for børn og unge.
