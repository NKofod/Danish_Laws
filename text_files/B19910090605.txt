a.
Rådets direktiv nr. 83/181/EØF om fastlæggelse af anvendelsesområdet for artikel 14, stk. 1, litra d), i  

 direktiv 77/388/EØF for så vidt angår fritagelse for merværdiafgift ved visse  

 former for endelig indførsel af goder (EFT nr. 105 af 23. april 1983, s. 38), som ændret ved Rådets direktiv nr. 85/346/EØF (EFT nr.
L 183 af 8. juli 1985, s. 21) og Rådets direktiv nr. 88/331/EØF (EFT nr.
L 151 af 13. juni 1988, s. 79), samt b.
Rådets direktiv nr. 83/183/EØF om afgiftsfritagelse ved privatpersoners endelige indførsel af personlige  

 ejendele fra en medlemsstat (EFT nr.
L 105 af 23. april 1983, s. 64), som ændret ved Rådets direktiv nr. 89/604/EØF (EFT nr.
L 348 af 29. november 1989, s.  

 28).
Rådets forordning nr. 918/83/EØF om en fællesskabsordning vedrørende fritagelse for import- og  

 eksportafgifter (EFT nr.
L 105 af 23. april 1983, s. 1), som ændret ved Rådets forordning nr. 3822/85/EØF (EFT nr.
L 370 af 31. december 1985, s.  

 22), Rådets forordning nr. 1315/88/EØF (EFT nr.
L 123 af 17. maj 1988, s. 2) og Rådets forordning nr. 4235/88/EØF (EFT nr.
L 373 af 31. december 1988, s.  

 1), og Rådets forordning nr. 3357/91/EØF (EFT nr.
L 318 af 20. november 1991, s.  

 3).
 I medfør af § 29, stk. 3, litra b, i merværdiafgiftsloven, jf.  

 lovbekendtgørelse nr. 596 af 16. august 1991, som ændret senest ved lov nr.  

 766 af 27. november 1991, fastsættes følgende:
Almindelige bestemmelser § 1.  Der indrømmes afgiftsfrihed ved indførsel af  

 varer i samme omfang og under samme betingelser som fastsat for toldfrihed  

 efter toldlovens § 17, jf.
Rådets forordning nr. 918/83/EØF med senere  

 ændringer2). Afgiftsfriheden gælder dog ikke for varer omfattet af afsnit VI  

 og XII, art. 63a og 63b samt art. 109, litra q, i forordningen.
 Stk. 2.  Afgiftsfriheden efter stk. 1 gælder også ved  

 indførsel af varer, der efter De Europæiske Fællesskabers bestemmelser herom  

 er i fri omsætning i EF-landene.
 Stk. 3.  For privatpersoners endelige indførsel fra et  

 EF-land af personlige ejendele og visse former for endelig indførsel af varer  

 gælder dog tillige de nedenfor i §§ 2-14 fastsatte bestemmelser om  

 afgiftsfrihed.
Privatpersoners indførsel fra EF-lande § 2.  Ved indførsel af flyttegods gælder følgende  

 generelle betingelser for afgiftsfrihed:
 Stk. 2.  Ved indførsel af flyttegods gælder desuden  

 følgende specielle betingelser for afgiftsfrihed:
 § 3.  Ved indførsel af løsøre og bohave bestemt til  

 møblering af sekundær bolig gælder følgende:
 Stk. 2.  Ved opgivelse af en sekundær bolig i et andet  

 EF-land kan der tillige indrømmes afgiftsfrihed efter stk. 1 for indførsel  

 til sædvanlig bolig eller ny sekundær bolig her i landet af løsøre og bohave,  

 der rent faktisk har været benyttet i den sekundære bolig.
 § 4.  Ved indførsel af varer, for hvilke betingelserne  

 for afgiftsfrihed ved indførsel i forbindelse med indgåelse af ægteskab i  

 øvrigt er opfyldt, finder § 2, stk. 1, nr. 1-3 og 5, samt § 2, stk. 2,  

 anvendelse.
 § 5.  Ved indførsel af genstande, for hvilke  

 betingelserne for afgiftsfrihed ved indførsel i forbindelse med arv i øvrigt  

 er opfyldt, finder § 2, stk. 2, nr. 4 og 5, anvendelse.
Endelig indførsel af varer § 6.  Ved indførsel af motorkøretøjer som flyttegods  

 fra lande uden for EF indrømmes kun afgiftsfrihed, når køretøjerne  

 udelukkende anvendes privat.
 § 7.  Ved indførsel af investeringsgoder og andet  

 udstyr i forbindelse med overflytning af aktiviteter kan der kun indrømmes  

 afgiftsfrihed, hvis varerne tilhører en virksomhed, der er  

 registreringspligtig efter merværdiafgiftsloven.
 Stk. 2.  Afgiftsfriheden efter stk. 1 omfatter ikke  

 varer, for hvilke fradragsret for indgående afgift er udelukket efter  

 merværdiafgiftslovens § 16, stk. 3.
 § 8.  Der indrømmes afgiftsfrihed ved enhver indførsel  

 af audiovisuelt materiale af uddannelsesmæssig, videnskabelig eller kulturel  

 karakter, når materialet er fremstillet af De Forenede Nationer eller en af  

 denne organisations særorganisationer.
 Stk. 2.  Der indrømmes afgiftsfrihed for samlerobjekter  

 og kunstgenstande af undervisningsmæssig, videnskabelig eller kulturel  

 karakter, der indføres af godkendte institutioner, og som er erhvervet  

 vederlagsfrit eller fra en ikke-afgiftspligtig sælger.
 § 9.  Ved visse institutioners indførsel af forsøgsdyr  

 fra andre lande samt biologiske og kemiske stoffer fra et EF-land beregnet  

 til forskning kan der kun indrømmes afgiftsfrihed, hvis institutionen har  

 erhvervet varerne vederlagsfrit.
 § 10.  Der kan kun indrømmes afgiftsfrihed for varer,  

 der indføres af myndigheder eller godkendte velgørende organisationer til  

 generelle formål i forbindelse med velgørende eller filantropisk virke,  

 såfremt varerne er erhvervet vederlagsfrit.
 § 11.  Der kan kun indrømmes afgiftsfrihed for varer  

 til handicappede, såfremt varerne indføres af institutioner og  

 organisationer, som hovedsageligt uddanner eller bistår sådanne handicappede,  

 og varerne er modtaget som gave, jf. endvidere stk. 2 og 3.
 Stk. 2.  Afgiftsfriheden efter stk. 1 for indførsler til  

 fordel for blinde kan indrømmes for andre varer end de i Rådets forordning  

 nr. 918/83/EØF, bilag III og IV, nævnte.
 Stk. 3.  Afgiftsfriheden efter stk. 1 for indførsler til  

 andre handicappede end blinde kan indrømmes for varer, der indføres fra lande  

 uden for EF, selv om tilsvarende varer fremstilles i EF.
§ 12.  Der indrømmes afgiftsfrihed ved indførsel af  

 tryksager af reklamemæssig art, som refererer til varer, der sælges eller  

 udlejes af en person, som er etableret i et andet land.
Tryksagerne skal være  

 tydeligt mærket med navnet på den virksomhed, som fremstiller, sælger eller  

 udlejer varerne.
Stk. 2.  Der indrømmes afgiftsfrihed ved indførsel af  

 tryksager af reklamemæssig art, som refererer til tjenesteydelser, der  

 tilbydes af en person etableret i et andet EF-land.
Tryksagerne skal være  

 tydeligt mærket med navnet på den virksomhed, som præsterer  

 tjenesteydelserne.
Stk. 3.  Afgiftsfriheden efter stk. 1 og 2 er betinget  

 af, at hver forsendelse kun indeholder et enkelt dokument eller et enkelt  

 eksemplar af hvert dokument, hvis forsendelsen omfatter flere dokumenter.
Der  

 kan dog indrømmes fritagelse for forsendelser, der indeholder flere  

 eksemplarer af samme dokument, når disses samlede bruttovægt ikke overstiger  

 1 kg.
Endvidere er det en betingelse, at tryksagerne ikke sendes i samlede  

 forsendelser fra en og samme afsender til en og samme modtager.
 Stk. 4.  Stk. 3 finder ikke anvendelse, såfremt  

 tryksagerne er indført med henblik på gratis uddeling.
 § 13.  Der indrømmes afgiftsfrihed ved indførsel af  

 officielle publikationer, der udsendes som led i udførselslandets samt de i  

 udførselslandet etablerede internationale organisationers, offentlige  

 institutioners og offentligretlige organers udøvelse af offentlig myndighed.
 Stk. 2.  Der indrømmes afgiftsfrihed ved indførsel af  

 tryksager udsendt i forbindelse med valg til Europa-Parlamentet eller i  

 forbindelse med nationale valg i oprindelseslandet af udenlandske politiske  

 organisationer, der i EF-landene officielt er anerkendt som sådanne.
 Stk. 3.  Det er en betingelse for afgiftsfriheden efter  

 stk. 1 og 2, at publikationerne og tryksagerne er afgiftsberigtiget i  

 udførselslandet, og at afgiften ikke er blevet godtgjort ved udførslen.
 § 14.  Der indrømmes afgiftsfritagelse ved indførsel  

 af varer, hvis samlede værdi ikke overstiger 80 kr.
 Stk. 2.  Afgiftsfriheden omfatter ikke alkoholholdige  

 varer, parfume og toiletvand samt tobak og tobaksvarer.
Andre bestemmelser § 15.  Afgiftsfrihed for småforsendelser uden  

 erhvervsmæssig karakter samt afgiftsfrihed for rejsegods, herunder  

 alkoholholdige produkter, tobak og tobaksvarer, indrømmes efter de særlige  

 bestemmelser herom.
 § 16.  Overtrædelse af denne bekendtgørelse straffes  

 efter toldlovens kapitel 11.
 § 17.  Bekendtgørelsen træder i kraft den 1. januar  

 1992. Samtidig ophæves bekendtgørelse nr. 460 af 21. juni 1990, som ændret  

 ved bekendtgørelse nr. 207 af 4. april 1991.
