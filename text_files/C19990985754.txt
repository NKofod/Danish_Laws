Skrivelse om bonusordninger mv. i forbindelse  

 med tjenesterejser (Til samtlige ministerier) Flere flyselskaber tilbyder sine rejsende bonusordninger,  

 f.eks.
SAS´Eurobonus.
Bonuspoint giver den rejsende rabat på flyrejser,  

 hotelophold, billeje mv.
Som Finansministeriet tidligere har præciseret i  

 cirkulære af 24. juni 1992 tilhører bonuspoint optjent under  

 tjenesterejser tjenestestedet, som har afholdt rejseudgifterne.
Sådanne  

 bonuspoint må derfor kun anvendes i forbindelse med tjenesterejser.
Institutionerne har pligt til at sikre, at optjente  

 bonuspoint anvendes efter hensigten.
Det enkelte tjenestested bør  

 derfor etablere procedurer, der informerer medarbejdere på  

 tjenesterejse om reglerne for optjening af bonuspoint, registrerer de  

 optjente point og sikrer, at disse anvendes i forbindelse med fremtidige  

 tjenesterejser.
 Departementet anmodes om at tage initiativ til, at  

 institutionerne inden for ministerområdet følger  

 ovennævnte retningslinier med henblik på, at bonusordninger  

 anvendes hensigtsmæssigt og medvirker til at reducere de samlede  

 omkostninger til tjenesterejser.
 Udover Finansministeriets cirkulære af 24. juni 1992  

 henvises til Personaleadministrativ Vejledning (PAV), kapitel 23, der  

 præciserer reglerne om bonusordninger i forbindelse med flyrejser.
