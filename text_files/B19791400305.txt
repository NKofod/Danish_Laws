 I medfør af § 35 i lov nr. 221 af 3. juni 1967 om jagten (* 1) fastsættes  

 nedennævnte bestemmelser for Ærøskøbing vildtreservat i Fyns amt.
 § 1. Vildtreservatet omfatter land- og vandarealer indenfor følgende  

 grænser:
Fra duc d'alben i Ærøskøbing havn mod nord i en ret linie til østspidsen  

 af Inderodden.
Derfra til østenden af den på »Bjerget« værende sti,  

 der tager sit udgangspunkt i skellet mellem matr.nr. 110 og 111, Ærøskøbing  

 Markjorder.
Mod nordvest følger grænsen stiens sydside til dens udmunding i  

 Vesterstrand og derfra i stiens forlængelse til et punkt ud for kysten i en  

 afstand af 100 meter fra højeste, daglige vandstandslinie.
Derfra går grænsen  

 mod sydvest parallelt med kysten til et punkt vinkelret på denne i en afstand  

 af 100 meter fra højeste, daglige vandstandslinie ud for Sygehusvejens  

 udmunding i Vesterstrand.
Grænsen går derfra mod sydøst over Sygehusvejens  

 udmunding i Vesterstrand og følger derfra vejens nordside til dennes  

 udmunding i Baggårdevej og derfra videre i en ret linie til ovennævnte duc  

 d'albe i Ærøskøbing havn.
§ 2. På vildtreservatets område er det forbudt at udøve jagt på elle r på anden måde at ombringe, indfange eller forjage svømme- og vadefugle.
 Stk. 2. På vildtreservatets vandareal er færdsel med ladt skydevåben  

 forbudt.
 § 3. Det er forbudt at ødelægge og indsamle æg.
 § 4. Jagtrådet kan, når særlige forhold taler derfor, dispensere fra  

 bestemmelserne i §§ 2 og 3 efter nærmere af landbrugsministeriet fastsatte  

 retningslinier og i overensstemmelse med en fra vildtnævnet indhentet  

 udtalelse.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. januar 1980 og gælder til og  

 med 31. december 1989.
 Landbrugsministeriet, den 13. december  

 1979.
