Nr LSF 41 Forslag til Lov om ændring af lov om fremme af byggeriets udvikling den 28. oktober 1987 I lov nr. 229 af 19. maj 1971 om fremme af byggeriets udvikling foretages følgende ændringer:
§ 1 1. I § 5, 2. pkt., ændres »4 medlemmer« til: »8  

 medlemmer«.
 2. I § 5 indsættes efter 3. pkt.:
»Endvidere udpeges 2 medlemmer efter indstilling af Statens Teknisk-videnskabelige Forskningsråd samt 2 medlemmer efter indstilling af medarbejderne på Statens Byggeforskningsinstitut.
 3. I § 6, stk. 1, ændres »omkring 50 medlemmer« til: »60  

 medlemmer«.
§ 2 Loven træder i kraft den 1. januar 1988.
BEMÆRKNINGER TIL LOVFORSLAGET Almindelige bemærkninger Statens Byggeforskningsinstitut er et sektorforskningsinstitut og er som sådant omfattet af regeringens overvejelser om sektorforskningens tilrettelæggelse, hvilket indebærer, at der skal indgå eksterne forskningskyndige personer i instituttets bestyrelse.
Dette kræver ændring i instituttets lovgrundlag som nærmere omtalt i lovforslagets nr. 1.
Ved den givne anledning foreslås tillige instituttets medarbejdere repræsenteret i bestyrelsen, ligesom repræsentantskabet - der er fælles for instituttet og for Byggeriets Udviklingsråd - foreslås udvidet.
Forslaget har ingen administrative eller økonomiske følger, bortset fra, at eksterne bestyrelsesmedlemmer forudsættes at kunne få sædvanligt bestyrelseshonorar, såfremt vedkommende ikke er statsansat.
Bemærkninger til de enkelte bestemmelser Til nr. 1 og 2 I overensstemmelse med Undervisningsministerens redegørelse af 31.
marts 1987 til Folketingets udvalg angående videnskabelig forskning om sektorforskningens tilrettelæggelse foreslås det, at sammensætningen af bestyrelsen for Statens Byggeforskningsinstitut ændres således, at eksterne forskningskyndige personer indtræder.
Endvidere foreslås det, at status for de to medarbejderobservatører i bestyrelsen ændres, således at de bliver almindelige bestyrelsesmedlemmer, valgt efter de regler, der gælder for bestyrelser i aktieselskaber.
Til nr. 3 Den fornødne ændring indebærer, at der bliver mulighed for en noget bredere repræsentation i repræsentantskabet for kredse bag byggeriets udvikling.
 Ændringsforslaget.
 Af Jørn Jespersen (SF) og Pelle Voigt (SF):
Til § 1 2) Nr. 2 affattes således:
 » 2. I § 5 indsættes efter 3. pkt. som nyt punktum:
