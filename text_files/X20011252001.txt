 Da ansøgningsfristen var overskredet, fik hun afslag på  

 optagelse i kassen som dimittend.
Københavns Universitet forklarede, at medlemmet fik forkert  

 information om optagelse i en a-kasse.
Hun fik oplysning om, at  

 2-ugersfristen gjaldt fra ophøret af uddannelsen, selvom uddannelsen  

 blev afbrudt i utide.
 Direktoratet fandt, at medlemmet ikke kunne optages  på baggrund af  

 uddannelsen som cand. mag og bemærkede, at der ikke er hjemmel i lovens  

 § 41 til at dispensere fra ansøgningsfristen på 2 uger efter  

 uddannelsens afslutning.
 Ankenævnet traf afgørelse om at medlemmet ikke var berettiget  

 til optagelse i arbejdsløshedskassen som dimittend på baggrund  

 af uddannelse som cand. mag.
Medlemmet søgte ikke rettidigt om optagelse i  

 arbejdsløshedskassen på baggrund af cand. mag.
Uddannelse.
Da  

 medlemmet ikke har afsluttet  konferensuddannelse som hun fortsatte på  

 efter afsluttet cand.
Mag.
Uddannelsen, kunne denne uddannelse ikke danne  

 grundlag for optagelse i arbejdsløshedskassen.
Ankenævnet lagde til grund, at universitetet i efteråret 1999  

 oplyste medlemmet om, at henvendelse til arbejdsløshedskassen om  

 optagelse først skulle ske senest 14 dage efter afsluttet  

 konferensuddannelse, selv ved det tilfælde, at denne blev afbrudt i  

 utide.
Ankenævnet lagde endvidere til grund, at universitetet erkender  

 at have vejledt medlemmet forkert.
Ankenævnet fandt imidlertid at Stipendiekontoret ikke havde nogen  

 vejledningspligt i forhold til dette regelsæt.
Medlemmet kunne derfor  

 ikke støtte ret på den forkerte vejledning, således at  

 medlemmet af den grund ville kunne optages i arbejdsløshedskassen.
Medlemmet anførte, at hun henvendte sig telefonisk til  

 arbejdsløshedskassen i februar 2000 for at forhøre om reglerne  

 om optagelse i medlemmet specielle tilfælde.
Medlemmet anførte,  

 at det blev oplyst, at medlemmet først skulle søge om optagelse  

 efter udmeldelsen fra konferensuddannelsen, idet hun fortsat ville være  

 indskrevet som fuldtidsstuderende med SU-klip under medlemmets  

 konferensuddannelse.
Ankenævnet lagde imidlertid  vægt på,  

 at arbejdsløshedskassen efterfølgende havde udtalt, at  

 medlemmet ved henvendelse ville være blevet vejledt i overensstemmelse  

 med reglerne om optagelse.
 Ankenævnet fandt det ikke sandsynliggjort, at kassen skulle have  

 vejledt medlemmet således som hun havde anført.
Medlemmet kan ikke optages som nyuddannet  

 medlem af kassen Ankenævnet har behandlet Deres sag om optagelse i  

 arbejdsløshedskassen på møde den 5. juli 2001.
Nævnet traf følgende A F G Ø R E L S E De er ikke berettiget til optagelse i  

 arbejdsløshedskassen som dimittend på baggrund af Deres  

 uddannelse som cand. mag.
Dette skyldes, at De ikke søgte rettidigt om optagelse i  

 arbejdsløshedskassen på baggrund af Deres uddannelse, eftersom  

 fristen på de 2 uger var overskredet.
Da De ikke har afsluttet Deres  

 konferensuddannelse, kan denne uddannelse ikke danne grundlag for optagelse i  

 arbejdsløshedskassen.
Ankenævnet har lagt til grund, at universitetet i efteråret  

 1999 oplyste Dem om, at henvendelse til arbejdsløshedskassen om  

 optagelse først skulle ske senest 14 dage efter afsluttet  

 konferensuddannelse, selv ved det tilfælde, at denne blev afbrudt i  

 utide.
Ankenævnet har endvidere lagt til grund, at universitetet  

 erkender at have vejledt Dem forkert.
Ankenævnet finder imidlertid at Stipendiekontoret ikke har nogen  

 vejledningspligt i forhold til dette regelsæt.
De kan derfor ikke  

 støtte ret på den forkerte vejledning, således at De af  

 den grund ville kunne optages i arbejdsløshedskassen.
De har anført, at De henvendte Dem telefonisk til  

 arbejdsløshedskassen i februar 2000 for at forhøre Dem om  

 reglerne om optagelse i Deres specielle tilfælde.
De har anført,  

 at det blev oplyst, at De først skulle søge om optagelse efter  

 udmeldelsen fra konferensuddannelsen, idet De fortsat ville være  

 indskrevet som fuldtidsstuderende  med SU-klip under Deres  

 konferensuddannelse.
Ankenævnet har imidlertid lagt vægt  

 på, at arbejdsløshedskassen efterfølgende har udtalt, at  

 De ved henvendelse ville være blevet vejledt i overensstemmelse med  

 reglerne om optagelse.
 Ankenævnet finder det ikke sandsynliggjort, at kassen skulle have  

 vejledt Dem således som De har anført.
 Ankenævnet henviser til arbejdsløshedsforsikringslovens § 41,  

 stk. 1, nr. 3, samt til § 9, stk. 3-4 i direktoratets bekendtgørelse  

 nr. 617 af 23. juli 1999 om optagelse i en a-kasse for  

 lønmodtagere.
 Ankenævnet tiltræder således direktoratets  

 afgørelse af 5. februar 2001.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
1. Sagsforløb Arbejdsdirektoratet fremstiller sagen på  

 følgende måde:
 "Det fremgår af sagen, at  De afsluttede Deres  

 uddannelse til cand. mag. den 31. august 2000. Deres eksamensbevis blev  

 udstedt den 7. september 2000. A-kassen modtog en ansøgning om  

 optagelse den 30. oktober 2000.
 Da De ikke havde overholdt ansøgningsfristen, fik  

 De afslag på optagelse.
Institut for XXX på XXX Universitet har i et brev af  

 26. oktober 2000 forklaret, at De har fået forkert information om  

 optagelse i en a-kasse.
De fik den forkerte oplysning, at 2-ugersfristen  

 gjaldt fra ophøret af (AMA: overbygningen) uddannelsen, selvom  

 uddannelsen blev afbrudt i utide.
De har i klagen anført, at De har været indskrevet på 2  

 delvist overlappende overbygnings-  

 uddannelser.
De fortsatte på konferensuddannelsen efter afslutningen  

 på magisteruddannelsen.
De afbrød konferensuddannelsen i oktober  

 2000 for i stedet at blive ph.d. stipendiat.
De rettede i februar 2000  

 henvendelse til a-kassen for at få oplysning om, hvordan reglerne var  

 for indmeldelse, men der var ikke noget  om Deres specielle situation.  

 Universitetet oplyste Dem om, at De skulle vente med at søge om  

 optagelse til De holdt op med konferensuddannelsen.
A-kassen har fastholdt sin afgørelse over for direktoratet." Sekretariatet er enig i fremstillingen.
2. Arbejdsdirektoratets afgørelse Direktoratet traf den 5. februar 2001 følgende  

 afgørelse:
 "De kan ikke optages som medlem af a-kassen på  

 baggrund af  Deres uddannelse til cand. mag.
Begrundelse Vi har lagt vægt på, at De afsluttede Deres uddannelse til  

 cand. mag den 31. august 2000. Deres eksamensbevis blev udstedt den 7.  

 september 2000. De søgte først om optagelse i a-kassen den 30.  

 oktober 2000. Fristen på 2 uger er derfor overskredet.
Der henvises til  

 lov om arbejdsløsheds-  

 forsikring m.v., § 41, stk. 1, nr. 3, litra b, der er nævnt neden for i  

 afsnittet Regler.
 Da De ikke har afsluttet Deres konferensuddannelse, kan den ikke danne  

 grundlag for optagelse.
 Der er ikke hjemmel i lovens § 41 til at dispensere fra  

 ansøgningsfristen på 2. uger efter uddannelsens afslutning.
En fejlagtig vejledning fra universitets side kan desværre ikke give  

 Dem en bedre retsstilling end den, der følger af loven." 3. Klagen til ankenævnet Ved brev 25. februar 2001 til ankenævnet klagede De over  

 direktoratets afgørelse, idet De bemærkede følgende:
 "Det er med stor skuffelse, at jeg d. 06.02.01 har modtaget  

 Arbejdsdirektoratets afgørelse i sagen vedr. afslaget på min  

 dispensationsansøgning om indmeldelse i XXX A-kasse på baggrund  

 af fejlagtig rådgivning.
 Den i brevet anførte begrundelse omhandler udelukkende det rent  

 lovtekniske aspekt af sagen, men tager derimod ikke stilling til kernen i min  

 oprindelige klage: nemlig det faktum, at 3 uafhængige, offentlige  

 instanser har givet stærkt misvisende oplysninger om de gældende  

 regler og frister for indmeldelse i a-kassen i mit konkrete  

 tilfælde.
Først har jeg detaljeret argumenteret for, at mit tilfælde  

 må betegnes som "atypisk", idet jeg har været indskrevet samtidig  

 på 2 hinanden overlappende overbygningsuddannelser på XXX  

 Universitet (henholdsvis kandidat- magisterordning), således at der  

 kunne herske begrundet tvivl om beregningen af de i loven fastsatte  

 tidsfrister.
Dernæst fremfører jeg, at dette forhold synes at  

 have skabt generel forvirring hos de 3 rådgivende instanser  

 (henholdsvis Universitetet, XXX A-kasse og Arbejdsformidlingen), hos hvem jeg  

 allerede i februar 2000 søgte rådgivning.
Alle forsikrede de mig  

 om, at det i mit tilfælde var datoen for færdiggørelse  

 og/eller udmeldelse af magisterordningen, der gjaldt, når den i loven  

 anførte 2-ugersfrist skulle beregnes:
 1) Som det er rigt dokumenteret i min oprindelige ansøgning, har  

 XXX Universitets professionelle studievejledning allerede vedkendt sig at  

 have misvejledt mig på samtlige mine konkrete forespørgsler  

 siden februar 2000. I DFAs afgørelse bemærkes det, at dette  

 alene ikke giver mig en bedre retsstilling i sagen.
2) Afgørelsen forholder sig imidlertid ikke til, at XXX egen  

 A-kasse har givet mig fejlagtig rådgivning i forbindelse med 2  

 telefoniske samtaler, ligeledes i februar 2000. Først henviste  

 rådgiveren blot til a-kassens dimittendmateriale, hvor jeg dog ikke  

 kunne finde svar på problemet om de 2 uddannelsesrelaterede  

 datofrister.
I en opfølgende samtale gav jeg defor a-kassens  

 rågiver en udførlig beskrivelse af mine forhold, hvor  

 rådgiveren skråsikkert udtalte, at jeg ikke kunne melde mig  

 ind i a-kassen med henblik på at blive  dagpengeberettiget så  

 længe jeg var fuldtidsstuderende på universitetet og modtog SU.  

 Hun bekræftede derefter universitetets egen udmelding om, at jeg  

 først skulle anmode om indmeldelse inden 2 uger efter frafald fra  

 magisteruddannelsen.
Jeg har desværre ikke noteret navnet på  

 den pågældende kvindelige rådgiver, men det er muligt, at  

 der er tale om min senere sagsbehandler hos XX, XX.
Det undrer mig meget at DFA i sin afgørelse  hverken nævner  

 eller tager stilling til det faktum, at XX egne rådgivere har givet mig  

 direkte fejlagtige oplysninger.
Jeg har været medlem af og betalt  

 kontingent til XXX i adskillige år.
Som menig fagforeningsmedlem tager  

 jeg det naturligvis som en selvfølge, at a-kassen udtaler sig  

 kompetent og under ansvar.
Jeg vil påstå, at det er stort set  

 umuligt at tage forholdsregler imod, at ens egen fagforening skulle give  

 misvisende rådgivning om så vigtigt et  

 spørgsmål.
3) Endelig henvendte jeg mig i februar 2000 personligt på den lokale  

 arbejdsformidling (XX, XX) med spørgsmål om dagpengeberettigelse  

 og rådighedsregler.
Jeg har senere fået oplyst at den  

 rådgiver, jeg talte med, med høj sandsynlighed hed XXX (tlf.  

 XXX). Han bekræftede Universitetets og a-kassens oplysning om, at jeg  

 ikke kunne melde mig i a-kassen så længe jeg stadig var  

 fuldtidsstuderende på SU, og betegnede i øvrigt min sag som  

 "atypisk". Denne henvendelse er ikke nævnt i min oprindelige klage og  

 sagsfremstilling af den simple årsag, at jeg var overbevist om, at  

 dokumentationen fra universitetet var nok til at omstøde a-kassens  

 afslag om indmeldelse.
Jeg kan dårligt bestride selve indholdet af Lov om  

 arbejdsløshedsforsikring § 41, stk. 1, nr. 3, litra b, som DFA  

 henviser til i sin afgørelse.
Men jeg anser det for helt uacceptabelt,  

 at jeg som færdig uddannet kandidat falder for den i loven beskrevne  

 2-ugers frist (med langvarig karantæne til følge), når  

 samtlige instanser, jeg som borger forlader mig på for kompetent  

 rådgivning, entydigt melder ud, at der i mit "atypiske" tilfælde  

 skal tages udgangspunkt i en anden tidsfrist, nemlig datoen for  

 udmeldelse fra magisterordningen (pr. 01.11.00). Da jeg d. 26. 10.00  

 mødte op i min a-kasse med det formål at melde mig ind, var jeg  

 således i god tro (og mente også at være i god tid !), idet  

 jeg fulgte a-kassens tidligere instruktioner.
Rådgivningsfejlen til side, finder jeg slutteligt anledning til at  

 bemærke, at det i tilfælde hvor ens uddannelsesordning bliver  

 nedlagt (som magisterordningen på XX), ikke synes teknisk muligt at  

 melde sig i a-kasse inden for lovens tidsfrist.
Lovgivningen har med andre  

 ord ikke taget højde for et tilfælde som mit, hvor jeg  

 ufortrødent fortsatte som fuldtidsstuderende på  

 magisterordningen (dvs. også efter bedømmelsen af cand. mag.  

 specialet var afgivet) indtil ordningen i realiteten bortfaldt.
Herefter var  

 det nu pludseligt blevet for sent at anmode om indmeldelse." 4. Arbejdsdirektoratets bemærkninger til klagen Ved oversendelsen af sagen til ankenævnet den  

 19. marts 2001 fandt direktoratet ikke at der var fremkommet nye oplysninger,  

 der gav anledning til at ændre afgørelsen af 5. februar  

 2001.
5. Nyt efter klagen Den 14. maj 2001 forespurgte sekretariatet telefonisk  

 arbejdsløshedskassen om, hvilken vejledning De eventuelt måtte  

 have modtaget i februar 2000.
Arbejdsløshedskassen oplyste, at det ikke lød sandsynligt,  

 at De ikke skulle være blevet vejledt i overensstemmelse med reglerne  

 om optagelse i en arbejdsløshedskasse, men at det ikke kunne hverken  

 af- eller bekræftes, hvilken vejledning De måtte have modtaget  

 eller at De skulle have henvendt Dem til arbejdsløshedskassen for at  

 få denne vejledning.
Der var således ikke i  

 arbejdsløshedskassen registreret en henvendelse fra Dem  

 desangående.
 Ved brev af 14. maj 2001 fremsendte sekretariatet kontorrapporten  

 vedrørende samtalen med arbejdsløshedskassen til Deres  

 orientering og anmodede om Deres eventuelle yderligere bemærkninger  

 hertil.
Ved brev af 17. maj 2001 fremkom De med yderligere bemærkninger til  

 det af sekretariatets fremsendte.
De bemærkede følgende:
 "Som reaktion på ankenævnets kontorrapport af 14. maj 2001,  

 som er fremsendt til min orientering, tillader jeg mig hermed at indsende en  

 præcision af forløbet af mine henvendelser til XXX A-kasse.  

 Dette sker i håb om, at en sådan præcision kan bidrage til  

 at udrede omstændighederne omkring den fejlagtige rådgivning, jeg  

 mener at have modtaget, med karantæne i A-kassen til følge.
Der var tale om 2 separate telefoniske henvendelser, da jeg i februar 2000  

 kontaktede XXX A-kasse med det formål at få klar besked om den  

 korrekte dato for ansøgning om optagelse i XX m. dimittend status.
Da  

 jeg ringede første gang, talte jeg blot kort med en kvinde (muligvis  

 en receptionist eller sekretær, hvis navn jeg desværre ikke har  

 noteret mig). Jeg beskrev kortfattet min særlige situation (dvs. min  

 indskrivning på 2 parallelle overbygningsuddannelser på XXX  

 Universitet), men kvinden henviste mig blot til XXX's skriftlige  

 informationsmateriale for dimittender.
Efter endt samtale konsulterede jeg  

 endnu engang dette skriftlige materiale med stor grundighed, men fandt dog  

 ingen afklaring på problemet vedr. den korrekte dato for optagelse.
Da jeg et par dage senere atter ringede til XX, bad jeg straks om, at tale  

 med en kvalificeret sagsbehandler, atter med henvisning til uklarheden.
Jeg  

 blev herefter stillet igennem til en sådan (som allerede anført,  

 er jeg ganske overbevist om, at det var XXX, jeg talte med).
Jeg forklarede sagsbehandleren min uddannelsesmæssige baggrund i  

 stor detaljerethed.
Hun erkendte herefter, at XX's dimittendmateriale ikke  

 tager højde for et tilfælde som mit (med dobbelt indskrivning),  

 og rådgav mig derefter entydigt om, at jeg først skulle melde  

 mig i A-kasse efter udmeldelsen fra Magisterkonferencen (som allerede  

 på det tidspunkt var under afvikling/ nedlægning på mit  

 uddannelsessted). Hun begrundede dette med, at jeg efter endt  

 kandidatuddannelse (dvs. bestået cand. mag. - speciale) fortsat ville  

 være indskrevet som fuldtidsstuderende på universitetet m. dertil  

 hørende SU-klip.
Det er dybt beklageligt, at XXX Arbejdsløshedskasse ikke har  

 registreret disse 2 telefoniske henvendelser, som jeg foretog med blot  

 få dages mellemrum i februar måned 2000. Om denne mangel evt.  

 skyldes, at jeg på dette tidspunkt endnu ikke figurerede i systemet som  

 ansøger om dimittend status, skal jeg ikke kunne sige.
Under alle  

 omstændigheder skal jeg henstille, at tvivlen vedr. den misvisende  

 rådgivning kommer mig til gode.
Jeg mener således, at jeg i min  

 allerede indsendte sagsfremstilling samt dokumentation (herunder  

 erklæringen om fejlagtig rådgivning fra XXX Universitets  

 studievejledning) har sandsynliggjort, at der på tidspunktet for mine  

 forespørgsler til de 3 hinanden uafhængige  

 rådgivningsinstanser herskede stor forvirring vedr. fortolkningen af  

 lovens regler i mit særlige tilfælde.
XXX (AMA: som De mente, at  

 De havde talt med i februar 2000 trods De ikke noterede Dem sagsbehandlerens  

 navn) udmelding stemte således nøje overens med den  

 rådgivning, jeg allerede havde indhentet fra Universitetets  

 professionelle studievejledning samt fra min lokale Arbejdsformidling (v.  

 rådgiver XX). Det faldt mig derfor slet ikke ind at udbede mig  

 skriftlig bekræftelse fra XX om gyldigheden af de udleverede  

 oplysninger.
Jeg håber på snarlig afgørelse i sagen, idet den lange  

 sagsbehandlingstid har trukket beslutningen om min eventuelle  

 dagpengeberettigelse i langdrag, hvilket desværre har gjort det  

 nødvendigt for mig at stifte gæld." 6. Regler Lov om arbejdsløshedsforskring m.v., jf.  

 lovbek. nr. 712 af 19. juli 2000 § 41, stk. 1, nr. 3 b.  Ret til optagelse som medlem har personer, som  

 har gennemført en erhvervsmæssig uddannelse af mindst 18  

 måneders varighed inden for kassens faglige område eller en  

 erhvervsgrunduddannelse i henhold til lov om erhvervsgrunduddannelse,  

 når kassen modtager skriftlig begæring om optagelse senest 2 uger  

 efter uddannelsens afslutning.
Direktoratets bekendtgørelse nr. 617 af 23. juli 1999 om  

 optagelse i en a-kasse for lønmod-  

 tagere § 9. En person kan tidligst blive optaget fra det  

 tidspunkt, hvor a-kassen har modtaget en skriftlig ansøgning om  

 optagelse.
Optagelse kan dog ikke ske før arbejdets første dag  

 eller uddannelsens afslutning.
 ...........
 Stk. 3. For at en ansøger kan blive optaget  

 på baggrund af uddannelse, skal a-kassen have modtaget skriftlig  

 ansøgning senest 2 uger efter uddannelsens afslutning.
Stk. 4. En uddannelse anses for afsluttet,  

 når studieaktiviteten er ophørt, alle karakterer er givet, og  

 eksamen er bestået.
Hvis udstedelsen af et eksamensbevis sker i  

 tilknytning til uddannelsens afslutning, vil eksamensbeviset altid kunne  

 betragtes som uddannelsens afslutning.
 ..........
