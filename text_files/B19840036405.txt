 Efter lov nr. 534 af 13. december 1972 om handel med frø, såsæd,  

 læggekartofler og planter, som ændret ved lov nr. 81 af 27. februar 1980 (*  

 1), og til gennemførelse af De europæiske Fællesskabers rådsdirektiv af 29.  

 september 1970 om handel med grønsagsfrø (70/458/EØF), som senest ændret ved  

 rådsdirektiv af 8. december 1980 (80/1141/EØF), fastsættes:
Indledende bestemmelser Bekendtgørelsens område § 1.  Denne bekendtgørelse fastsætter betingelserne  

 for produktion og omsætning af frø af de i bilag 1 nævnte arter af grønsager,  

 i det følgende kaldt grønsagsfrø.
Definitioner § 2.  I denne bekendtgørelse forstås ved:
 1. Grønsagsfrø: Frø til såning.
 2. Virksomhed: Et firma eller en enkeltperson.
 3. Præ-basisfrø: Grønsagsfrø af en forædlet sort, der benyttes af  

 forædleren eller dennes repræsentant til vedligeholdelse af sorten eller til  

 avl af basisfrø.
4. Basisfrø: Grønsagsfrø, som a. under ansvar af forædleren eller dennes repræsentant er avlet på  

 præ-basisfrø, b. er bestemt til avl af frø af kategorien certificeret frø.
5. Certificeret frø: Grønsagsfrø, som a. på forædlerens anmodning er avlet på præ-basisfrø, eller b. er avlet på basisfrø, c. overvejende er bestemt til avl af grønsager.
6. Standardfrø: Grønsagsfrø, som er a. er tilstrækkeligt sortsægte og sortsrent, b. overvejende er bestemt til avl af grønsager.
 7. Småpakning: En pakning af certificeret frø eller standardfrø med  

 en højeste nettovægt som anført:
a. ært, bønne, pralbønne og valsk bønne: 5 kg, b. løg, bladbede, rødbede, gulerod, radis, ræddike, skorkoner, spinat og  

 vårsalat: 500 g, c. andre arter af grønsager 100 g.
 I de nævnte vægtgrænser medregnes ikke eventuelt indhold af granulerede  

 pesticider, pilleringsmidler eller andre faste tilsætningsstoffer.
 8. Salg: Salg, udbud til salg samt fordeling, levering eller anden  

 form for overdragelse.
 9. Sæson: Perioden fra 1. juli til 30. juni.
Kontrolmyndighed § 3.  Kontrollen med overholdelsen af denne  

 bekendtgørelse udøves af statsfrøkontrollen.
 Stk. 2.  Statsfrøkontrollen er berettiget til at udtage  

 prøver af alt grønsagsfrø, der sælges, til kontrol med, at det opfylder  

 bestemmelserne i denne bekendtgørelse.
Stk. 3.  Nærmere regler til gennemførelse af  

 bekendtgørelsen fastsættes af statsfrøkontrollen.
Reglerne skal godkendes af  

 landbrugsministeren.
Betingelser for salg § 4.  Grønsagsfrø må kun sælges, såfremt det opfylder  

 bestemmelserne i denne bekendtgørelse.
 Stk. 2.  Et parti grønsagsfrø, der sælges, skal være  

 tilstrækkeligt ensartet.
 Stk. 3.  Vægten af et parti grønsagsfrø må ikke  

 overstige følgende vægtgrænser:
 1. For frø, der er på størrelse med eller større end  

 hvedekerner: 20 tons.
 2. For frø, der er mindre end hvedekerner: 10 tons.
§ 5.  Bestemmelserne i § 4 gælder ikke for 1. Grønsagsfrø, der sælges a. til stater uden for De europæiske Fællesskaber, b. som råvare med henblik på oprensning, c. til forsøg, videnskabeligt formål eller forædlingsformål.
 2. præ-basisfrø, der sælges til opformering under  

 forædlerens ansvar.
 3. frø, der skal benyttes til avl af prydplanter.
Sortsliste § 6.  Grønsagsfrø, der er avlet her i landet, kan  

 godkendes såfremt det tilhører en sort, der er optaget på sortsliste efter  

 bestemmelserne i den til enhver tid gældende bekendtgørelse om en sortsliste  

 over grønsagsarter, på den nationale sortsliste i en medlemsstat af De  

 europæiske Fællesskaber eller på Det europæiske økonomiske Fællesskabs fælles  

 sortsliste over grønsagsarter.
For godkendelse som basisfrø eller  

 certificeret frø er det en betingelse, at den pågældende sort er optaget på  

 sortsliste under sorter, der kan godkendes i disse kategorier.
 Stk. 2.  Uanset bestemmelsen i stk. 1 kan grønsagsfrø  

 bestemt til udførsel til en medlemsstat af De europæiske Fællesskaber  

 godkendes såfremt den pågældende sort er tilladt anvendt i denne medlemsstat.
Registrering af havefrøvirksomheder § 7.  Virksomheder med sæde her i landet, der agter  

 erhvervsmæssigt at oprense, udveje og sælge grønsagsfrø, skal registreres  

 under statsfrøkontrollen forud for produktionens påbegyndelse.
 Stk. 2.  Virksomhederne skal på begæring give  

 statsfrøkontrollen enhver oplysning om de af kontrollen omfattede partier.  

 Rigtigheden af oplysninger kan forlanges bekræftet af statsautoriseret eller  

 registreret revisor.
Stk. 3.  Statsfrøkontrollen har adgang til renserier,  

 lagerbygninger og forretningslokaler og er berettiget til at foretage  

 eftersyn og udtage prøver i det omfang, kontrollen gør det nødvendigt.
Det  

 påhviler virksomheden at yde statsfrøkontrollen den bistand, der er nødvendig  

 til kontrollens gennemførelse.
Stk. 4.  Registrerede virksomheder skal føre kontrol med  

 og regnskab over forråd og salg af grønsagsfrø med angivelse af mængde samt  

 afsender og modtager af ind- og udgående partier.
Regnskab over frøpartierne  

 skal opbevares mindst 3 år.
 Stk. 5.  Bestemmelserne i stk. 1-4 gælder ikke for  

 virksomheder, der udelukkende køber og videresælger grønsagsfrø, der er  

 færdigpakket her i landet.
Anmeldelse § 8.  Anmeldelse af grønsagsfrø til avlskontrol og  

 partikontrol skal indgives skriftligt til statsfrøkontrollen, og kan kun  

 indgives af registrerede havefrøvirksomheder.
Avlskontrol Frøavl § 9.  Avl af grønsagsfrø må kun ske på grundlag af en  

 skriftlig kontrakt mellem en havefrøvirksomhed og den enkelte avler.  

 Kontraktformularen skal være godkendt af statsfrøkontrollen.
Markkontrol § 10.  Statsfrøkontrollen gennemfører i vækstperioden  

 besigtigelse af de anmeldte arealer og foranstalter kontroldyrkning af  

 udlægspartier til kontrol med, at de opfylder betingelserne for godkendelse.
 Stk. 2.  Statsfrøkontrollen er berettiget til nødvendig  

 færden på avlsejendommen og kan foretage eftersyn af rum og anlæg, der  

 benyttes til opbevaring og behandling af avlen.
Godkendelse § 11.  Efter afslutning af markkontrollen og  

 kontroldyrkningen underretter statsfrøkontrollen skriftligt anmelderen om  

 resultatet af avlskontrollen, og såfremt betingelserne herfor er opfyldt,  

 godkendes avlen på arealet til forsegling i den pågældende kategori.
 Stk. 2.  For avl, der ikke kan godkendes som anmeldt,  

 meddeles begrundelse for afgørelsen.
Partikontrol Kvalitetsnormer § 12.  Grønsagsfrø af godkendt avl kan godkendes til  

 salg, såfremt det opfylder kvalitetsnormerne i bilag 2.
 § 13.  Statsfrøkontrollen udtager prøver af et parti  

 grønsagsfrø til kontrol med, at det opfylder de fastsatte kvalitetsnormer,  

 samt prøver til udsåning i statsfrøkontrollens kontrolmark til efterkontrol  

 med sortsægthed og sortsrenhed.
 § 14.  Et parti grønsagsfrø kan fjernes fra  

 virksomhedens lager, så snart statsfrøkontrollen har givet meddelelse om, at  

 kontrollen har vist, at kvalitetsnormerne er opfyldt uanset, om resultatet af  

 efterkontrollen foreligger.
 § 15.  Efter afslutningen af en sæson offentliggør  

 statsfrøkontrollen en oversigt over resultatet af kontrollen.
 § 16.  Mod dokumentation for køb har enhver køber af  

 grønsagsfrø ret til at få oplysninger såvel hos virksomheden som hos  

 statsfrøkontrollen om resultatet af kontrollen af det pågældende parti.
Undtagelser fra kravet til spireevne § 17.  Statsfrøkontrollen kan meddele tilladelse til  

 salg af grønsagsfrø 1. af kategorierne præ-basisfrø, basisfrø og  

 certificeret frø inden, resultatet af afprøvningen vedrørende spireevne  

 foreligger, forudsat, at a. salg kun sker til første led i handelskæden, b. sælgeren har 1). modtaget foreløbigt analysebevis fra  

 statsfrøkontrollen, 2). meddelt statsfrøkontrollen køberens navn, 3). oplyst  

 køberen om den foreløbigt konstaterede spireevne, 2. af kategorierne præ-basisfrø og basisfrø, der ikke  

 opfylder kravene til spireevne, forudsat, at a. frøet sælges til videre opformering, b. sælgeren oplyser køberen om den konstaterede spireevne.
 Stk. 2.  Stk. 1 gælder ikke grønsagsfrø, der er indført  

 fra stater uden for De europæiske Fællesskaber, med mindre det er formeret i  

 den pågældende stat på grundlag af basisfrø godkendt her i landet, jfr. § 42,  

 stk. 1, nr. 3.
Mærkning § 18.  Ved salg skal hver pakning (emballageenhed),  

 dog ikke småpakninger, være forsynet med en officiel mærkeseddel, der  

 opfylder bestemmelserne i bilag 3, A.
 Stk. 2.  Mærkningen foretages af statsfrøkontrollen i  

 forbindelse med prøvetagningen.
 Stk. 3.  Mærkesedlen skal være anbragt således, at  

 fastgørelsen er sikret ved forseglingen.
 Stk. 4.  Som officiel mærkning kan anvendes en  

 klæbemærkeseddel eller en påsyet mærkeseddel af ikke let afriveligt  

 materiale.
Indlægsmærke § 19.  I pakninger, der ikke er mærket efter § 18,  

 stk. 4, skal forefindes et indlægsmærke, der opfylder bestemmelserne i bilag  

 3, A, nr. 2.
Annullering § 20.  Såfremt resultatet af den i § 13 nævnte kontrol  

 viser, at partiet ikke opfylder kvalitetsnormerne i bilag 2, fjerner  

 statsfrøkontrollen mærkesedlerne fra partiet.
Særlig mærkning § 21.  Pakninger med præ-basisfrø, basisfrø og  

 certificeret frø, der er godkendt efter § 17, stk. 1, skal være mærket efter  

 bestemmelserne i §§ 18-19 samt være forsynet med en leverandøretiket, på  

 hvilken er angivet den foreløbigt oplyste spireevne, leverandørens og  

 modtagerens navn og adresse samt partiets referencenummer.
 § 22.  Pakninger, der sælges efter § 5, er ikke  

 omfattet af bestemmelserne i §§ 18-19.
 Stk. 2.  Pakninger, der sælges efter § 5, nr. 1, c, og  

 nr. 3, skal ved sælgerens eller leverandørens foranstaltning være forsynet  

 med en særlig mærkeseddel, der opfylder bestemmelserne i bilag 3, E.
 Stk. 3.  Pakninger, der er godkendt efter § 6, stk. 2,  

 skal være forsynet med en leverandøretiket, på hvilken er anført  

 »Grønsagsfrø til udførsel«.
Forsegling § 23.  Ved salg skal hver pakning være forseglet.  

 Forseglingen foretages af statsfrøkontrollen i forbindelse med prøvetagning  

 og mærkning ved hjælp af en plombe eller et klæbemærke præget med eller  

 påtrykt en kongekrone samt ordene »Statsfrøkontrollen, Danmark«.
 Stk. 2.  Forseglingen skal foretages på en sådan måde,  

 at den ødelægges ved pakningens åbning og ikke kan anvendes igen.
 § 24.  Et parti grønsagsfrø må sælges i en periode på  

 1 år efter den dato, hvor forseglingen har fundet sted.
Stk. 2.  Godkendelse af et parti grønsagsfrø eller en  

 del deraf kan forlænges efter udløbet af den i stk. 1 nævnte periode, såfremt  

 partiet fortsat opfylder kravet til spireevne.
Statsfrøkontrollen udtager en  

 prøve af partiet til undersøgelse herfor og foretager den nødvendige  

 tillægsmærkning.
Særlige bestemmelser Standardfrø § 25.  Grønsagsfrø, der er tilstrækkeligt sortsægte og  

 sortsrent kan uden forudgående avlskontrol godkendes til salg som  

 standardfrø, såfremt det opfylder kvalitetsnormerne i bilag 2.
 § 26.  Statsfrøkontrollen udtager prøver af et parti  

 standardfrø til kontrol med, at det opfylder kvalitetsnormerne i bilag 2,  

 samt prøver til udsåning i statsfrøkontrollens kontrolmark til stikprøvevis  

 efterkontrol med sortsægthed.
 § 27.  Et parti standardfrø kan sælges i pakninger,  

 der er mærket af den registrerede virksomhed efter bestemmelserne i bilag 3,  

 C.
 § 28.  Et parti standardfrø kan sælges i pakninger,  

 der er forseglet af den registrerede virksomhed.
 Stk. 2.  Pakningerne skal være forseglet på en sådan  

 måde, at forseglingen ødelægges ved pakkens åbning og ikke kan anvendes igen.
§ 29.  Såfremt resultatet af den i § 27 nævnte kontrol  

 viser, at partiet ikke opfylder kvalitetsnormerne i bilag 2, må partiet ikke  

 forhandles inden for De europæiske Fællesskaber.  Småpakninger § 30.  Officielt mærkede og forseglede partier af  

 certificeret frø og godkendte partier af standardfrø kan opdeles og sælges i  

 småpakninger uden officiel mærkning og forsegling.
 § 31.  Småpakninger skal være mærket med en  

 leverandøretiket eller med en trykt eller påstemplet påskrift udvendig på  

 pakningen, der opfylder bestemmelserne i bilag 3. Såfremt pakningen er  

 gennemsigtig, kan etiketten anbringes inden i pakningen.
Stk. 2.  Småpakninger skal være forseglet af  

 virksomheden på en sådan måde, at forseglingen ødelægges ved pakningens  

 åbning og ikke kan anvendes igen.
Genforsegling af småpakninger af  

 certificeret frø må kun finde sted under statsfrøkontrollens kontrol.
 § 32.  Småpakninger må sælges indtil udløbet af den  

 sæson, der følger efter den sæson, hvor partiet er godkendt.
§ 33.  Såfremt småpakninger ønskes godkendt til salg  

 ud over de i § 33 nævnte perioder, udtager statsfrøkontrollen en prøve af et  

 antal pakninger, der er repræsentative for restpartiet, til fornyet  

 undersøgelse for spireevne.
Såfremt restpartiet fortsat opfylder kravet til  

 spireevne, godkendes dette.
Virksomheden foretager tillægsmærkning med en  

 leverandøretiket, der angiver den ændrede sidste salgsdato, og at sidste  

 salgsdato er ændret.
Salgsdatoen kan højst forlænges i et år fra den  

 oprindelige sidste salgsdato.
§ 34.  Med henblik på statsfrøkontrollens udtagelse af  

 stikprøver til kontrol med overholdelse af kvalitetsnormerne skal  

 virksomheder, der udvejer og sælger småpakninger, meddele statsfrøkontrollen,  

 hvornår udvejning og ekspedition af småpakninger begynder, samt oplyse  

 referencenumre på de partier, der indgår i ekspeditionen.
Såfremt der i  

 sæsonens løb indgår andre partier i ekspeditionen, skal statsfrøkontrollen  

 straks underrettes herom.
Såfremt ekspeditionen afbrydes, skal  

 statsfrøkontrollen underrettes, hver gang afsendelse finder sted.
 Stk. 2.  Ved udvejning i småpakninger af indførte  

 partier af certificeret grønsagsfrø, skal den i stk. 1 nævnte meddelelse være  

 ledsaget af de officielle analysebeviser og en mærkeseddel fra partierne  

 eller en fotokopi af disse dokumenter.
Kemisk behandlet grønsagsfrø § 35.  Kemisk behandlet (bejdset) grønsagsfrø må kun  

 sælges, såfremt bejdsemidlet af miljøstyrelsen er tilladt anvendt til  

 bejdsning af grønsagsfrø af den pågældende art efter lov nr. 212 af 23. maj  

 1979 om kemiske stoffer og produkter, som ændret ved lov nr. 68 af 20.  

 februar 1980. Midlet skal være ensartet fordelt i partiet.
Stk. 2.  Bejdset grønsagsfrø må kun sælges og  

 transporteres i lukkede pakninger.
Uden på pakningen og på den officielle  

 mærkeseddel eller på leverandøretiketten skal være meddelt oplysning om den  

 foretagne bejdsning som fastsat i bilag 3. Bestemmelser om emballering og  

 etikettering af bejdset grønsagsfrø fastsat efter den i stk. 1 nævnte lov  

 skal være overholdt.
Privat afprøvning § 36.  Uanset bestemmelserne i § 6, stk. 1, og § 41,  

 stk. 1, nr. 1, kan det tillades, at grønsagsfrø af en sort, der er anmeldt  

 til afprøvning med henblik på godkendelse til optagelse på sortsliste her i  

 landet eller i en medlemsstat af De europæiske Fællesskaber, sælges til  

 privat afprøvning for dyrknings- og nytteværdi.
Stk. 2.  Ansøgning om tilladelse til salg efter stk. 1  

 skal indgives til statens planteavlsforsøg, sekretariatet for  

 sortsafprøvning.
Ansøgningen skal indgives på en særlig blanket og kan  

 indgives af sortsejeren, såfremt denne er bosat her i landet, eller af en her  

 i landet bosat repræsentant for sortsejeren.
 Stk. 3.  Ansøgning om tilladelse til indførsel og salg  

 efter stk. 1 skal indgives af den, der agter at indføre partiet, og skal  

 indeholde oplysning om art, sort, mængde og oprindelsesland, samt være  

 vedlagt en bekræftet kopi af anmeldelsen til officiel afprøvning.
 § 37.  Tilladelse til salg til privat afprøvning kan  

 gives for en periode på 3 år fra det tidspunkt, hvor anmeldelsen til  

 afprøvning er accepteret af statens planteavlsforsøg eller af den officiellle  

 afprøvningsmyndighed i oprindelseslandet.
 Stk. 2.  I den i stk. 1 nævnte periode skal sorten  

 forhandles under en kodebetegnelse, der fastsættes af sekretariatet for  

 sortsafprøvning.
 Stk. 3.  Tilladelsen til salg bortfalder, såfremt  

 anmeldelsen af sorten trækkes tilbage af anmelderen, eller afprøvningen af  

 sorten af andre grunde ophører.
 § 38.  I hver sæson kan der kun gives tilladelse til  

 salg til privat afprøvning her i landet af de i bilag 4 nævnte vægtmængder af  

 de enkelte arter.
§ 39.  Ved salg skal partiet være pakket, mærket og  

 forseglet af forædleren eller dennes repræsentant.
Pakningerne skal endvidere  

 være mærket med et officielt klæbemærke med teksten »Frø til privat  

 afprøvning«.
Indførsel af grønsagsfrø § 40.  Grønsagsfrø må indføres, såfremt 1. sorten er optaget på den danske sortsliste, på den  

 nationale sortsliste i en anden medlemsstat af De europæiske Fællesskaber  

 eller på Det europæiske økonomiske Fællesskabs fælles sortsliste over  

 grønsagsarter.
2. partiet, a. er godkendt som præ-basisfrø, basisfrø eller certificeret frø b. er godkendt og kontrolleret af en myndighed 1). i en anden medlemsstat  

 af De europæiske Fællesskaber eller 2). i et tredjeland, hvis godkendelse der  

 er truffet beslutning om at ligestille med godkendelse meddelt i Danmark, og  

 opfylder de i ligestillingsbeslutningen fastsatte bestemmelser, c. opfylder betingelserne i § 36.
 Stk. 2.  Uanset bestemmelsen i stk. 1, nr. 2, kan et  

 parti grønsagsfrø, der ikke skal bruges til videre fremavl, indføres og  

 sælges, såfremt partiet er undergivet kontrol som standardfrø.
 Stk. 3.  Såfremt den pågældende sort kun er optaget på  

 den nationale sortsliste i en anden medlemsstat af De europæiske  

 Fællesskaber, påhviler det importøren at dokumentere dette i fornødent  

 omfang.
 Stk. 4.  Indførsel af partier af grønsagsfrø, herunder  

 småpakninger, skal anmeldes til statsfrøkontrollen.
 Stk. 5.  Indført grønsagsfrø må kun sælges af  

 registrerede havefrøvirksomheder.
§ 41.  Statsfrøkontrollen kan tillade indførsel af et  

 parti grønsagsfrø, der ikke opfylder betingelserne i § 41, såfremt partiet 1. indføres til fremavl, og det deraf avlede frø skal  

 udføres, 2. indføres til rensning og færdigbehandling og  

 derefter skal udføres, 3. er avlet direkte på basisfrø, som er godkendt her i  

 landet, og indføres med henblik på godkendelse som certificeret frø efter at  

 være markkontrolleret af en udenlandsk myndighed, der opfylder bestemmelserne  

 i § 41, stk. 1, nr. 2, b.
 4. er avlet som præ-basisfrø og indføres til videre  

 opformering under ansvar af forædlerens danske repræsentant.
 Stk. 2.  Grønsagsfrø kan uden tilladelse indføres til  

 forsøg, videnskabelige formål eller forædlingsformål i partier med en højeste  

 nettovægt som anført:
 1. ært, bønne, pralbønne og valsk bønne: 50 kg.
 2. løg, bladbede, rødbede, majroe, vandmelon, græskar,  

 gulerod, radis, ræddike, skorzoner, spinat og vårsalat: 5 kg.
 3. andre arter af grønsager: 1 kg.
 Statsfrøkontrollen kan tillade indførsel af grønsagsfrø i større mængder  

 til nævnte formål.
Almindelige bestemmelser Undtagelser § 42.  Såfremt det er nødvendigt for at overvinde  

 forbigående vanskeligheder med forsyningen af grønsagsfrø, kan  

 landbrugsministeren tillade, at der midlertidigt sælges grønsagsfrø, der ikke  

 opfylder bestemmelserne i denne bekendtgørelse.
 Stk. 2.  Landbrugsministeren kan i øvrigt dispensere fra  

 bestemmelserne i bekendtgørelsen, når særlige forhold taler herfor.  

 Statsfrøkontrollen kan bemyndiges til at meddele sådanne dispensationer på  

 landbrugsministerens vegne.
Klageadgang § 43.  Statsfrøkontrollens afgørelser om godkendelse  

 eller kassation af et parti grønsagsfrø kan indbringes for  

 landbrugsministeren inden 4 uger efter, at meddelelse om afgørelsen er  

 modtaget.
Gebyrer § 44.  Landbrugsministeren fastsætter ved  

 betalingsreglement gebyrer til dækning af statsfrøkontrollens udgifter ved  

 kontrollen efter denne bekendtgørelse og af statens planteavlsforsøgs  

 udgifter ved udstedelse af tilladelser efter § 38.
Straf § 45.  Overtrædelse af bekendtgørelsen straffes med  

 bøde efter lov nr. 534 af 13. december 1972.
 Stk. 2.  Overtrædelse af bekendtgørelsen kan i grovere  

 tilfælde eller i gentagelsestilfælde medføre fradømmelse efter § 79 i  

 borgerlig straffelov af retten til at producere, rense og sælge grønsagsfrø  

 eller begrænsninger i adgangen hertil.
Ikrafttræden § 46.  Bekendtgørelsen træder i kraft den 15. juli  

 1984.
 Stk. 2.  Samtidig ophæves bekendtgørelse nr. 347 af 18.  

 juli 1979 om handel med grønsagsfrø med ændringsbekendtgørelse nr. 381 af 17.  

 juli 1981 og nr. 54 af 16. februar 1984 samt bekendtgørelse nr. 348 af 18.  

 juli 1979 om regler for handel med grønsagsfrø til erhvervsmæssige  

 afprøvning.
Landbrugsministeriet, den 5. juli 1984 NIELS ANKER KOFOED /Henrik Wanscher Bilag 1 Plantearter omfattet af bekendtgørelsen (§ 1) Bilag 2 Kvalitetsnormer (§ 12 og 25) 1. Frøet skal være tilstrækkeligt sortsægte og  

 sortsrent.
 2. Sygdomme og skadelige organismer, der nedsætter  

 frøets brugsværdi, må kun forekomme i den mindst mulige udstrækning.
 3. Frøet skal i øvrigt opfylde følgende betingelser:
 1. Frø af bælgplanter må ikke være angrebet af levende  

 insekter af nedennævnte arter:
Acanthoscelides abtectus Say Bruchus affinis Froel Bruchus atomarius L.
 Bruchus pisorum L.
 Bruchus rufimanus Boh.
 2.Frøet må ikke være angrebet af levende Acarina.
Bilag 3 Mærkning af partier og pakninger A.
Mærkning af partier og pakninger af præ-basisfrø, basisfrø og  

 certificeret frø, bortset fra frø i småpakninger 1. Oplysninger på den officielle mærkeseddel (§ 18).
1. EØF-regler og -normer' 2. Statsfrøkontrollen, Danmark 3. Forseglingsdato (måned og år) 4. Partiets referencenummer 5. Art 6. Sort 7. Kategori 8. Avlsland 9. Angivet netto- eller bruttovægt (eller angivet  

 antal frø) 10. Andre oplysninger.
Bemærkninger 1. Under punkt 10 skal det anføres, såfremt der er  

 foretaget kemisk behandling af frøet.
Såfremt der er anvendt granulerede  

 pesticider, pilleringsmidler eller andre faste tilsætningsstoffer til  

 behandling af frøet, skal endvidere angives arten af tilsætningsstoffet samt  

 det omtrentlige vægtforhold mellem vægten af de rene frø og den samlede vægt.  

 For pilleret frø kan i stedet angives antallet af frø/frønøgler og anføres  

 »Pilleret« 2. Under punkt 10 skal anføres, såfremt der er tale om  

 præ-basisfrø eller basisfrø, der er godkendt med lavere spireevne i medfør af  

 § 17, stk. 1, nr. 2 2. Oplysninger på indlægsmærket (§ 19) 1. Partiets referencenummer 2. Art 3. Sort B.
Mærkning af småpakninger af certificeret frø (§ 31) (Leverandøretiket eller trykt tekst på pakningen).
1. EØF-regler og -normer' 2. Navn og adresse på den leverandør, der er ansvarlig  

 for etiketteringen, eller dennes identifikationsmærke 3. År for forsegling eller seneste afprøvning af  

 spireevnen.
I stedet for året kan angives afslutningen af produktionsåret 4. Art 5. Sort 6. Kategori 7. Statsfrøkontrollens referencenummer for det  

 oprindelige parti 8. Angivet netto- eller bruttovægt eller angivet antal  

 frø. Kravet gælder ikke småpakninger indtil 500 g.
9. Andre oplysninger Bemærkninger.
 1. For certificeret frø kan i pkt. 6 angives  

 »C« i stedet for certificeret frø.
2. Under pkt. 9 skal oplyses, såfremt der er foretaget  

 kemisk behandling af frøet.
Såfremt der er anvendt granulerede pesticider,  

 pilleringsmidler eller andre faste tilsætningsstoffer til behandling af  

 frøet, skal endvidere angives arten af tilsætningsstoffet samt det  

 omtrentlige forhold mellem vægten af de rene frø og den samlede vægt.
For  

 pilleret frø kan i stedet angives antallet af frø/frønøgler og anføres  

 »Pilleret«.
C.
Mærkning af partier af standardfrø (§ 27) (Leverandøretiket eller trykt tekst på pakningen).
1. EØF-regler og -normer' 2. Navn og adresse på den leverandør, der er ansvarlig  

 for etiketteringen, eller dennes identifikationsmærke 3. År for forsegling eller seneste afprøvning af  

 spireevnen.
4. Art 5. Sort 6. Kategori 7. Firmaets referencenummer 8. Angivet netto- eller bruttovægt (eller angivet  

 antal frø).
9. Andre oplysninger Bemærkninger.
1. Under pkt. 9 skal oplyses, såfremt der er foretaget  

 kemisk behandling af frøet.
Såfremt der er anvendt granulerede pesticider,  

 pilleringsmidler eller andre faste tilsætningsstoffer til behandling af  

 frøet, skal endvidere angives arten af tilsætningsstoffet samt det  

 omtrentlige forhold mellem vægten af de rene frø og den samlede vægt.
For  

 pilleret frø kan i stedet angives antallet af frø/frønøgler og anføres  

 »Pilleret«.
D.
Mærkning af småpakninger af standardfrø (§ 31) (Trykt eller stemplet tekst på pakningen).
1. EØF-normer' 2. Navn og adresse eller bomærke for det for  

 udportioneringen ansvarlige firma 3. År for udportionering og lukning.
I stedet for året  

 kan angives sidste salgsdato.
4. Art 5. Sort 6. Kategori »Standardfrø« eller  

 »St« 7. Firmaets referencenummer 8. Andre oplysninger Bemærkninger.
1. Under pkt. 8 skal oplyses, såfremt der er foretaget  

 kemisk behandling af frøet.
Hvis frøet er pilleret, skal anføres  

 »Pilleret«.
E.
Særlig mærkning (§ 22) a.
Mærkning af frø leveret i h.t. § 5, nr. 1, C.
Leverandøretiketten skal  

 indeholde følgende oplysninger:
1. Firmanavn eller firmaets identifikationsmærke 2. Art 3. Sort 4. Kun til forsøg/videnskabeligt  

 formål/forædlingsformål 5. Andre oplysninger b.
Mærkning af frø leveret i h.t. § 5, nr. 3 Leverandøretiketten skal indeholde følgende oplysninger:
1. Firmanavn eller firmaets identifikationsmærke 2. Kun til avl af prydplanter' F.
Mærkesedlens farve og dimensioner 1. Farve a.
Den officielle mærkeseddel b.
Leverandøretiketter for småpakninger og standardfrø 2. Dimensioner for mærkesedlen og leverandøretiketten Dimensionen skal være mindst 110x67 mm.
Kravet gælder dog ikke  

 småpakninger.
