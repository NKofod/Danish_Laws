Nr BSF 98 Forslag til folketingsbeslutning om sanktioner over for Tyrkiet Fremsat af Keld Albrechtsen (EL) Søren Søndergaard (EL) den 28. marts 1995 Folketinget opfordrer regeringen til at bringe den kritiske dialog med Tyrkiet til ophør og i stedet arbejde for internationale sanktioner over for landet, herunder afbrydelse af de økonomiske aftaler mellem Tyrkiet og EU.
Bemærkninger til forslaget Den tyrkiske invasion af den FN-beskyttede zone i det nordlige Irak, den  

 største aktion i Tyrkiets moderne historie med deltagelse af 35.000 soldater,  

 er et udtryk for, at den internationale selvtægtspolitik, som Sydafrika under  

 apartheid og Israel hidtil har haft eneret på at udføre, griber om sig.
Aktionen er ikke bare et organiseret overgreb på den kurdiske befolkning,  

 den er også en grov krænkelse af både et andet lands suverænitet og af FN's  

 beskyttelseszone.
Derfor må aktionen straks bringes til ophør, og Danmark må  

 tage initiativer, som kan gøre det klart for NATO-partneren Tyrkiet, at  

 landet ikke har frit spillerum til at krænke menneskerettigheder og national  

 suverænitet.
