Medlemmet rettede den 30. april 2001 telefonisk henvendelse til AF for at  

 meddele, at ferien var slut og medlemmet ønskede at få oplyst,  

 hvordan han skulle forholde sig.
Medlemmet fik oplyst, at han ikke skulle  

 foretage sig noget.
 Først den 14. maj 2001 hvor medlemmet skulle aflevere nyt  

 dagpengekort, bliver han opmærksom på fejlen og tilmeldes igen  

 AF.
 Kassen traf afgørelse om, at medlemmet ikke var berettiget til  

 dagpenge i perioden 30. april 2001 til 13. maj 2001, pga. den manglende  

 tilmelding til AF.
 Medlemmets datter anførte blandt andet i klagen, at den vejledning  

 hendes far havde fået hos AF ikke var tilfredsstillende.
 Direktoratet tiltrådte kassens afgørelse og bemærkede,  

 at direktoratet alene havde kompetence til at behandle klager over a-kassens  

 afgørelse.
 Medlemmets datter anførte i klagen til ankenævnet, at  

 a-kassen heller ikke havde givet korrekt vejledning, idet kassen afmeldte  

 medlemmet selvom a-kassen vidste, at medlemmet afmeldte sig pga. ferie.  

 Medlemmet havde således fået mangelfuld vejledning af såvel  

 AF som af a-kassen.
Ankenævnet fandt, at medlemmet i relation til sin dagpengeret i  

 tiden fra og med den 30. april 2001 til og med den 13. maj 2001skulle  

  stilles som om, at han var tilmeldt Arbejdsformidlingen. (AF) Ankenævnet lagde vægt på, at medlemmet kontaktede AF  

 umiddelbart efter ferien for at søge råd og vejledning, idet han  

 tilsyneladende var usikker på, hvad han skulle foretage sig, når  

 afmeldingen var sket på grund af ferie, som han samtidig havde oplyst  

 a-kassen om.
Medlemmet skulle derfor stilles som om han havde modtaget  

 fyldestgørende vejledning.
Ankenævnet vurderede, at medlemmet  

 ville have tilmeldt sig til AF den 30. april 2001, hvis AF havde vejledt ham  

 korrekt.
Medlemmet skulle derfor anses for berettiget til dagpenge i perioden  

 med manglende tilmelding.
Rådighed   afmeldt AF under  

 længere ferie   vejledning Ankenævnet har behandlet Deres klage på vegne af Finn Andersen  

 på møde den 27. juni 2002.
Nævnet traf denne A F G Ø R E L S E xx skal i relation til sin dagpengeret i tiden fra og med den 30. april  

 2001 til og med den 13. maj 2001 stilles som om, at han var tilmeldt  

 Arbejdsformidlingen. (AF) Ankenævnet har lagt til grund, at xx på dagpengekort af 1.  

 april 2001 anmodede xx Arbejdsløshedskasse om at blive afmeldt AF, at  

 baggrunden for afmeldingen var afholdelse af ferie i perioden 26. marts 2001  

 til 29. april 2001, at a-kassen noterede afmeldingen den 2. april 2001, at  

 a-kassen sendte afmeldebrev til xx den 14. april 2001, at xx rettede  

 telefonisk henvendelse til AF den 30. april 2001 for at søge råd  

 og vejledning, og at xx blev tilmeldt AF den 14. maj 2001.
 Ankenævnet har lagt vægt på, at xx kontaktede AF  

 umiddelbart efter ferien for at søge råd og vejledning, idet han  

 tilsyneladende var usikker på, hvad han skulle foretage sig, når  

 afmeldingen var sket på grund af ferie, som han samtidig havde oplyst  

 a-kassen om.
Der er efter reglerne ikke er noget galt i at afmelde et medlem der selv  

 anmoder om afmelding på grund af længere ferie.
Da xx henvendte  

 sig og udtrykte tvivl om sin situation, burde AF derfor have undersøgt  

 xx´s tilmeldingsstatus.
Da der ikke er fastsat regler om, afmelding i  

 tilfælde af ferie, kunne AF ikke vide, om han var afmeldt.
AF burde  

 efter undersøgelsen have vejledt xx om, at han var afmeldt, og at han  

 derfor skulle tilmelde sig på ny.
I overensstemmelse med ankenævnets praksis, skal xx derfor stilles  

 som om han havde modtaget fyldestgørende vejledning.
Det er  

 ankenævnets vurdering, at xx ville have tilmeldt sig til AF den 30.  

 april 2001, hvis AF havde vejledt ham korrekt. xx skal derfor anses for  

 berettiget til dagpenge i perioden med manglende tilmelding.
 Ankenævnet henviser til lov om arbejdsløshedsforsikring m.v.,  

 § 57, stk. 4 og stk. 5 og § 62, stk. 1, nr. 5, samt direktoratets  

 bekendtgørelse nr. 1353 af 20. december 2000 om rådighed, § 2 og  

 § 4, stk. 1.
 Ankenævnet ændrer således direktoratets afgørelse  

 af 19. september 2001.
På ankenævnets vegne xx fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
xx xx Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
 "Det fremgår af Deres dagpengekort for perioden 19. marts 2001 til  

 1. april 2001, at De havde "0" timers lønarbejde fra den 19. marts  

 2001 til den 25. marts 2001, og at De holdt ferie fra den 26. marts 2001.  

 Desuden havde De afkrydset feltet "Jeg skal afmeldes AF, fordi jeg fra den  

 første dag i næste udbetalingsperiode er i arbejde på fuld  

 tid i mindst 14 dage, er sygemeldt i mindst 14 dage, eller af andre  

 årsager ikke ønsker at stå tilmeldt som ledig".
Den 14. maj 2001 skrev a-kassen til Dem.
De havde henvendt Dem i a-kassen  

 den 14. maj 2001 og tilmeldt Dem som ledig efter ferie.
De havde på  

 Deres dagpengekort for perioden 19. marts 2001 til 1. april 2001 oplyst, at  

 De holdt ferie fra den 26. marts 2001. Desuden havde De oplyst, at De skulle  

 afmeldes AF.
De blev derfor afmeldt AF den 2. april 2001. De oplyste til  

 a-kassen, at de fejlagtigt havde krydset af i det forkerte felt på  

 grund af ferie.
A-kassen fandt på denne baggrund, at De ikke var  

 berettiget til dagpenge i perioden fra den 2. april 2001 til den 14. maj  

 2001, hvor De igen blev tilmeldt AF.
Den 29. maj 2001 klagede Deres datter på Deres vegne over a-kassens  

 afgørelse.
Deres datter anførte, at De havde svært ved at  

 læse og forstå tekster, hvilket også lå til grund for  

 det opståede problem.
De havde afviklet ferie fra den 26. marts 2001  

 til den 29. april 2001 og havde i den forbindelse afmeldt Dem AF.
De havde  

 sat kryds i den forkerte rubrik på Deres dagpengekort, idet De var af  

 den opfattelse, at De ikke skulle have et nyt dagpengekort på grund af  

 Deres ferie.
De mente ikke, at De skulle stå tilmeldt AF under ferien,  

 idet De ikke var hjemme til at modtage post.
A-kassen blev ved afleveringen  

 af dagpengekortet gjort opmærksom på feriens varighed, hvilket  

 også blev skrevet ned.
Den 30. april 2001 ringede De til AF og oplyste,  

 at Deres ferie var slut.
De ønskede at få oplyst, hvordan De  

 skulle forholde Dem.
AF oplyste, at De ikke skulle foretage Dem yderligere.  

 AF-medarbejderen opdagede ikke, at De fejlagtigt var blevet afmeldt AF.  

 Først den 14. maj 2001, hvor De skulle aflevere et nyt dagpengekort,  

 blev De opmærksom på fejlen, og De tilmeldte Dem straks AF.
 Den 21. juni 2001 traf a-kassens hovedledelse afgørelse.  

 Hovedledelsen fandt, at De ikke var berettiget til dagpenge i perioden 30.  

 april 2001 til 13. maj 2001, fordi De ikke havde været tilmeldt AF.
Den 19. juli 2001 klagede Deres datter på Deres vegne over  

 hovedledelsens afgørelse.
Deres datter anførte, at De  

 kontaktede AF første hverdag efter Deres ferie, da De var usikker  

 på, om De skulle tilmelde Dem AF igen, eller om dette skete automatisk  

 efter feriens afslutning.
AF forklarede, at De ikke skulle foretage Dem  

 yderligere, hvis De havde afholdt ferie, vedkommende AF-medarbejder  

 måtte være gået ud fra, at De havde udfyldt Deres  

 dagpengekort korrekt.
 Den 30. juli 2001 sendte a-kassens hovedledelse Deres klage til  

 direktoratet, idet man ikke fandt anledning til at ændre  

 afgørelsen.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 19. september 2001 denne afgørelse:
 "Der kan ikke ses bort fra, at De ikke har været tilmeldt AF som  

 ledig i tiden fra og med den 30. april 2001 til og med den 13. maj 2001.
 De kan derfor ikke få udbetalt dagpenge i tiden fra og med den 30.  

 april 2001 til og med den 13. maj 2001.
Begrundelse Et ledigt medlem kan kun få dagpenge, hvis medlemmet står til  

 rådighed for arbejdsmarkedet, jf. § 2 i bekendtgørelse nr. 1353  

 af 20. december 2000 om rådighed  

 (rådighedsbekendtgørelsen).
Medlemmet skal herunder være tilmeldt og have kontakt til AF.
Dette  

 fremgår af § 4, stk. 1, i rådighedsbekendtgørelsen.
 Direktoratet kan dispensere for den manglende tilmelding til AF, hvis AF  

 har oplyst, at den manglende tilmelding skyldes AF, eller hvis det på  

 baggrund af en udtalelse fra Arbejdsmarkedsstyrelsen er sandsynliggjort, at  

 den manglende tilmelding skyldes AF, og hvis medlemmet ikke har kunnet hindre  

 eller afhjælpe den manglende tilmelding.
 Direktoratet kan også give tilladelse til, at der udbetales  

 dagpenge, hvis det skyldes a-kassens forhold, at medlemmet ikke er tilmeldt  

 AF.
 Se i § 57, stk. 5 i loven og § 4, stk. 3- 5, i bekendtgørelsen.
 Direktoratet har lagt til grund, at De selv har afmeldt Dem AF ved at  

 sætte kryds i rubrikken "jeg skal afmeldes AF, fordi....." på  

 Deres dagpengekort, og herefter returnere dagpengekortet til a-kassen.
Direktoratet har lagt vægt på Deres oplysninger om, at De  

 satte kryds i afmelderubrikken, fordi De var af den opfattelse, at De ikke  

 skulle være tilmeldt AF i Deres ferie.
Det fremgår af  

 dagpengekortet, at man skal afkrydse rubrikken "Jeg ønsker forsat at  

 være tilmeldt AF, fordi...", hvis man holder ferie/går på  

 kursus i næste udbetalingsperiode.
Direktoratet har også lagt vægt på, at De selv afmeldte  

 Dem ved at returnere dagpengekortet.
Det fremgår af dagpengekortet, at  

 afkrydsning medfører, at man bliver afmeldt AF.
 Direktoratet har desuden lagt vægt på, at De ikke tilmeldte  

 Dem AF påny efter afholdelse af Deres ferie.
Direktoratet har videre lagt vægt på Deres oplysninger om, at  

 De ikke tilmeldte Dem AF efter feriens afholdelse, fordi De troede, at det  

 ikke var nødvendigt.
AF havde oplyst, at De intet skulle foretage Dem,  

 idet AF-medarbejderen måtte være gået ud fra, at De havde  

 udfyldt Deres dagpengekort korrekt.
 Direktoratet har imidlertid også lagt vægt på, at det  

 fremgår af vejledningen på bagsiden af dagpengekortet, at det er  

 en betingelse for at modtage dagpenge, at man er tilmeldt AF, og at man selv  

 skal sørge for tilmelding til AF, hvis man har afmeldt sig i a-kassen.  

 Tilmelding skal ske ved personlig henvendelse.
 Der er endelig lagt vægt på, at Deres manglende tilmelding til  

 AF ikke skyldes en fejl eller en misforståelse, som kan tilskrives AF  

 eller a-kassen.
 Direktoratet finder således ikke, at De opfylder betingelserne i §  

 4, stk. 2-4, idet den manglende tilmelding til AF skyldes Deres egne  

 forhold.
 De kan derfor ikke få udbetalt dagpenge i tiden fra og med den 30.  

 april 2001 til og med den 13. maj 2001, hvor De igen blev tilmeldt AF.
*** De har i Deres klage anført, at den vejledning, De fik hos AF ikke  

 var tilfredsstillende.
 Direktoratet skal i den forbindelse bemærke, at direktoratet kun har  

 kompetence til at behandle klager over afgørelser, som er truffet af  

 a-kasserne.
Hvis De mener, at De har lidt et økonomisk tab som følge af  

 Arbejdsformidlingens sagsbehandling, kan De eventuelt anlægge sag om  

 erstatning ved de civile domstole.
De bør dog først  

 spørge om der er en administrativ klageadgang." 3. Klagen til ankenævnet De oplyste i brev af 12. oktober 2001, at De på vegne af Deres  

 far ønskede at klage over direktoratets afgørelse, men at De  

 ikke mente at De kunne nå at fremskaffe alle oplysninger inden for  

 klage fristen.
De anførte følgende i klagen:
"Undertegnede der på vegne af min far xx, har anket en sag igennem  

 xx a-kasse og modtaget jeres afgørelse den 20. september 2001, hvori i  

 henviser til Arbejdsmarkedsstyrelsen som næste skridt i vores mulighed  

 for at anke sagen yderligere.
Skriver til jer som orientering om, at vi  

 stadigvæk arbejder på at fremskaffe de oplysninger der skal  

 klarlægge, hvorvidt AF har begået en fejl eller ej.
Oplysninger  

 som i selv havde bedt xx a-kasse om at fremskaffe men som i ikke modtog.
I  

 modtog en udskrift fra AF's Amanda system men ikke en decideret udtalelse fra  

 AF.
Jeg har nu talt med Arbejdsmarkedsstyrelsen som henviste mig til xx  

 a-kasse med henblik på, at få a-kassen til, at bede om en  

 udtalelse.
Xx a-kasse henviste mig til selv at skrive til AF for at få  

 denne udtalelse, hvilket jeg nu har gjort.
Jeg er dog bange for, at vi med  

 alle de instanser, der er involverede/ ikke involverer sig, ikke kan  

 nå, at anke sagen til jer indenfor den tidsramme i har sat.
Vi afventer  

 pt. at modtage udtalelsen fra AF (Arbejdsmarkedsrådet), hvorefter vi  

 vil tage kontakt til Arbejdsmarkedsstyrelsen." De skrev endvidere i brev af 12. november 2001 følgende:
 " Undertegnede der på vegne af min far xx, har anket en sag igennem  

 xx a-kasse og modtaget jeres afgørelse den 20. september 2001, hvori I  

 henviser til Arbejdsmarkedsstyrelsen som næste skridt i vores mulighed  

 for at anke sagen yderligere; Skriver til jer som orientering om, at vi  

 stadigvæk afventer svar fra Arbejdsmarkedsradet, hvorefter vi vil  

 fremsende vores klage til Arbejdsmarkedsstyrelsen.
 Under henvisning til vores telefonsamtale i sidste uge, hvor du  

 fortæller mig, at du bliver nødt til, at sende sagen videre til  

 Arbejdsmarkedsnævnet med henblik på at få den afsluttet fra  

 jeres side -og hvor du oplyser, at såfremt vi har klagepunkter vedr. xx  

 a-kasse, som ligger ind under jeres sagsbehandlings-område, så  

 skal vi lave denne klage særskilt og så hurtigt som muligt.  

 Nedenstående er vores klage over xx a-kasses behandling/dårlige  

 rådgivning i sagen.
Under en samtale med AF-omstillingsbord bliver jeg bekendt med, at det er  

 meget normalt, at personer der afvikler så meget som 5 ugers ferie,  

 bliver afmeldt hos AF.
Specielt når det drejer sig om indvandrere, der  

 besøger deres hjemland i ferien men også andre personer, der er  

 væk i hele deres ferie.
Det var min klare opfattelse, at der er en  

 anden procedure i forbindelse med så lange ferieafviklinger end ved  

 f.eks. 2 - 3 ugers ferie.
Derfor, men også på baggrund af, at xx  

 a-kasse kender min fars svage side, vil vi drage xx a-kasse, lokalafdelingen  

 ind i vores klage.
Indtil nu har vi udformet vores klage udfra vores  

 helhedsindtryk af den måde min fars sag er blevet behandlet.
Vi var  

 ikke fra starten bevidste om, at vi skulle klage både via  

 Arbejdsdirektoratet ( vedr.
Fagforeningen ) og Arbejdsmarkedsstyrelsen (  

 vedr.
AF ).
Som tidligere nævnt har vi bedt om at få en udtalelse fra  

 Arbejdsmarkedsrådet om, hvorvidt de kan sandsynliggøre, at der  

 er blevet givet mangelfulde informationer, da min far ringede for at få  

 svar på, hvorvidt han skal tilmelde sig igen eller om det sker  

 automatisk.
Jeg fik af Arbejdsmarkedsstyrelsen at vide, at denne udtalelse  

 normalt ville blive indhentet af Fagforeningen, hvilket jeg kontaktede xx (  

 hovedafdelingen ) for at få dem til.
De sagde imidlertid, at vi selv  

 skulle bede om en sådan udtalelse.
Min far henvendte sig fra starten  

 hos xx fagforening for at få hjælp, da det gik op for ham, at han  

 havde lavet en fejl og at fejlen ikke var blevet rettet i forbindelse med  

 hans opringning til AF.
Xx a-kasse afviste blankt at gå ind i sagen  

 under henvisning til, at min far nok kunne se, at alt var selvforskyldt, og  

 at han jo selv havde sat krydset forkert.
Dog blev han gjort opmærksom  

 på, at han kunne anke sagen, men fik i øvrigt ikke nogen  

 information om hvordan.
For en ordblind mand er det næsten umuligt at  

 finde rundt i de klageinstanser der er og det er helt urimeligt, at xx  

 a-kasse, hvor han har været medlem igennem 20-25 år, ikke  

 går ind og hjælper ham.
Jeg kan ikke navngive den herre, der var  

 uvillig mht. at give den fornødne vejledning, men min far har navnet,  

 hvis det bliver nødvendigt og det er min helt klare opfattelse, at han  

 ikke ville bruge særligt meget krudt på at hjælpe et  

 medlem, der var kommet i bekneb.
Derudover finder jeg det  

 mærkværdigt, at omtalte herre ikke selv finder det  

 mærkeligt, at min far har sat sit kryds på dagpengekortet  

 forkert, - og at han ikke kontakter min far.
Det jeg mener er, at min far  

 holder alle sine feriedage på en gang, op til udløbet af et  

 ferieår, og at det ikke er særligt sandsynligt, at han derefter  

 skal påbegynde nyt arbejde, som herren må være gået  

 ud fra.
Han har kendt min far i mange år ( som nævnt i tidligere  

 klagebrev har min far altid mødt personligt op, når der skulle  

 udfyldes papirer ) og burde som fagforeningsrådgiver have undret sig  

 over, at min far skulle afvikle 5 ugers ferie og så ikke skulle  

 stå til rådighed for arbejdsmarkedet imens og bagefter, og dermed  

 også have et nyt dagpengekort.
Som svejser bliver man sendt ud nu og  

 her og ikke med en aftale om, at tiltræde om 5 uger.
Generelt har vi modtaget meget modstridende informationer, når vi  

 har taget kontakt til henholdsvis kassenshovedafdeling, kassens lokalafdeling  

 og Arbejdsmarkedsstyrelsen, hvilket bestemt ikke gør det lettere for  

 en almindelig person at udfærdige en seriøs klage.
Jeg vil  

 også gøre opmærksom på, at det først er i  

 jeres afgørelse vi kan læse, at vores klage også skal  

 sendes til Arbejdsmarkedsstyrelsen.
At det er Arbejdsmarkedsstyrelsen, der  

 har AF under sig.
Jeg mener helt klart, at det var a-kassen, der burde have  

 oplyst dette og eventuelt skulle have sendt vores klage direkte til  

 Arbejdsmarkedsstyrelsen i stedet for til dig/ Arbejdsdirektoratet.
Jeg håber nu at få samlet vores klager i  

 Arbejdsmarkedsnævnet og at det så i sidste ende er der, vi kan  

 få en afgørelse.
Det vi nu er lidt usikre på er, om vi  

 stadigvæk skal sende den udtalelse vi venter på, fra  

 Arbejdsmarkedsrådet, til Arbejdsmarkedsstyrelsen eller om vi skal sende  

 den direkte til Arbejdsmarkedsnævnet.
Jeg vil være meget taknemlig, hvis du kan afdække dette  

 spørgsmål og takker i øvrigt mange gange for den  

 hjælp du har ydet i forbindelse med vores klage." 4. Arbejdsdirektoratets bemærkninger til klagen Direktoratet oversendte den 3. december 2001 Deres klage til behandling i  

 ankenævnet.
 Direktoratet anførte, at der ikke var fremkommet nye oplysninger  

 der gav anledning til at ændre afgørelsen.
Direktoratet henviste til, at De i klagen havde anført, at a-kassen  

 ikke havde vejledt Deres far tilstrækkeligt, idet a-kassen havde  

 kendskab til, at han er ordblind.
De havde endvidere anført, at  

 a-kassen burde også have fundet det mærkeligt, at Deres far  

 krydsede af på dagpengekortet, og a-kassen burde i den forbindelse have  

 kontaktet Deres far.
 Direktoratet bemærkede hertil, at direktoratet fandt, at Deres far  

 på bagsiden af dagpengekortet blev vejledt om udfyldning af  

 dagpengekortet i forbindelse med afholdelse af ferie, og at a-kassen havde  

 vejledt Deres far tilstrækkeligt.
5. Nyt efter klagen Ankenævnets sekretariat modtog den 22. april 2002 skrivelse af  

 26. november 2001 fra AF xx-regionen.
 Skrivelsen er en udtalelse vedrørende den information som xx modtog  

 ved telefonisk henvendelse til AF´s omstilling den 30. april 2001. Det  

 fremgår af skrivelsen, at AF xx-regionen vurderede, at der fra  

 omstillingen ikke var begået en fejl.
* * * * Ankenævnets sekretariat anmodede den 3. maj 2002 direktoratet om en  

 kopi af afmeldebrevet, eller indhente oplysninger fra a-kassen om datoen for  

 afsendelse af afmeldebrevet til xx.
 Direktoratet besvarede den 17. maj 2002 sekretariatets henvendelse, og  

 vedlagde oplysninger fra a-kassen, hvoraf fremgår at a-kassen sendte et  

 afmeldebrev til xx den 14. april 2002.
* * * * Sekretariatet hørte den 27. maj 2002 xxA-kasse om afmeldingen.
Det  

 blev bekræftet fra a-kassens side at a-kassen vidste at afmeldingen  

 sker pga. ferie.
 A-kassen oplyste, at xx ikke ville være blevet afmeldt hvis det  

 havde drejet sig om ferie i fx en uge, men når det drejede sig om ferie  

 i 5 uger, så var det ikke unormalt at et medlem skulle afmeldes.
 A-kassen oplyste endvidere, at der ikke var nogen registrering i a-kassen  

 om, at medlemmet krævede særlig vejledning eller at han var  

 ordblind.
6. Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000 § 57, stk. 4. Udbetaling af dagpenge kan kun finde sted, hvis den  

 ledige er tilmeldt Arbejdsformidlingen som arbejdssøgende.
Tilmelding  

 skal ske, når ledigheden indtræder, og den ledige skal opretholde  

 kontakten med Arbejdsformidlingen i hele ledighedsperioden.
 Stk. 5. Direktøren for Arbejdsdirektoratet fastsætter  

 efter forhandling med Landsarbejdsrådet nærmere regler om de  

 dagpengemæssige konsekvenser af manglende kontakt til  

 Arbejdsformidlingen, samt i hvilke tilfælde manglende tilmelding ikke  

 skal have dagpengemæssige konsekvenser.
§ 62. Dagpenge må ikke udbetales til et medlem, ....
 5) som af anden grund ikke står til rådighed for  

 arbejdsmarkedet.
 Stk. 2. Direktøren for Arbejdsdirektoratet fastsætter  

 efter forhandling med Landsarbejdsrådet de nærmere regler for  

 anvendelsen af bestemmelserne i stk. 1.
Direktoratets bekendtgørelse nr. 1353 af 20. december 2000 om  

 rådighed § 2. Et ledigt medlem kan kun få dagpenge, hvis medlemmet  

 står til rådighed for arbejdsmarkedet.
 § 4. Et ledigt medlem skal være tilmeldt og have kontakt til  

 AF for at kunne få udbetalt dagpenge.
Stk. 2. Hvis der er udbetalt dagpenge til et medlem i en periode,  

 hvor medlemmet ikke har været tilmeldt AF, er dagpengene udbetalt med  

 urette.
I disse tilfælde finder § 86 i lov om  

 arbejdsløshedsforsikring m.v. anvendelse.
Stk. 3. Er der ikke udbetalt dagpenge til et medlem, kan  

 arbejdsløshedskassen udbetale dagpenge for en periode med manglende  

 tilmelding, hvis 1) den manglende tilmelding beror på arbejdsløshedskassens  

 forhold eller forhold hos AF, som AF har erkendt, 2) perioden med den manglende tilmelding ikke har været over 3  

 måneder, 3) medlemmet ikke har kunnet hindre eller afhjælpe den manglende  

 tilmelding, og 4) de øvrige betingelser for at få udbetalt dagpenge til  

 medlemmet i perioden er opfyldt.
Stk. 4. Direktøren for Arbejdsløshedsforsikringen kan  

 give tilladelse til, at der udbetales dagpenge til et medlem, som ikke har  

 været tilmeldt AF, selv om AF ikke har erkendt, at den manglende  

 tilmelding skyldes AF's forhold, jf. stk. 3, nr. 1. Tilladelsen kan gives  

 på baggrund af direktøren for Arbejdsmarkedsstyrelsens  

 udtalelse, hvis betingelserne i stk. 3, nr. 3 og 4, er opfyldt.
Stk. 5. Skyldes den manglende tilmelding arbejdsløshedskassens  

 forhold, kan direktøren for Arbejdsløshedsforsikringen give  

 tilladelse til, at der udbetales dagpenge til medlemmet, hvis betingelserne i  

 stk. 3, nr. 3 og 4 er opfyldt.
§ 29. Et medlem kan ikke få dagpenge, så længe  

 medlemmet ikke har bopæl og opholder sig i Danmark, jf. § 3, ikke er  

 tilmeldt AF, jf. § 4, eller ikke kan overtage arbejde, jf. §§ 5-8.
