Et behov for hjælp til husleje og depositum, der var opstået, fordi  

 ansøgeren havde mistet de penge, han allerede havde fået udbetalt efter  

 bistandsloven til det nævnte formål, fandtes at kunne dækkes efter  

 bistandslovens § 37. Ankestyrelsen lagde vægt på, at socialforvaltningen i  

 forbindelse med tidligere tilfælde, hvor ansøgeren havde mistet penge, ikke  

 havde iværksat anvendelse af fremgangsmåden i bistandslovens § 49 om at yde  

 hjælpen som naturalhjælp.
Ankestyrelsen fandt, at hjælpen skulle ydes med  

 tilbagebetalingspligt på grund af uforsvarlig økonomi. (* 1) REDEGØRELSE FOR SAGEN En enlig mand havde siden 1976 levet af dagpenge eller kontanthjælp.
I  

 samme periode havde han syv gange fået økonomisk hjælp mod tilbagebetaling,  

 fordi han havde mistet sine penge.
I 1982 havde det 3 gange været nødvendigt  

 at udbetale kontanthjælp før tiden.
I slutningen af november 1982 søgte  

 ansøgeren socialforvaltningen om at få erstattet tidligere udbetalt  

 kontanthjælp til depositum og husleje for december måned, ialt 2.600 kr.
Det  

 nævnte beløb havde han modtaget den 18. november 1982, men han havde mistet  

 pengene natten efter modtagelsen, fordi han havde lagt sin pibe i den  

 bukselomme, hvor pengene lå, og næste morgen var bukser og penge brændt.
 Socialforvaltningen gav afslag på at erstatte det tidligere udbetalte  

 beløb med henvisning til ansøgerens uansvarlighed og opfordrede ansøgeren til  

 selv at løse sit boligproblem.
 AFGØRELSEN, DER KLAGES OVER:
Amtsankenævnet pålagde social- og sundhedsforvaltningen at udbetale hjælp  

 til dækning af december måneds husleje samt depositum.
Nævnet lagde vægt på,  

 at manglende betaling ville medføre, at ansøgeren kom til at stå uden bolig,  

 og at udlejeren var helt afhængig af lejeindtægten, for at hun selv kunne  

 forblive i lejligheden.
Under hensyn til baggrunden for trangssituationen  

 fandtes hjælpen at skulle gøres tilbagebetalingspligtig i henhold til  

 bistandslovens § 26, stk. 1, nr. 1, og den bevilgede hjælp samt fremtidig  

 hjælp til husleje skulle betales direkte til udlejeren.
 KLAGEN TIL ANKESTYRELSEN:
Socialforvaltningen anførte, at det forhold, at en person mister/får  

 stjålet sine penge, ikke kan betragtes som en social begivenhed, der  

 berettiger til at få udbetalt hjælp 2 gange.
På baggrund af ansøgerens  

 uansvarlighed med hensyn til den modtagne kontanthjælp skønnedes det ikke  

 rimeligt at udbetale hjælpen igen.
 LOVGRUNDLAG:
 Ifølge bistandslovens § 26, stk. 1, nr. 1, kan det sociale udvalg træffe  

 beslutning om tilbagebetaling, når der må ydes en person hjælp på grund af  

 pågældendes uforsvarlige økonomi, ubegrundet opgivelse af et arbejde eller  

 nægtelse af at påtage sig anvist arbejde.
 Efter lovens § 37, stk. 1, kan der, når en person på grund af sygdom,  

 svangerskab og fødsel, svigtende arbejdsmuligheder, ophør af samlivet med  

 ægtefællen, aftjening af værnepligt eller andre ændringer i sine forhold i en  

 begrænset tid er anskåret fra at skaffe det fornødne til sit eget eller  

 familiens underhold og udgifterne hertil ikke dækkes gennem dagpenge- eller  

 pensionsydelser, ydes en sådan hjælp, at det modvirkes, at pågældendes og  

 familiens hidtidige levevilkår i væsentlig grad forringes.
 Efter lovens § 49 kan det sociale udvalg, hvis en person, der søger hjælp  

 efter bestemmelserne i dette afsnit, ikke skønnes i stand til ved bistand fra  

 den kommunale rådgivning at administrere kontante beløb, undtagelsesvis  

 beslutte at yde hjælpen som naturalhjælp.
 ANKESTYRELSENS AFGØRELSE:
 Ankestyrelsen fandt, at social- og sundhedsforvaltningen ved tidligere  

 tilfælde, hvor ansøgeren havde mistet penge, der var ydet ham som  

 kontanthjælp, havde haft anledning til at træffe beslutning om at yde hjælpen  

 som naturalhjælp, jfr. bistandslovens § 49.
Selv om lovens § 37 ikke indeholder hjemmel til ny udbetaling af beløb,  

 som tidligere er ydet som kontanthjælp tiltrådte ankestyrelsen nævnets  

 afgørelse.
Ankestyrelsen lagde vægt på, at socialforvaltningen ikke i  

 forbindelse med de tidligere tilfælde, hvor ansøgeren havde mistet sine  

 penge, havde iværksat anvendelse af fremgangsmåden efter bistandslovens § 49.  

 Ankestyrelsen tiltrådte endvidere, at hjælpen blev ydet med  

 tilbagebetalingspligt på grund af uforsvarlig økonomi.
 (* 1) Smh. med SM O-003-83. Se endvidere SM O-009-84 og SM O-010-84.
