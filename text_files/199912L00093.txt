Fremsat den 17. november 1999 af skatteministeren (Ole  

 Stavad) Forslag til Lov om ændring af pensionsafkastbeskatningsloven, kursgevinstloven, ligningsloven  

 og selskabsskatteloven (Opfølgning på Pinsepakken m.v.) § 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 638 af 2.  

 august 1999, foretages følgende ændringer:
 1. I § 1, stk. 1, nr. 8, ændres »§ 12«  

 til: »§§ 11 A eller 12«.
 2. I § 2, stk. 3, nr. 14 og 15, § 25, § 35,  

 stk. 3 og stk. 4, nr. 2, § 36, stk. 1, 2, 3, 5 og 6,  

 § 37, § 38 og § 39 ændres »realrenteafgiftsloven,  

 jf. lovbekendtgørelse nr. 726 af 4. september 1995 med senere  

 ændringer« til: »realrenteafgiftsloven«.
 3. I § 4, stk. 2, 1. pkt., ændres »er  

 udbytter og kursgevinst eller -tab omfattet af § 2, stk. 1, nr. 4«  

 til: »er kursgevinst eller -tab omfattet af § 2, stk. 1, nr.  

 4«.
 4. I § 4, stk. 2, indsættes efter 1.  

 pkt.:
 »Kurstab er dog ikke fradragsberettiget efter reglerne i  

 dette kapitel, i det omfang kurstabet modsvarer udbytte, som ikke er  

 skattepligtigt efter reglerne i dette kapitel, jf. 7. pkt.«.
 5. I § 4, stk. 4, ændres »Finanstilsynets  

 bekendtgørelse om investeringsforeningers adgang til at anbringe  

 midler i finansielle instrumenter samt indgå terminsforretninger« til:  

 »Finanstilsynets bekendtgørelse om investeringsforeningers og  

 specialforeningers anvendelse af afledte instrumenter«.
 6. I § 7, stk. 1, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 7. I § 7, stk. 2, 1. pkt., indsættes efter  

 »hensættelser«: »og passiver«.
 8. I § 7, stk. 4, stk. 6 og stk. 7, nr.  

 2, ændres henholdsvis 2 steder, 3 steder og 1 sted »§ 16,  

 stk. 7« til: »§ 16, stk. 3«.
 9. I § 7, stk. 7, nr. 1, ændres »som de i  

 § 16, stk. 3, nr. 1, nævnte skattepligtige var i besiddelse  

 af ved udgangen af 1982« til: »som livsforsikringsvirksomheder og  

 pensionskasser, der er omfattet af lov om forsikringsvirksomhed,  

 Arbejdsmarkedets Tillægspension og Lønmodtagernes Dyrtidsfond  

 var i besiddelse af ved udgangen af 1982«.
 10. I § 7, stk. 9, indsættes efter 2. pkt.:  

 »Stk. 8, 1. pkt., finder tilsvarende anvendelse.«.
 11. I § 7 indsættes efter stk. 9 som  

 stk. 10:
 »Stk. 10. Nedsættelse af beskatningsgrundlagene efter  

 stk. 1-9 foretages sideordnet med nedsættelse af  

 beskatningsgrundlagene efter § 15 og § 16. Den samme  

 hensættelse kan dog alene anvendes til nedsættelse af  

 beskatningsgrundlaget én gang.«.
 12. I § 8, stk. 1, nr. 2, indsættes efter  

 »jf. § 2, stk. 3, nr. 1 og 3«: », i foreninger, der ikke  

 oppebærer formueafkast som nævnt i nr. 1«.
 13. § 8, stk. 2, affattes således:
»Stk. 2. Skattepligtige efter § 1, stk. 1, skal ikke  

 medregne afkast af aktier og andele i selskaber, hvori den skattepligtige  

 direkte eller indirekte ejer 25 pct. eller mere af aktie- eller  

 andelskapitalen (datterselskaber), for den periode, hvor § 9,  

 stk. 1, finder anvendelse, eller hvis datterselskabet selv er  

 skattepligtigt efter denne lov.
En flerhed af skattepligtige efter § 1,  

 stk. 1, der udøver virksomhed på grundlag af fælles  

 aftale, anses i denne relation for at udgøre ét selskab.«.
 14. § 9 affattes således:
»§ 9. Skattepligtige efter § 1,  

 stk. 1, (moderselskabet), der direkte eller indirekte ejer 25 pct. eller  

 mere af aktie- eller andelskapitalen i et selskab (datterselskabet), hvis  

 virksomhed i væsentlig grad består i investering i fast ejendom  

 eller er af finansiel karakter, skal ved opgørelsen af  

 beskatningsgrundlaget efter kapitel 2 henholdsvis kapitel 3 medregne den del  

 af datterselskabets beskatningsgrundlag, der svarer til den gennemsnitlige  

 andel af datterselskabets aktie- eller andelskapital, som moderselskabet har  

 ejet i indkomståret.
En flerhed af skattepligtige efter § 1,  

 stk. 1, der udøver virksomhed på grundlag af fælles  

 aftale, anses i denne relation for at udgøre ét selskab.  

 Overskud eller underskud ved drift af fast ejendom som nævnt i  

 § 2, stk. 1, nr. 7, og overskud eller underskud ved drift af  

 virksomhed som nævnt i § 2, stk. 1, nr. 8, bortset fra  

 overskud eller underskud af finansierings- og investeringsvirksomhed,  

 opgøres efter reglerne i § 13, stk. 2. Formueafkast af  

 aktiver og passiver i finansierings- og investeringsvirksomheder medregnes  

 efter de for det enkelte aktiv eller passiv i denne lov fastsatte regler.
Der  

 medregnes kun beskatningsgrundlag for den periode, hvori ejerbetingelsen er  

 opfyldt, og kun såfremt datterselskabet ikke selv er skattepligtigt  

 efter denne lov.
Ejer et datterselskab, der selv er skattepligtigt efter  

 denne lov, direkte eller indirekte 25 pct. eller mere af aktie- eller  

 andelskapitalen i et selskab, medregnes dette selskabs beskatningsgrundlag i  

 videst muligt omfang hos datterselskabet.
En eventuel resterende del af  

 selskabets beskatningsgrundlag medregnes hos moderselskabet.
Stk.2. Datterselskabets virksomhed anses for i væsentlig grad  

 at bestå i investering i fast ejendom eller at være af finansiel  

 karakter, hvis mindst 33 1/3 pct. af dets indtægter stammer fra  

 investering i fast ejendom eller fra finansiel virksomhed eller  

 forsikringsvirksomhed, eller hvis handelsværdien af dets faste  

 ejendommme eller finansielle aktiver udgør mindst 33 1/3 pct. af  

 handelsværdien af selskabets samlede aktiver.
Ved denne  

 bedømmelse ses bort fra indkomst fra og værdi af aktier og  

 obligationer m.v., af hvilke gevinst og tab løbende medregnes ved  

 opgørelsen af datterselskabets skattepligtige indkomst  

 (lagerprincippet) forudsat, at datterselskabet ikke er omfattet af  

 bestemmelserne i selskabsskattelovens § 32, og indkomst fra og  

 værdi af aktier og fast ejendom, i det omfang skattefrie avancer i  

 medfør af selskabsskattelovens § 13, stk. 8-13, anses for  

 medgået til udbetalinger til de forsikrede, til hensættelser og  

 til skat efter denne lov.
Dette gælder dog ikke, såfremt  

 moderselskabet indgår i en sambeskatning, jf. selskabsskattelovens  

 § 31, der ikke omfatter moderselskabets datterselskaber.
Der ses  

 endvidere bort fra indkomst fra og værdi af aktier i selskaber, hvori  

 datterselskabet direkte eller indirekte ejer 25 pct. eller mere af aktie-  

 eller andelskapitalen.
I stedet inddrages indkomst og formue i de  

 pågældende selskaber forholdsmæssigt efter datterselskabets  

 direkte eller indirekte ejerandele.
Stk. 3.Ved opgørelsen af datterselskabets  

 beskatningsgrundlag efter kapitel 2 henholdsvis kapitel 3 for en periode,  

 hvori ejerbetingelsen for inddragelse under beskatning efter stk. 1 er  

 opfyldt, kan der foretages fradrag for et beløb svarende til det  

 beløb, hvormed for samme periode summen af driftsudgifter,  

 hensættelser m.v., som er fradragsberettigede efter skattelovgivningens  

 almindelige regler, uden at være fradragsberettigede efter reglerne i  

 denne lov, overstiger de samlede indtægter, som er skattepligtige efter  

 skattelovgivningens almindelige regler, uden at være skattepligtige  

 efter reglerne i denne lov.
For udenlandske forsikringsselskaber skal  

 hensættelser til dækning af forpligtelserne over for de  

 forsikrede opgøres efter de regler, der gælder for tilsvarende  

 danske forsikringsselskaber.
Er fradragsbeløbet mindre end  

 datterselskabets beskatningsgrundlag efter kapitel 2 og kapitel 3 før  

 fradrag, fordeles fradraget forholdsmæssigt.
Overstiger  

 fradragsbeløbet datterselskabets beskatningsgrundlag efter kapitel 2  

 og kapitel 3 før fradrag, kan den overskydende del af beløbet  

 fradrages ved opgørelsen af datterselskabets beskatningsgrundlag for  

 efterfølgende perioder.
Fradrag skal ske i den tidligst mulige  

 periode.
Stk. 4. Indkomstskatter betalt af  

 datterselskabet, der forholdsmæssigt kan henføres til den del af  

 datterselskabets beskatningsgrundlag, der medregnes ved moderselskabets  

 indkomstopgørelse efter denne lov, kan fradrages i skatterne efter  

 kapitel 2 henholdsvis kapitel 3, dog højst med et beløb,  

 svarende til skatten af beskatningsgrundlaget i datterselskabet.
Hvis  

 moderselskabet indgår i en sambeskatning, jf. selskabsskattelovens  

 § 31, der ikke omfatter datterselskabet, og moderselskabets  

 skattepligtige indkomst er negativ, kan som indkomstskatter betalt af  

 datterselskabet, jf. 1. pkt., højst medregnes et beløb svarende  

 til den beregnede indkomstskat af summen af moderselskabets skattepligtige  

 indkomst og den del af datterselskabets skattepligtige indkomst, der svarer  

 til den gennemsnitlige ejerandel i indkomståret.
I tilfælde, hvor  

 flere datterselskaber er omfattet af bestemmelsen i 2. pkt., kan som  

 indkomstskat betalt af disse datterselskaber højst medregnes et  

 beløb svarende til den beregnede indkomstskat af summen af  

 moderselskabets skattepligtige indkomst og den del af hvert af disse  

 datterselskabers skattepligtige indkomster, der svarer til den gennemsnitlige  

 ejerandel i indkomståret.
Den beregnede indkomstskat, jf. 3 pkt.,  

 fordeles mellem datterselskaberne efter forholdet mellem den medregnede del  

 af datterselskabets skattepligtige indkomst og summen af de medregnede dele  

 af datterselskabernes skattepligtige indkomster.
I tilfælde, hvor  

 datterselskabet er sambeskattet med andre datterselskaber, jf.  

 selskabsskattelovens § 31, finder 1. og 2. pkt. tilsvarende anvendelse  

 på indkomstskatter, der er betalt af sambeskatningsindkomsten.
Hvis et  

 moderselskab i medfør af stk. 9 skal medregne fortjeneste  

 på aktiver og passiver i et datterselskab, nedsættes  

 moderselskabets skat efter kapitel 2 henholdsvis kapitel 3 med halvdelen af  

 den forholdsmæssige del af den indkomstskat, der kunne være  

 pålignet datterselskabet af gevinst på aktiver og passiver,  

 såfremt datterselskabet havde afstået aktiverne og passiverne  

 på samme tidspunkt.
Aktiver og passiver som nævnt i stk. 9  

 anses ved opgørelsen af den indkomstskat, der kunne være  

 pålignet datterselskabet, for anskaffet henholdsvis afstået til  

 de i stk. 9 nævnte handelsværdier.
Fradraget skal dog ikke  

 kunne overstige halvdelen af den del af moderselskabets skat efter kapitel 2  

 henholdsvis kapitel 3, som forholdsmæssigt falder på gevinst  

 på aktiver og passiver i datterselskabet, der er medregnet ved  

 opgørelsen af moderselskabets beskatningsgrundlag efter kapitel 2  

 henholdsvis kapitel 3. Ligningslovens § 33, stk. 2, finder  

 tilsvarende anvendelse.
Stk. 5. Moderselskabet fører for hvert datterselskab,  

 der er inddraget under beskatning efter stk. 1, en konto for skatter  

 efter kapitel 2 henholdsvis kapitel 3 af gevinst eller tab på aktiver  

 og passiver, der ved beskatning efter denne lov opgøres efter reglerne  

 i § 13, stk. 3 (lagerprincippet). På kontoen indgår den  

 del af moderselskabets skat efter kapitel 2 henholdsvis kapitel 3, der svarer  

 til skatten af gevinst på aktiver og passiver i datterselskabet, og som  

 der ikke er givet fradrag for efter stk. 4, 1. pkt.
Overstiger den  

 forholdsmæssige andel af datterselskabets indkomstskat opgjort efter  

 stk. 4, 1. pkt., der svarer til skatten af gevinst på aktiver og  

 passiver, den forholdsmæssige andel af moderselskabets skat efter  

 kapitel 2 henholdsvis kapitel 3 af gevinst på de samme aktiver  

 og passiver, kan det overskydende beløb, der kan rummes inden for  

 saldoen, fradrages i moderselskabets øvrige skat efter kapitel 2  

 henholdsvis kapitel 3. Saldoen nedsættes med det fradragne  

 beløb.
Kan et fradragsberettiget beløb ikke rummes i  

 moderselskabets øvrige skat efter kapitel 2 henholdsvis kapitel 3,  

 udbetales beløbet kontant.
Hvis der er tab på aktiver, beregnes  

 en negativ skat, der fragår i saldoen.
Hvis et moderselskab i  

 medfør af stk. 9 skal medregne fortjeneste på aktiver og  

 passiver, og halvdelen af den forholdsmæssige andel af datterselskabets  

 indkomstskat opgjort efter stk. 4, 3. pkt., af gevinst på aktiver  

 og passiver, overstiger halvdelen af den forholdsmæssige andel af  

 moderselskabets skat efter kapitel 2 henholdsvis kapitel 3 af gevinst  

 på de samme aktiver og passiver, kan det overskydende beløb, der  

 kan rummes inden for saldoen, fradrages i moderselskabets øvrige skat  

 efter kapitel 2 henholdsvis kapitel 3. 4.-6. pkt. finder tilsvarende  

 anvendelse.
Stk. 6. Moderselskabet kan ved opgørelsen af  

 beskatningsgrundlaget efter kapitel 2 henholdsvis kapitel 3 vælge at se  

 bort fra negativt beskatningsgrundlag hidrørende her fra landet eller  

 fra fremmed stat, Færøerne eller Grønland, herunder et  

 til negativ skat fremført fra tidligere år, jf. § 18,  

 svarende negativt beskatningsgrundlag.
Der ses bort fra så stor en del  

 af det negative beskatningsgrundlag, at beskatningsgrundlaget efter kapitel 2  

 henholdsvis kapitel 3 svarer til det samlede positive formueafkast, der er  

 omfattet af lempelsen efter stk. 4. Det beløb, der ses bort fra,  

 omregnes til negativ skat og fradrages efter reglerne i § 18.
 Stk. 7. Stk. 4-6 finder ikke anvendelse, hvis datterselskabet  

 er sambeskattet med moderselskabet, jf. selskabsskattelovens § 31. I stedet  

 finder § 14, stk. 2, og § 19, stk. 1-4, anvendelse.
Stk. 8. Afkast af aktier i datterselskabet medregnes ikke ved  

 opgørelsen af beskatningsgrundlaget for den periode, hvor stk. 1  

 finder anvendelse.
Endvidere ses der ved opgørelsen af  

 beskatningsgrundlaget for denne periode bort fra fordringer og gæld  

 mellem moderselskabet og datterselskabet.
 Stk. 9. Aktiver og passiver i et datterselskab, der inddrages  

 under beskatning efter stk. 1, anses ved beskatning efter stk. 1  

 for anskaffet til handelsværdien på tidspunktet for inddragelsen.  

 Aktiver og passiver i et datterselskab, der udgår af beskatning efter  

 stk. 1, anses ved beskatning efter stk. 1 for afstået til  

 handelsværdien på det tidspunkt, hvor datterselskabet udgår  

 af beskatningen efter stk. 1.«.
 15. I § 11 ændres »de i her i landet tegnede  

 forsikringer« til: »de forsikringer, der er tegnet her i landet«.
 16. I § 11 indsættes efter stk.1 som  

 stk. 2:
 »Stk. 2. Bestemmelsen i stk. 1 finder ikke anvendelse  

 på livsforsikringsselskaber og forsikringsselskaber, der udelukkende  

 udbyder forsikringer eller pensionskasseordninger, der er omfattet af  

 pensionsbeskatningslovens §§ 53 A eller 53 B, eller forsikringer, der  

 ikke er omfattet af pensionsbeskatningsloven, og som alene kan komme til  

 udbetaling i tilfælde af den forsikredes sygdom, invaliditet eller  

 død inden forsikringens aftalte udløbstidspunkt, såfremt  

 det aftalte udløbstidspunkt ikke ligger senere end første  

 policedag efter den forsikredes fyldte 80. år.«.
 17. I § 13, stk. 3, indsættes efter 4.  

 pkt.:
 »Likvidationsprovenu, der udloddes fra aktieselskaber,  

 anpartsselskaber, andelsselskaber, investeringsforeninger m.v. i det  

 kalenderår, hvori selskabet endeligt opløses, anses som  

 salgssum.«.
 5.-7. pkt. bliver herefter 6.-8. pkt.
 18. I § 13, stk. 3, indsættes efter 6. pkt.,  

 der bliver 7. pkt.,:
 »Aktier m.v. i selskaber, der inddrages under beskatning  

 efter § 9, anses ved beskatning efter § 3 eller § 8 for  

 afstået til handelsværdien på tidspunktet for inddragelsen.  

 Aktier m.v. i selskaber, der udgår af beskatningen efter § 9,  

 anses ved beskatningen efter § 3 eller § 8 for anskaffet til  

 handelsværdien på det tidspunkt, hvor selskabet udgår af  

 beskatningen efter § 9.«.
 19. I § 14, stk. 1, 1. pkt., indsættes efter  

 »indkomståret efter denne lov«: »efter fradrag af underskud fra  

 tidligere indkomstår, jf. ligningslovens § 15«.
 20. I § 14, stk. 1, indsættes efter 1. pkt.  

 :
 »Ved opgørelsen af den skattepligtige indkomst  

 tages ikke hensyn til indkomst hos selskaber, som livsforsikringsselskabet er  

 sambeskattet med, jf. selskabsskattelovens § 31, jf. dog stk. 2.«.
 2.-4. pkt. bliver herefter 3.-5. pkt.
 21. § 14, stk. 1, 4. pkt., der bliver 5. pkt., affattes  

 således:
 »Ved opgørelsen af det samlede formueafkast finder  

 reglerne i denne lov tilsvarende anvendelse ved opgørelsen af afkast,  

 der ikke er skattepligtigt efter denne lov.«.
 22. § 14, stk. 2, 2. pkt., affattes  

 således:
 »Som skattepligtig indkomst anvendes summen af  

 livsforsikringsselskabets skattepligtige indkomst og en til den andel, der  

 skal medregnes ved beskatningen efter § 9, svarende forholdsmæssig  

 andel af de sambeskattede datterselskabers skattepligtige indkomst.«.
 23. § 14, stk. 3, ophæves.
 Stk. 4 bliver herefter stk. 3.
 24. I § 14, stk. 4, der bliver stk. 3,  

 ændres »Stk. 1-3« til: »Stk. 1 og 2«.
 25. I § 14 indsættes efter stk. 4, der  

 bliver stk. 3, som nyt stykke:
 »Stk. 4. Nedsættelse af beskatningsgrundlagene efter  

 stk. 1-3 foretages efter nedsættelse af beskatningsgrundlagene  

 efter §§ 7, 15 og 16.«.
 26. I § 15, stk. 1, 1. pkt., indsættes efter  

 »pensionsbeskatningslovens §§ 53 A eller 53 B«: »eller forsikringer, der  

 ikke er omfattet af pensionsbeskatningsloven, og som alene kan komme til  

 udbetaling i tilfælde af den forsikredes sygdom, invaliditet eller  

 død inden forsikringens aftalte udløbstidspunkt, såfremt  

 det aftalte udløbstidspunkt ikke ligger senere end første  

 policedag efter den forsikredes fyldte 80. år«.
 27. I § 15, stk. 1, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 28. I § 15, stk. 2, 2. pkt., indsættes efter  

 »pensionsbeskatningslovens §§ 53 A eller 53 B«: »eller forsikringer, der  

 ikke er omfattet af pensionsbeskatningsloven, som nævnt i stk. 1.  

 1. pkt.,«.
 29. § 15, stk. 3, 2. pkt., ophæves og i  

 stedet indsættes:
 »Beskatningsgrundlaget nedsættes med den procentdel,  

 der svarer til forholdet mellem passiverne for de pågældende  

 forsikrings- og pensionsaftaler, og passiverne ifølge  

 årsregnskabet med tillæg af betalt acontoskat, jf. § 20,  

 stk. 1, og fradrag af afsat tilgodehavende endelig skat, jf. § 22,  

 stk. 1. Stk. 2 finder tilsvarende anvendelse.«.
 30. I § 15, stk. 4, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 31. I § 15, stk. 5, 1. pkt., ændres »og hvis  

 ejer ikke er omfattet af kildeskattelovens § 1« til: »og hvis ejer ikke  

 er skattepligtig efter kildeskattelovens § 1, eller hvis ejer er  

 skattepligtig efter kildeskattelovens § 1, men efter bestemmelserne i en  

 dobbeltbeskatningsoverenskomst er hjemmehørende i en fremmed stat,  

 på Færøerne eller i Grønland«.
 32. I § 15, stk. 5, indsættes efter 2.  

 pkt.:
 »Ejeren af forsikringen skal på opfordring fra  

 livsforsikringsselskabet afgive erklæring om, hvorvidt den  

 pågældende er skattepligtig til Danmark, jf. 1. pkt.«.
 33. I § 15 indsættes efter stk. 5 som nye  

 stykker:
 »Stk. 6. § 7, stk. 2, finder tilsvarende anvendelse  

 ved opgørelsen af de hensættelser og passiver, der er  

 nævnt i stk. 1-5.
 Stk. 7. Nedsættelse af beskatningsgrundlagene efter  

 stk. 1-5 foretages sideordnet med nedsættelse af  

 beskatningsgrundlagene efter § 7 og § 16. Den samme  

 hensættelse kan dog alene anvendes til nedsættelse af  

 beskatningsgrundlaget én gang.«.
 34. I § 16, stk. 1, 1. pkt., udgår », jf.  

 stk. 2-7«.
 35. I § 16, stk. 1, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 36. § 16, stk. 2, 3. pkt., affattes således:  

 »Afkastprocenten beregnes ud fra kurserne på selskabets  

 børsnoterede obligationer, bortset fra indeksobligationer, konvertible  

 obligationer og præmieobligationer, ved udgangen af indkomståret,  

 idet kurserne reguleres efter stk. 3.«.
 37. § 16, stk. 3-6, ophæves.
 Stk. 7 bliver herefter stk. 3.
 38. I § 16, stk. 7, der bliver stk. 3,  

 affattes 1. pkt. således: »De årlige urealiserede ændringer  

 i kursværdien som følge af forkortelse af restløbetiden  

 på obligationer, pantebreve og andre fordringer i danske kroner  

 opgøres på grundlag af anskaffelsessummen.«.
 39. I § 16 indsættes efter stk. 7, der  

 bliver stk. 3, som nye stykker:
 »Stk. 4. § 7, stk. 2, finder tilsvarende anvendelse  

 ved opgørelsen af de i stk. 1 nævnte hensættelser og  

 passiver.
 Stk. 5. Nedsættelse af beskatningsgrundlagene efter  

 stk. 1 foretages sideordnet med nedsættelse af  

 beskatningsgrundlagene efter § 7 og § 15. Den samme  

 hensættelse kan dog alene anvendes til nedsættelse af  

 beskatningsgrundlaget én gang.«.
 40. I § 17 indsættes efter stk. 4 som  

 stk. 5:
 »Stk. 5. Er den overdragende og den fortsættende  

 institution skattepligtige efter såvel denne lov som  

 selskabsskatteloven, og gennemføres en overdragelse som nævnt i  

 stk. 1, nr. 1-4, efter reglerne i fusionsskatteloven, skal overdragelsen  

 tillige ske efter reglerne i stk. 2-4. Det er en betingelse for at  

 anvende reglerne i stk. 2-4 på en overdragelse som  

 nævnt i stk. 1, nr. 1-4, mellem institutioner, der er  

 skattepligtige efter såvel denne lov som selskabsskatteloven, at  

 overdragelsen tillige sker efter fusionsskattelovens regler.«.
 41. Efter § 17 indsættes som § 17  

 a:
»§ 17 a.
Selskabsskattelovens § 4,  

 stk. 5, finder tilsvarende anvendelse ved en skattepligtig institutions  

 skattepligtige overdragelse af en virksomhed til et nystiftet datterselskab,  

 hvori institutionen bliver ejer af samtlige aktier eller anparter.
Er  

 institutionen skattepligtig efter såvel denne lov som  

 selskabsskatteloven, skal overdragelsen tillægges skattemæssig  

 virkning fra samme dato i relation til denne lov og til  

 selskabsskatteloven.
Stk. 2. Selskabsskattelovens § 8 A finder tilsvarende  

 anvendelse ved skattepligtig fusion af institutioner, der er skattepligtige  

 efter denne lov.
Er institutionerne skattepligtige efter såvel denne  

 lov som selskabsskatteloven, skal fusionen tillægges skattemæssig  

 virkning fra samme dato i relation til denne lov og til  

 selskabsskatteloven.«.
 42. I § 18, stk. 1, 2. pkt., ændres »kapitel  

 2 og kapitel 3« til: »kapitel 2 og dernæst i skat efter kapitel 3«.
 43. I § 18, stk. 2, 2. pkt., ændres »kapitel  

 3 og kapitel 2« til: »kapitel 3 og dernæst i skat efter kapitel 2«.
 44. § 19 affattes således:
 »§ 19. Skat betalt til fremmed stat,  

 Færøerne eller Grønland kan fradrages i skat efter  

 kapitel 2 henholdsvis kapitel 3 efter reglerne i ligningslovens § 33,  

 stk. 1 og 2. Hele den i Danmark beskattede indkomst, jf. ligningslovens  

 § 33, stk. 1, 2. pkt., opgøres som det beskatningsgrundlag,  

 der svarer til skatten efter kapitel 2 henholdsvis kapitel 3 efter fradrag af  

 eventuel negativ skat, jf. § 18.
 Stk. 2. For livsforsikringsselskaber og hjælpe- og  

 understøttelsesfonde, der er skattepligtige efter selskabsskatteloven,  

 fordeles fradraget for skat betalt til fremmed stat, Færøerne  

 eller Grønland forholdsmæssigt efter skatten i henhold til denne  

 lov efter fradrag af eventuel negativ skat efter § 18 henholdsvis  

 skatten efter selskabsskatteloven.
Stk. 3. Skattepligtige efter § 1, stk. 1,  

 fører en konto for skatter efter kapitel 2 henholdsvis kapitel 3 af  

 gevinst eller tab på et aktiv, såfremt gevinst eller tab på  

 det pågældende aktiv kan beskattes i fremmed stat, på  

 Færøerne eller i Grønland, og gevinst eller tab ved  

 beskatningen efter denne lov medregnes efter reglerne i § 13,  

 stk. 3 (lagerprincippet). På kontoen indgår den  

 forholdsmæssige del af selskabets skat, jf. ligningslovens § 33,  

 stk. 1, 2. pkt., og stk. 1, 2. pkt., der svarer til skatten af  

 gevinst på aktivet, og som der ikke er givet fradrag for efter  

 stk. 1. Overstiger den skat til fremmed stat, Færøerne  

 eller Grønland, der kan gives fradrag for i medfør af  

 ligningslovens § 33, stk. 1, 1. pkt., og stk. 2, af gevinst  

 på aktivet, den forholdsmæssige del af selskabets skat, der  

 svarer til gevinst på aktivet, kan det overskydende beløb, der  

 kan rummes inden for saldoen, fradrages i selskabets øvrige skat efter  

 kapitel 2 henholdsvis kapitel 3. Saldoen nedsættes med det fradragne  

 beløb.
Kan et fradragsberettiget beløb ikke rummes i selskabets  

 øvrige skat efter kapitel 2 henholdsvis kapitel 3, udbetales  

 beløbet kontant.
Hvis der er tab på aktivet beregnes en negativ  

 skat, der fragår i saldoen.
Stk. 4. Den skattepligtige kan ved opgørelsen af  

 beskatningsgrundlaget efter kapitel 2 henholdsvis kapitel 3 vælge at se  

 bort fra negativt beskatningsgrundlag hidrørende her fra landet eller  

 fra fremmed stat, Færøerne eller Grønland, herunder et  

 til negativ skat fremført fra tidligere år, jf. § 18,  

 svarende negativt beskatningsgrundlag.
Der ses bort fra så stor en del  

 af det negative beskatningsgrundlag, at beskatningsgrundlaget svarer til det  

 samlede positive formueafkast fra fremmede stater, Færøerne og  

 Grønland, der er omfattet af dobbeltbeskatningslempelse efter  

 stk. 1. Det beløb, der ses bort fra, omregnes til negativ skat og  

 fradrages efter reglerne i § 18.
Stk. 5. Skat betalt til fremmed stat, Færøerne  

 eller Grønland af indkomst hidrørende fra aktiver  

 tilhørende en bank, sparekasse eller andelskasse (pengeinstitut), som  

 er udskilt fra dettes øvrige aktiver, og som danner grundlag for  

 pensionsopsparing m.v. for en nærmere bestemt personkreds  

 (puljeordninger), kan fradrages i skat for hver enkelt deltager i puljen.
Der  

 kan ikke for den enkelte puljedeltager fradrages større beløb  

 end den danske skat, der efter fradrag i henhold til § 7 kan  

 henføres til den pågældendes forholdsmæssige andel i  

 de indkomster, der er blevet beskattet i udlandet, på  

 Færøerne eller i Grønland.
 Stk. 6. Fradrag efter stk. 1 og stk. 5 kan tilsammen  

 ikke udgøre et større beløb end det, der ville kunne  

 fradrages efter stk. 1, hvis samtlige de aktiver, hvis afkast beskattes  

 i udlandet, på Færøerne eller i Grønland, havde  

 været ejet direkte af den skattepligtige.
 Stk. 7. I tilfælde, hvor skat betalt til fremmed stat,  

 Færøerne eller Grønland, fradrages for hver enkelt  

 puljedeltager efter stk. 5, kan der ikke ske fradrag i pengeinstituttets  

 skat for den pågældende udenlandske skat.«.
 45. § 20, stk. 1, 3. pkt., affattes således:
 »Renten svarer til den rente, der er nævnt i  

 stk. 2.«.
 46. I § 20 indsættes som stk. 2:
 »Stk. 2. Renten for et indkomstår, som forrentningen  

 vedrører, beregnes som et simpelt gennemsnit af de af  

 Københavns Fondsbørs dagligt opgjorte effektive renter i de  

 første 7 måneder af året forud for indkomståret af  

 obligationer med en restløbetid på over 5 år.«.
 47. § 22, stk. 1, 5. pkt., affattes  

 således:
 »Renten svarer til den rente, der er nævnt i  

 § 20, stk. 2, for året efter indkomståret.«.
 48. I § 23, stk. 1, 3. pkt., ændres  

 »samlekonto i pengeinstituttet« til: »konto i Danmarks Nationalbank  

 tilhørende den centrale told- og skatteforvaltning«.
 49. § 23, stk. 2, 1. pkt., affattes  

 således:
 »Pengeinstituttet indbetaler senest den 15. december i  

 indkomståret den resterende skyldige skat efter stk. 1 med  

 tillæg af beregnede renter efter stk. 3 til den centrale told- og  

 skatteforvaltning.«.
 50. § 23, stk. 3, affattes således:
»Stk. 3. Af forskellen mellem den beregnede endelige skat, jf.  

 stk. 2, og den skat, der i løbet af indkomståret er indsat  

 på den særlige konto i Danmarks Nationalbank, jf. stk. 1,  

 beregnes renter fra tidspunktet for seneste rettidige indbetaling på  

 den særlige konto til betaling sker.
Renten svarer til den i § 20,  

 stk. 2, nævnte rente.
Betales skatten senere end den 15. december  

 i indkomståret, beregnes denne rente dog kun til denne dag.
Betales  

 skatten senere end den 15. december i indkomståret, anvendes  

 § 28.«.
 51. § 24, stk. 2, 2. pkt., affattes  

 således:
 »Renten svarer til den rente, der er nævnt i  

 § 20, stk. 2, for det løbende indkomstår.«.
 52. § 27, stk. 6, 2. pkt., og § 28, stk. 1,  

 2. pkt., affattes således: »Renten svarer til den rente, der er  

 nævnt i § 20, stk. 2, for hvert af de indkomstår, som  

 forrentningen vedrører.«.
 53. I § 35, stk. 4, nr. 2, indsættes efter  

 »fortsat anvendelse«: », jf. dog § 36, stk. 2 og 6«.
 54. I § 35, stk. 4, indsættes efter nr. 2  

 som nye numre:
»3)	Uanset bestemmelsen i § 4, stk. 4, 3. pkt., i  

 realrenteafgiftsloven kan den skattepligtige vælge at medregne  

 kursgevinster og -tab, der realiseres ved salg af værdipapirer, ved  

 opgørelsen af de i § 2, stk. 1, nr. 2, nævnte  

 gevinster og tab på værdipapirer.
Kursgevinster og -tab, der  

 vælges medregnet ved opgørelsen af de i § 2, stk. 1,  

 nr. 2, nævnte gevinster og tab på værdipapirer,  

 overføres til den særlige saldo med 0.
 4)	Uanset bestemmelsen i § 4 c, 2. pkt., i realrenteafgiftsloven  

 kan den skattepligtige vælge at medregne fortjeneste eller tab ved  

 afhændelse af fast ejendom ved opgørelsen af de i § 2,  

 stk. 1, nr. 7, nævnte gevinster og tab på fast ejendom.  

 Fortjenester og tab, der vælges medregnet ved opgørelsen af de i  

 § 2, stk. 1, nr. 7, nævnte gevinster og tab på fast  

 ejendom, overføres til den særlige saldo med 0.
 5)	Uanset bestemmelserne i nr. 1 og 2 kan den skattepligtige  

 vælge, at bestemmelserne i § 13, stk. 2-5, skal have virkning fra og  

 med indkomståret 2000 ved beskatningen at datterselskaber, der i  

 medfør af bestemmelserne i § 9, stk. 1, bliver inddraget under  

 beskatningen efter reglerne i denne lov.
 6)	Uanset nr. 2 gælder ved opgørelsen af et  

 livsforsikringsselskabs samlede afkast, jf. § 14, stk. 1, at afkast, der ikke  

 er skattepligtigt efter denne lov, opgøres efter  

 selskabsskattelovgivningens regler.«.
 55. I § 39, 1. pkt., udgår »summen af«.
 56. I § 39 udgår 3. pkt. og i stedet  

 indsættes:
 »§ 18 finder tilsvarende anvendelse, idet afgift  

 efter realrenteafgiftslovens kapitel 1 behandles som skat efter denne lovs  

 kapitel 2, og afgift efter realrenteafgiftslovens kapitel 2 behandles som  

 skat efter denne lovs kapitel 3.«.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 644 af 3. august 1999, foretages følgende  

 ændringer:
 1. § 28, stk. 1, affattes således:
 »Selskaber, der er omfattet af  

 pensionsafkastbeskatningslovens § 1, stk.1, skal anvende  

 lagerprincippet, jf. § 33, stk. 1, ved opgørelsen af gevinst  

 og tab på fastforrentede fordringer.«.
 2. I § 41 indsættes som stk.18 og 19:
»Stk. 18. Selskaber som nævnt i § 28, som for  

 indkomstårene 2000 og 2001 anvender opgørelsesprincipperne i  

 § 4, stk. 3 og 4, i realrenteafgiftsloven ved opgørelsen af  

 gevinst og tab på fastforrentede fordringer, skal anvende de samme  

 principper ved opgørelsen af den skattepligtige indkomst.
I  

 tilfælde hvor realiserede tab og gevinster medregnes fuldt ud i  

 pensionsafkastgrundlaget efter pensionsafkastbeskatningsloven § 35,  

 stk. 4, nr. 3, skal samme realiserede tab og gevinster medtages fuldt ud  

 ved opgørelsen af den skattepligtige indkomst uden at medtages  

 på saldoen.
 Stk. 19. Et selskab som nævnt i § 28, der ved  

 opgørelsen af den skattepligtige indkomst for indkomståret 2002  

 skifter til lagerprincippet ved opgørelsen af gevinst og tab på  

 fastforrentede fordringer, medtager ultimoværdien for  

 indkomståret 2001 som primoværdi for indkomståret 2002.  

 Ultimoværdien for indkomståret 2001 opgøres efter de  

 indkomstskattemæssige regler, der gælder for selskabet for  

 indkomståret 2001. En evt. resterende saldo ved udgangen for  

 indkomståret 2001 medregnes i den skattepligtige indkomst for  

 indkomståret 2002.«.
§ 3 I lov om påligningen af indkomstskat til staten (ligningsloven), jf.  

 lovbekendtgørelse nr. 754 af 28. september 1999, foretages  

 følgende ændring:
 1. I § 33, stk. 1, 1. pkt.,indsættes efter  

 »i Danmark«: », jf. pensionsafkastbeskatningslovens § 19,  

 stk. 2«.
§ 4 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 senest ved § 1 i lov nr. 387 af 2. juni 1999, foretages følgende  

 ændringer:
 1. I § 13, stk. 2, 1. pkt., indsættes efter  

 »fradrage«: »beløb, der er medgået til skat efter  

 pensionsafkastbeskatningsloven vedrørende det indkomstår, der  

 svarer til indkomståret efter denne lov, samt«.
 2. I § 13, stk. 8, 1. pkt., stk. 11, 4. pkt., og  

 stk. 13, 1. pkt., ændres: »realrenteafgift« til: »skat efter  

 pensionsafkastbeskatningsloven.«.
§ 5 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med  

 indkomståret 2000, jf. dog stk. 2-4.
 Stk. 2. Vælger et livsforsikringsselskab eller et  

 forsikringsselskab at anvende reglerne i pensionsafkastbeskatningsloven fra  

 og med indkomståret 1999, jf. pensionsafkastbeskatningslovens  

 § 35, stk. 3, har § 1 dog virkning fra og med  

 indkomståret 1999.
Stk. 3. § 2, nr 1, har virkning fra og med  

 indkomståret 2002 Stk. 4. For indkomståret 1999 kan forsikringsselskaber  

 ved opgørelsen af den skattepligtige indkomst, jf.  

 selskabsskattelovens § 13, stk. 2, fradrage betalt 5 pct.-afgift af  

 aktieafkast m.v. , jf. § 4 og § 8 i lov nr. 430 af 26. juni 1998,  

 jf. realrenteafgiftslovens § 11 a. 5 pct.-afgiften af aktieafkast m.v.  

 skal medregnes ved forsikringsselskabernes fradragsbegrænsning, jf.  

 selskabsskattelovens § 13, stk. 8-13.
Bemærkninger til lovforslaget 1. Lovforslagets formål Pensionsafkastbeskatningsloven, lov nr. 428 af 26. juni  

 1998, blev gennemført som led i de ændringer af lovgivningen  

 på pensionsbeskatningsområdet, der blev gennemført i juni  

 1998. Loven skal fra og med indkomståret 2000 afløse  

 realrenteafgiftsloven.
Skatteministeren besluttede i juni 1998 at nedsætte  

 en følgegruppe, der fik til opgave at opfange og påpege  

 problemer, der opstod i forbindelse med den gennemførte ændring  

 af lovgivningen på pensionsbeskatningsområdet.
Bl.a. på  

 baggrund af drøftelserne i denne følgegruppe foreslås en  

 række justeringer af pensionsafkastbeskatningsloven.
Hovedformålet med lovforslaget er at justere reglerne om beskatning af afkast af  

 datterselskaber, at forbedre mulighederne for at udnytte fradrag for  

 udenlandsk skat, at justere reglerne om nedsættelse af  

 beskatningsgrundlaget.
 at justere reglerne om »skattefri« fusioner,  

 spaltninger og overdragelser af livsforsikringsbestande og indføre  

 regler om skattepligtig overdragelse og fusion med tilbagevirkende kraft.
 Herudover indeholder lovforslaget forslag om  

 præcisering af bestemmelser og berigtigelse af fejl samt  

 ændringer af teknisk eller redaktionel karakter.
Forslaget ændrer endvidere kursgevinstlovens regler  

 om opgørelse af selskabernes skattepligtige indkomst i form af gevinst  

 og tab på obligationer.
For år 2000 og 2001 går forslaget  

 ud på, at hvis et selskab benytter sig af retten til i  

 pensionsafkastmæssige sammenhænge at indtægtsføre  

 kursgevinster uden brug af saldo, skal det samme ske ved  

 indkomstopgørelsen.
For år 2002 og senere år går  

 forslaget ud på, at lagerprincippet skal anvendes.
 Lovforslaget indeholder forslag om en  

 konsekvensændring af ligningsloven.
Endvidere indeholder lovforslaget forslag om  

 ændringer af selskabsskatteloven. Ændringerne vedrører to  

 forhold, nemlig for det første en præcisering af, at den betalte  

 26 pct.-skat og 5 pct.-skat er fradragsberettiget ved opgørelsen af  

 forsikringsselskabernes skattepligtige indkomst.
For det andet  

 foreslås, at 26 pct.-skatten og 5 pct.-skatten fremover skal være  

 omfattet af reglerne om forsikringsselskabernes fradragsbegrænsning  

 på samme måde, som realrenteafgiften hidtil er indgået i  

 fradragsbegrænsningen.
Sidstnævnte forhold er en følge af  

 overgangen fra realrenteafgiftsloven til pensionsafkastbeskatningsloven.
2. Justering af reglerne om beskatning af afkast af datterselskaber Pensionsafkastbeskatningslovens § 9 indeholder regler  

 om tvungen sambeskatning af moder- og datterselskaber i visse  

 situationer.
Efter bestemmelsen skal livsforsikringsselskaber,  

 pensionskasser og -fonde (moderselskaber), der direkte eller indirekte ejer  

 25 pct. eller mere af kapitalen i et andet selskab (datterselskabet), ved  

 opgørelsen af beskatningsgrundlaget for henholdsvis 26 pct.-skatten og  

 5 pct.-skatten medregne den del af datterselskabets beskatningsgrundlag  

 opgjort efter lovens regler, der svarer til den største andel af  

 datterselskabets kapital, som moderselskabet har ejet i løbet af  

 indkomståret.
Beskatningsgrundlaget medregnes kun for den periode,  

 hvori ejerbetingelsen (25 pct. eller mere) er opfyldt, og kun såfremt  

 datterselskabet ikke selv er skattepligtigt efter  

 pensionsafkastbeskatningsloven.
 Den del af datterselskabets indkomstskat, der  

 forholdsmæssigt kan henføres til den medregnede del af  

 beskatningsgrundlaget, kan fradrages i moderselskabets 26 pct.-skat og 5  

 pct.-skat.
 Moderselskabet skal ikke betale 5 pct.-skat af afkast af  

 aktier i datterselskabet for den periode, hvor der sker tvungen  

 sambeskatning.
Formålet med bestemmelsen er ifølge  

 bemærkningerne til lovforslaget (L 97, Folketingsåret 1997-98, 2.  

 samling) at sikre, at livsforsikringsselskabers, pensionskassers og -fondes  

 beskatningsgrundlag er det samme uanset, om hele aktiviteten foretages i  

 selve livsforsikringsselskabet, eller om f.eks. obligationsbeholdninger eller  

 ejendomme placeres i datterselskaber.
Grundlaget opgøres på  

 samme måde, som hvis al aktivitet var udøvet i det  

 skattepligtige moderselskab.
Herved sikres der fleksibilitet ved valg af  

 koncernstruktur.
Endvidere sikres der, at beskatning efter loven ikke  

 undgås ved at udskille aktiviteterne til datterselskabet.
 Det er under behandlingen af lovforslaget og under  

 arbejdet i den ovenfor nævnte følgegruppe anført, at det  

 er uhensigtsmæssigt (fører til urimelige resultater), at  

 transparensprincippet i pensionsafkastbeskatningslovens § 9 omfatter  

 alle selskaber, hvori ejerandelen udgør 25 pct. eller mere, uanset om  

 der er tale om f.eks. skadesforsikringsselskaber, banker, udenlandske  

 selskaber, herunder livsforsikringsselskaber eller  

 porteføljeinvesteringer.
Det er i den forbindelse anført, at  

 koncernstrukturen har stor betydning for den pensionsafkastskat, der skal  

 betales.
Størst ulighed ligger i forskellen mellem, om et  

 livsforsikringsselskab ejer et skadesforsikringsselskab eller omvendt.  

 Pensionsafkastbeskatningslovens § 9 opfylder således ikke  

 formålet om fleksibilitet ved valg af koncernstruktur.
Det er anført, at det er urimeligt, at afkast af et  

 datterselskab skal medregnes til moderselskabets beskatningsgrundlag,  

 når afkastet anvendes i datterselskabets virksomhed f.eks. til  

 erstatningsudbetalinger til de forsikrede i et skadesselskab.
Det vil sige,  

 at de forsikrede i moderselskabet beskattes af afkast, der ikke tilfalder  

 dem, men de forsikrede i datterselskabet.
Det er anført, at reglerne om nedslag for  

 selskabsskat ikke er tilstrækkelige til at ophæve  

 dobbeltbeskatning.
Som eksempel nævnes dobbeltbeskatning af afkast fra  

 et ejendomsdatterselskab som følge af, at beskatningen hos  

 moderselskabet efter pensionsafkastbeskatningsloven er en løbende  

 beskatning af værdistigning på ejendommene, medens  

 selskabsbeskatningen i datterselskabet er en avancebeskatning efter  

 realisationsprincippet.
Det er endelig anført, at en opgørelse af  

 beskatningsgrundlaget efter reglerne i pensionsafkastbeskatningsloven i vidt  

 omfang vil kræve oplysninger, som et selskab ikke i anden  

 sammenhæng administrerer.
Især for aktiebesiddelser mellem 25 og  

 50 pct. af datterselskabets kapital vil det afhænge af datterselskabets  

 og de øvrige aktionærers velvilje, hvorvidt datterselskabet vil  

 påtage sig administrationen med at tilvejebringe de nødvendige  

 oplysninger.
For porteføljeinvesteringer i børsnoterede  

 selskaber vil det endvidere være i strid med de børsetiske  

 regler at udlevere oplysninger om selskabets skatteforhold til  

 enkeltaktionærer.
Lovforslaget 2.1. Efter forslaget indskrænkes  

 anvendelsesområdet for pensionsafkastbeskatningslovens § 9 til  

 at omfatte datterselskaber, hvis virksomhed i væsentlig grad  

 består i investering i fast ejendom eller er af finansiel karakter.
Det  

 vil sige datterselskaber, hvor mindst 1/3 af indtægterne stammer fra  

 investering i fast ejendom eller fra finansiel virksomhed eller  

 forsikringsvirksomhed, eller hvor handelsværdien af datterselskabets  

 faste ejendomme eller finansielle aktiver udgør mindst 1/3 af  

 handelsværdien af datterselskabets samlede aktiver.
Ved denne  

 bedømmelse ses som hovedregel bort fra indkomst fra og værdi af  

 aktier og obligationer m.v., af hvilke gevinst og tab løbende  

 medregnes ved opgørelsen af datterselskabets skattepligtige indkomst  

 efter lagerprincippet - forudsat at datterselskabet ikke er  

 hjemmehørende i et lavskatteland   eller efter reglerne om  

 underskudsbegrænsning i selskabsskattelovens § 13, stk. 8-13.
 Forslaget indebærer, at hovedparten af rene  

 produktions- og salgsdatterselskaber m.v. vil blive undtaget fra bestemmelsen  

 i pensionsafkastbeskatningslovens § 9. Skades- og bankdatterselskaber vil  

 kunne blive undtaget fra bestemmelsen, såfremt datterselskabet anvender  

 lagerprincippet på obligationer m.v., og såfremt datterselskabet  

 ikke i væsentligt omfang ejer fast ejendom.
2.2. Efter forslaget udvides bestemmelsens  

 anvendelsesområde, idet en flerhed af skattepligtige, der  

 udøver virksomhed på grundlag af fælles aftale, i relation  

 til bestemmelsen anses for at udgøre ét selskab.
Bestemmelsen  

 indebærer, at ejer de pensionsselskaber, der udøver virksomhed  

 på grundlag af fælles aftale, tilsammen 25 pct. eller mere af  

 aktie- eller andelskapitalen i et selskab, behandles alle selskaberne som  

 moderselskab, uanset om det enkelte selskabs ejerandel er f.eks. 50 pct.,  

 eller den er f.eks. 5 pct.
Det vil sige, at hvis flere pensionsselskaber  

 slår sig sammen om at investere f.eks. i fast ejendom via et  

 ejendomsselskab, vil ejendomsselskabet, selv om hvert pensionsselskab ejer  

 mindre end 25 pct. af aktiekapitalen, i relation til  

 pensionsafkastbeskatningslovens § 9 blive anset for at være et  

 datterselskab.
2.3. Bestemmelsen om, at moderselskabet skal  

 medregne den del af datterselskabets beskatningsgrundlag, der svarer til den  

 største af moderselskabet ejede andel af datterselskabets aktie- eller  

 andelskapital i indkomståret, betyder, at f.eks. et moderselskab, der  

 gennem »hele« indkomståret har ejet 25 pct. af aktiekapitalen, og som  

 erhverver de resterende 75 pct. ultimo året, skal medregne hele  

 datterselskabets beskatningsgrundlag for hele året.
Hermed sker der  

 beskatning af et formueafkast, som moderselskabet ikke oppebærer, eller  

 som moderselskabet har betalt for som en del af købesummen.
 Det foreslås derfor, at moderselskabet alene  

 skal medregne den del af datterselskabets beskatningsgrundlag, der svarer til  

 den af moderselskabet gennemsnitligt ejede andel af datterselskabets aktie-  

 eller andelskapital.
2.4. Der kan opstå et problem som  

 følge af, at kapitalafkast i et datterselskab, f.eks. et  

 skadesforsikringsselskab, anvendes til dækning af driftsudgifter, som  

 ikke er fradragsberettigede i beskatningsgrundlaget efter  

 pensionsafkastbeskatningsloven.
Det samme gælder, i det omfang et  

 livsforsikringsdatterselskab foretager udbetalinger og hensættelser til  

 de forsikrede, som overstiger de indbetalte præmier.
Sådanne  

 indtægter kan i sagens natur ikke komme moderselskabet til gode, og i  

 en sådan situation vil pensionsafkastbeskatningen være udtryk for  

 en overbeskatning.
Kun den del af kapitalafkastet, der medfører en  

 værdistigning for moderselskabet, bør medregnes.
Dette problem foreslås løst ved at  

 indføre et fradrag for »ikke-pensionsafkastskattepligtigt underskud«.  

 Forslaget går ud på, at datterselskabets beskatningsgrundlag  

 nedsættes i det omfang, datterselskabets udbetalinger og  

 hensættelser til de forsikrede overstiger årets  

 præmieindbetalinger.
Det betyder, at en del af årets formueafkast  

 fordeles til de forsikrede, og derfor bør det føre til fradrag  

 hos datterselskabet.
Udenlandske forsikringsselskaber skal opgøre  

 hensættelser til de forsikrede efter danske regler.
 I kombination med den nedenfor omtalte udvidede mulighed  

 for nedslag for selskabsskatter sikrer forslaget, at der højst  

 udløses pensionsafkastskat af de nettoindtægter i  

 datterselskaberne, der kommer moderselskabet til gode.
Forslaget indebærer, at kun det reelle kapitalafkast  

 udløser pensionsafkastbeskatning i moderselskabet.
Samtidig betyder  

 reglen, at pensionsafkastbeskatningen ikke kan omgås ved  

 overkapitalisering af datterselskabet.
Forslaget vil endvidere medføre, at afkast af  

 formue, der afdækker livforsikringer tegnet i udenlandske  

 livforsikringsselskaber af personer, der ikke er hjemmehørende i  

 Danmark, ikke beskattes efter pensionsafkastbeskatningsloven.
Der sikres  

 hermed en ligestilling med udlændinges livsforsikringer i udenlandske  

 filialer af danske livsforsikringsselskaber, der heller ikke beskattes efter  

 pensionsafkastbeskatningsloven.
 2.5. Den del af datterselskabets indkomstskat, der  

 forholdsmæssigt kan henføres til den medregnede del af  

 beskatningsgrundlaget, kan fradrages i moderselskabets skat efter  

 pensionsafkastbeskatningsloven, dog højst med et beløb svarende  

 til skatten af beskatningsgrundlaget i datterselskabet.
Det forhold, at pensionsafkastbeskatningsloven beskatter  

 værdistigninger på datterselskabets aktiver løbende  

 (lagerprincippet), medens der ved selskabsbeskatning her i landet eller i  

 udlandet typisk vil ske beskatning efter realisationsprincippet, kan  

 indebære, at beskatningen af en værdistigning på et aktiv  

 efter reglerne i pensionsafkastbeskatningsloven sker tidligere end  

 selskabsbeskatningen af samme værdistigning.
Dette kan indebære,  

 at der i årene fra og med anskaffelsesåret til og med året  

 før afståelsesåret måske ikke betales nogen  

 selskabsskat af den urealiserede gevinst på aktivet, der kan modregnes  

 i pensionsafkastskatten af værdistigningen på aktivet.
Til  

 gengæld er der i afståelsesåret måske ikke nogen  

 pensionsafkastskat af værdistigning på aktivet, hvori  

 selskabsskatten af den nu realiserede gevinst på aktivet kan  

 modregnes.
Dette problem foreslås løst ved at  

 tillade moderselskabet at føre en konto for skat for hvert enkelt  

 datterselskab, der er omfattet af § 9. På kontoen indgår  

 pensionsafkastskatten af værdistigninger på aktiver i  

 datterselskabet, som ikke er modregnet med datterselskabets selskabsskat af  

 gevinst på aktiver.
Hvis datterselskabets selskabsskat af gevinst  

 på aktiver overstiger pensionsafkastskatten af gevinst på de  

 samme aktiver, kan det overskydende beløb, der kan rummes inden for  

 saldoen, fradrages i moderselskabets øvrige pensionsafkastskat.
Kan et  

 fradragsberettiget beløb ikke rummes inden for moderselskabets  

 øvrige pensionsafkastskat, udbetales beløbet kontant.
Hvis der  

 er tab på aktiver, beregnes en negativ skat, der fradrages i saldoen.  

 Reglerne om en konto for skat indebærer, at der, når et  

 datterselskab går ud af beskatningen efter § 9, gives nedslag for  

 selskabsskatten af realisationsgevinsten ved afståelsen af et aktiv  

 inden for et beløb svarende til summen af den pensionsafkastskat, der  

 løbende er betalt af værdistigninger på aktivet.
Reglerne  

 om en konto kombineret med de i afsnit 2.6. omtalte regler om »fiktiv credit«  

 indebærer, at der, når et datterselskab går ud af  

 beskatningen efter § 9, gives nedslag for halvdelen af den selskabsskat, der  

 kunne være pålignet datterselskabet, hvis datterselskabet havde  

 afstået sine aktiver og passiver på det tidspunkt, hvor  

 datterselskabet går ud af beskatningen efter § 9, inden for et  

 beløb svarende til summen af den pensionsafkastskat, der  

 løbende er betalt af værdistigninger på aktivet.
 2.6. Så længe et datterselskab er  

 inddraget under beskatning efter pensionsafkastbeskatningslovens § 9,  

 indebærer de gældende regler om fradrag for datterselskabets  

 selskabsskat i pensionsafkastskatten og den foreslåede bestemmelse om  

 en konto for skat, at samme værdistigning eller -tab ikke både  

 bliver beskattet efter lagerprincippet og efter realisationsprincippet.
Hvis datterselskabet går ud af beskatningen efter  

 § 9 f.eks. som følge af, at moderselskabet afstår aktier i  

 datterselskabet, gives der med de gældende regler ikke fradrag i  

 pensionsafkastskatten for den udskudte selskabsskat, der hviler på  

 datterselskabets aktiver på det tidspunkt, hvor datterselskabet  

 går ud af beskatningen.
Dette indebærer, at moderselskabet  

 får dobbelt ulempe af datterselskabet: medens datterselskabet er  

 omfattet af § 9, beskattes værdistigning efter lagerprincippet;  

 når aktierne afstås, får moderselskabet lavere kurs for  

 aktierne under hensyn til den udskudte selskabsskat, der hviler på  

 datterselskabets aktiver og passiver.
Det foreslås, at dette problem løses  

 ved, at der indsættes en bestemmelse om fradrag i moderselskabets skat  

 (fiktiv credit) for halvdelen af den forholdsmæssige del af den skat af  

 gevinst på aktiver og passiver, der kunne være pålignet  

 datterselskabet, såfremt datterselskabet havde afstået aktiverne  

 og passiverne på det tidspunkt, hvor datterselskabet går ud af  

 beskatningen.
Fradraget kan dog ikke overstige halvdelen af den del af  

 moderselskabets pensionsafkastskat, der forholdsmæssigt svarer til den  

 medregnede fortjeneste på aktiver og passiver i datterselskabet.  

 Når der gives fradrag for indtil halvdelen af den latente skat, svarer  

 det til en investeringshorisont - og dermed til en skatteudskydelse -  

 på ca. 10 år.
 2.7. Som foran nævnt, kan den del af  

 datterselskabets indkomstskat, der forholdsmæssigt kan henføres  

 til den medregnede del af beskatningsgrundlaget, fradrages i moderselskabets  

 skat efter pensionsafkastbeskatningsloven, dog højst med et  

 beløb svarende til skatten af beskatningsgrundlaget i  

 datterselskabet.
Det kan have uheldig virkning, hvis det samlede  

 beskatningsgrundlag er lavere end datterselskabets beskatningsgrundlag, der  

 indgår i det samlede beskatningsgrundlag.
Dette kan ske som  

 følge af negativt beskatningsgrundlag hos moderselskabet eller hos et  

 andet datterselskab.
Dette gælder især, hvis det samlede  

 beskatningsgrundlag er 0 eller negativt, således at der ikke er nogen  

 pensionsafkastskat, hvori der kan gives lempelse for datterselskabets  

 skat.
Det foreslås derfor at indsætte en  

 bestemmelse, hvorefter moderselskabet kan vælge at udskyde fradrag for  

 negativt beskatningsgrundlag til et senere indkomstår, således at  

 der bliver en pensionsafkastskat, hvori der kan gives lempelse for  

 datterselskabets skat.
Det negative beskatningsgrundlag omregnes til negativ  

 skat og fradrages efter reglerne om negativ skat.
 2.8. Ifølge pensionsafkastbeskatningslovens  

 § 8, stk. 2, sammenholdt med § 9 skal et moderselskab ikke  

 betale 5 pct.-skat af afkast af aktier i datterselskaber, der selv er  

 omfattet af skattepligten efter pensionsafkastbeskatningsloven (d.v.s. danske  

 livsforsikringsdatterselskaber), og afkast af aktier i datterselskaber, der  

 er omfattet af § 9.
I forbindelse med den foreslåede ændring af  

 § 9 foreslås, at moderselskaber skal betale 5 pct.-skat af  

 afkast af aktier i de datterselskaber, der med ændringen af § 9  

 ikke mere er omfattet af denne bestemmelse.
D.v.s. at der skal betales 5  

 pct.-skat af afkast af aktier i alle selskaber, der ikke selv er omfattet af  

 skattepligten efter pensionsafkastskatteloven og ikke er omfattet af  

 § 9. For disse selskaber bliver der således ingen forskel  

 på, om aktiebesiddelsen er 24,9 pct. eller den er 25,1 pct.
Det foreslås, at en flerhed af  

 skattepligtige, der udøver virksomhed på grundlag af  

 fælles aftale, i relation til bestemmelsen i § 8, stk. 2, -  

 ligesom i relation til § 9 - skal anses for at udgøre ét  

 selskab.
Bestemmelsen indebærer, at ejer de selskaber, der  

 udøver virksomhed på grundlag af fælles aftale, tilsammen  

 25 pct. eller mere af aktie- eller andelskapitalen i et selskab, behandles  

 alle selskaberne som moderselskab, uanset om det enkelte selskabs ejerandel  

 er f.eks. 50 pct., eller den er f.eks. 5 pct.
Det vil sige, at hvis f.eks.  

 flere pensionskasser slår sig sammen om at eje 25 pct. eller mere af  

 aktiekapitalen i et livsforsikringsselskab, vil alle pensionskasserne i  

 relation til pensionsafkastbeskatningslovens § 8, stk. 2, blive  

 anset som moderselskab for livsforsikringsselskabet, selv om hver af  

 pensionskasserne ejer mindre end 25 pct. af aktiekapitalen.
Dette  

 indebærer, at alle pensionskasserne slipper for at betale 5 pct.-skat  

 af afkastet af aktierne i livsforsikringsselskabet, idet  

 livsforsikringsselskabet selv er skattepligtig efter  

 pensionsafkastbeskatningsloven.
3. Forbedring af mulighederne for at udnytte fradrag for udenlandsk  

 skat Ifølge pensionsafkastbeskatningslovens § 19  

 kan skat betalt til fremmed stat, Grønland eller Færøerne  

 og opkrævet af indkomst fra kilder dér, fradrages i 26 pct.-skat  

 henholdsvis 5 pct.-skat.
Fradragsbeløbet kan dog ikke overstige den  

 del af den samlede 26 pct.-skat henholdsvis 5 pct.-skat, der  

 forholdsmæssigt falder på den del af indkomsten, der er beskattet  

 i fremmed stat, i Grønland eller på Færøerne.
Lovforslaget 3.1. Det forhold, at pensionsafkastbeskatningsloven  

 beskatter værdistigninger efter lagerprincippet, medens der ved  

 selskabsbeskatning i udlandet typisk vil ske beskatning efter  

 realisationsprincippet, kan indebære, at beskatning af  

 værdistigning på f.eks. en udenlandsk fast ejendom efter  

 pensionsafkastbeskatningsloven sker tidligere end selskabsbeskatningen af  

 samme værdistigning.
Det kan være, at der i årene fra og  

 med anskaffelsesåret til og med året før  

 afståelsesåret ikke betales nogen selskabsskat i udlandet af den  

 urealiserede gevinst på den faste ejendom, der kan modregnes i  

 pensionsafkastskatten.
Til gengæld er der måske i  

 afståelsesåret ikke nogen pensionsafkastskat af  

 værdistigning på den faste ejendom, hvori den udenlandske  

 selskabsskat af den nu realiserede gevinst kan modregnes.
Dette problem foreslås løst ved at  

 tillade selskabet at føre en konto for skat af gevinst og tab på  

 aktiver, der kan beskattes i udlandet, og som ved beskatning efter  

 pensionsafkastbeskatningsloven beskattes efter lagerprincippet.
Reglerne, der  

 i princippet svarer til de i afsnit 2.5. omtalte regler, indebærer, at  

 der i afståelsesåret gives fradrag for den udenlandske  

 selskabsskat af den realiserede gevinst på f.eks. en udenlandsk fast  

 ejendom.
Fradraget gives inden for et beløb svarende til summen af den  

 pensionsafkastskat, der løbende er betalt af værdistigninger  

 på ejendommen.
3.2. Det kan have uheldig virkning, hvis det  

 samlede beskatningsgrundlag er lavere end beskatningsgrundlaget fra en  

 fremmed stat, der indgår i det samlede beskatningsgrundlag.
Dette kan  

 ske som følge af negativt beskatningsgrundlag her i landet eller i en  

 anden fremmed stat.
Dette gælder især, hvis det samlede  

 beskatningsgrundlag er 0 eller negativt, således at der ikke er nogen  

 dansk skat, hvori der kan ske lempelse for udenlandsk skat.
Det foreslås derfor at indsætte en  

 bestemmelse, hvorefter den skattepligtige efter  

 pensionsafkastbeskatningsloven kan vælge at udskyde fradrag for  

 negativt beskatningsgrundlag til et senere indkomstår, således at  

 der bliver en dansk skat, hvori der kan ske lempelse for udenlandsk skat.
Det  

 negative beskatningsgrundlag omregnes til negativ skat og fradrages efter  

 reglerne om negativ skat.
 3.3. Det foreslås at gøre det muligt  

 at lempe for udenlandsk beskatning i tilfælde, hvor en person foretager  

 pensionsopsparing i puljeordninger, der investerer i udenlandske aktiver.
Puljeordningerne er indrettet sådan, at  

 pengeinstituttet investerer de indskudte midler i en bestemt type aktiver, f.  

 eks. udenlandske aktier.
Den enkelte kundes indskud forrentes ud fra det  

 afkast, som opnås i puljen.
Det er pengeinstituttet og ikke de enkelte  

 puljedeltagere, der juridisk set er ejer af puljens aktiver.
I det  

 tilfælde, hvor der skal betales eksempelvis udbytteskat i udlandet, er  

 det således pengeinstituttet, der er skattesubjekt over for udlandet.  

 Efter pensionsafkastbeskatningslovens bestemmelser er det imidlertid ikke  

 pengeinstituttet, men den enkelte pensionsopsparer, der er skattesubjekt over  

 for Danmark.
Derved opstår der en konflikt, idet det er et  

 grundlæggende krav for lempelse for udenlandsk skat, at der er  

 identitet mellem skattesubjekterne.
Den, der skal have skattelempelse i  

 Danmark, skal være den samme som den, der har betalt skat i  

 udlandet.
Dette er ikke tilfældet ved opsparing i  

 puljeordninger, og der kan efter de gældende regler således ikke  

 gives lempelse for den udenlandske skat, som pengeinstituttet har betalt,  

 når opsparing foregår i puljeordninger.
Herved stilles  

 puljedeltagere ringere end personer, der sparer op i individuelle depoter,  

 hvor den enkelte opsparer står som ejer af depotets indhold.
 Det foreslås derfor at gøre det muligt  

 at »se igennem« puljen og at nedsætte pensionsafkastskatten for  

 puljedeltagere på samme måde, som det er muligt for opsparere i  

 individuelle depoter.
 Det præciseres samtidig, at når de enkelte  

 puljedeltagere får nedsat deres pensionsafkastskat med en del af  

 pengeinstituttets udenlandske skat, kan pengeinstituttet ikke også  

 få nedsat sin danske skat med det pågældende udenlandske  

 skattebeløb.
4. Justering af reglerne om nedsættelse af  

 beskatningsgrundlaget Pensionsafkastbeskatningslovens § 7 indeholder regler  

 om beregning af overgangsfradrag med henblik på at friholde  

 pensionsordninger fra før realrenteafgiftslovens ikrafttræden  

 for skat efter lovens kapitel 2 (26 pct.-skat).
 Pensionsafkastbeskatningslovens § 15 indeholder  

 regler om, at pensionsinstitutter ikke er skattepligtige af den del af  

 formueafkastet, som kan henføres til forsikringer eller  

 pensionskasseordninger omfattet af pensionsbeskatningslovens §§ 53 A og  

 53 B (ikke fradragsberettigede ordninger), den del af formueafkastet, der kan  

 henføres til forsikrings- og pensionsaftaler med kommuner for disses  

 tjenestemandspensionsforpligtelser, den del af formueafkastet, som kan  

 henføres til børneopsparingsordninger omfattet af  

 pensionsbeskatningslovens § 51, og den del af formueafkastet, der kan  

 henføres til forsikringer, der er tegnet af et livsforsikringsselskabs  

 filial i udlandet, på Færøerne eller i Grønland, og  

 hvis ejer ikke er fuldt skattepligtig her i landet.
 Pensionsafkastbeskatningslovens § 16 indeholder  

 regler om, at pensionsinstitutter ikke er skattepligtige af den del af  

 formueafkastet, som kan henføres til hensættelser  

 vedrørende livrenter uden ret til bonus tegnet før den 1. maj  

 1982.
Lovforslaget 4.1. I alle de nævnte tilfælde  

 nedsættes beskatningsgrundlaget med en procentdel, der svarer til  

 forholdet mellem visse nærmere angivne hensættelser og passiverne  

 ifølge årsregnskabet med tillæg af den udgiftsførte  

 skat af årets afkast.
 Begrebet »den udgiftsførte skat af årets  

 afkast« er imidlertid ikke helt entydigt, hvorfor det foreslås i  

 stedet at anvende en mere entydig formulering.
4.2. Det foreslås at fritage afkast af rene  

 risikoforsikringer, der ikke er omfattet af pensionsbeskatningsloven for  

 pensionsafkastskat.
Forslaget medfører, at livsforsikringsselskaber  

 vil kunne udbyde rene risikoforsikringer, som oprettes direkte af en  

 långiver, f.eks. et pengeinstitut, til afdækning af risikoen  

 på udlånsforretninger og opnå fritagelse for skattepligt.  

 Efter gældende regler kan fritagelse også opnås, men kun  

 hvis ordningen tegnes af låntager og pantsættes til  

 långiver.
 4.3. Livsforsikringsselskaber er, jf. ovenfor, ikke  

 skattepligtige efter pensionsafkastbeskatningsloven af den del af  

 formueafkastet, som kan henføres til forsikringer, der er tegnet af  

 selskabets filial i udlandet, på Færøerne eller i  

 Grønland, og hvis ejer ikke er fuldt skattepligtig her i landet.
 Efter forslaget sidestilles personer, der nok er  

 fuldt skattepligtige til Danmark, men som efter bestemmelserne i en  

 dobbeltbeskatningsoverenskomst er hjemmehørende i udlandet med  

 personer, der ikke er fuldt skattepligtige i Danmark.
4.4. Pensionsafkastbeskatningslovens § 14  

 indeholder regler om, at for livsforsikringsselskaber, der er skattepligtige  

 efter selskabsskatteloven, nedsættes beskatningsgrundlaget efter  

 pensionsafkastbeskatningsloven med en procentdel af den skattepligtige  

 indkomst.
Bestemmelsen tager sigte på, at der ikke både skal  

 betales selskabsskat og pensionsafkastskat af samme indkomst.
Ifølge  

 de gældende regler i § 14 sker nedsættelse efter § 14  

 før nedsættelse efter de ovenfor nævnte bestemmelser i  

 §§ 7, 15 og 16.
Bestemmelsen indebærer en utilsigtet ændring i  

 rækkefølgen for nedsættelse i forhold til den  

 rækkefølge, der gælder efter realrenteafgiftslovens  

 regler.
Desuden indebærer den successive nedsættelse af  

 beskatningsgrundlaget, at der sker dobbeltbeskatning af visse indkomster.
Det foreslås derfor, at nedsættelsen af  

 beskatningsgrundlaget efter § 7, § 15 og § 16 skal ske  

 sideordnet.
Det vil sige, at samtlige nedsættelser sker på samme  

 bruttobeskatningsgrundlag før nedsættelse i henhold til de  

 respektive bestemmelser.
Nedsættelsen efter § 14 skal efter  

forslaget ske efter, at der er sket nedsættelse af  

 beskatningsgrundlaget efter §§ 7, 15 og 16. Herved sker  

 nedsættelsen efter § 14 i det beskatningsgrundlag, hvoraf der skal  

 betales pensionsafkastskat.
 5. Justering af reglerne om »skattefri« fusioner, spaltninger og  

 overdragelser af livsforsikringsbestande og indførelse af regler om  

 skattepligtig overdragelse og fusion med tilbagevirkende kraft.
Efter de gældende regler kan  

 livsforsikringsselskaber i det store og hele frit kombinere den måde,  

 hvorpå fusioner, spaltninger og overdragelse af forsikringsbestande  

 skal behandles i regnskabsmæssig henseende, i henseende til  

 selskabsbeskatningen og i henseende til pensionsafkastbeskatningsloven.
De  

 kan vælge at fusionere, spalte eller overdrage en  

 livsforsikringsbestand med succession i én relation og overdrage med  

 beskatning i en anden relation.
 Dette har vist sig at give anledning til  

 uhensigtsmæssigheder bl.a. i relation til nedsættelserne efter  

 pensionsafkastbeskatningslovens § 7, §14, §15 og § 16, der er  

 omtalt i afsnit 4.
Lovforslaget For at imødegå dette foreslås,  

 at der skal være parallelitet i behandlingen af "skattefri"  

 fusion m.v. efter henholdsvis pensionsafkastbeskatningslovens regler og  

 fusionsskattelovens regler, og der foreslås indført  

 regler i pensionsafkastbeskatningsloven om skattepligtig overdragelse og  

 fusion med tilbagevirkende kraft.
 Det foreslås, at hvis en fusion m.v. sker med  

 succession efter fusionsskattelovens regler, så skal transaktionen  

 også ske med succession efter pensionsafkastbeskatningslovens  

 regler.
Det foreslås endvidere, at det skal  

 være en betingelse, for at en fusion m.v. kan ske med succession efter  

 pensionsafkastbeskatningslovens regler, at transaktionen sker med succession  

 efter fusionsskattelovens regler.
Denne bestemmelse indebærer, at hvis  

 en transaktion kan lade sig gøre med succession efter  

 pensionsafkastbeskatningsloven, men ikke efter fusionsskatteloven, må  

 transaktionen gennemføres som en skattepligtig overdragelse  

 såvel efter pensionsafkastbeskatningsloven som efter  

 fusionsskatteloven.
Der er ved lov nr. 285 af 12. maj 1999 indsat regler i  

 selskabsskatteloven som § 4, stk. 5, om skattepligtig overdragelse med  

 tilbagevirkende kraft af en virksomhed fra et aktie- eller anpartsselskab til  

 et nystiftet datterselskab, hvori aktie- eller anpartsselskabet bliver ejer  

 af samtlige aktier eller anparter.
Der er samtidig indsat regler i  

 selskabsskatteloven som § 8 A om skattepligtig fusion med tilbagevirkende  

 kraft mellem aktie- eller anpartsselskaber.
Der kan vælges, om  

 overdragelsen eller fusionen skal have skattemæssig virkning fra  

 aftaletidspunktet eller fra skæringsdatoen i åbningsbalancen for  

 det fortsættende selskab.
Overdragelsen eller fusionen kan dog ikke  

 have mere end 6 måneders tilbagevirkende kraft.
Det foreslås, at disse regler skal finde  

 tilsvarende anvendelse ved overdragelser eller fusioner efter  

 pensionsafkastbeskatningsloven.
Det foreslås endvidere, at  

 livsforsikringsselskaber skal tillægge overdragelsen eller fusionen  

 skattemæssig virkning fra samme dato i relation til  

 pensionsafkastbeskatningsloven og til selskabsskatteloven.
 Forslaget indebærer, at pensionskasser og -fonde  

 også får adgang til at vælge at foretage skattepligtig  

 overdragelse og skattepligtig fusion med tilbagevirkende kraft.
Forslaget indebærer endvidere, at ved en  

 skattepligtig overdragelse eller en skattepligtig fusion mellem  

 livsforsikringsselskaber kan de deltagende selskaber vælge, om  

 overdragelsen skal have virkning fra aftaletidspunktet eller fra  

 skæringsdatoen i åbningsbalancen for det fortsættende  

 selskab.
Men valget skal være det samme i relation til  

 pensionsafkastbeskatningsloven og selskabsskatteloven.
6. Provenumæssige konsekvenser Med pensionsafkastbeskatningsloven er der  

 gennemført en omlægning af beskatningen af afkast af  

 pensionsformuer.
 Fra og med indkomståret 2000 afløses  

 realrenteafgiften af en skat med en fast sats på 26 pct., og afgiften  

 på 5 pct. af aktieafkast videreføres som en 5 pct.-skat.
Desuden gælder fra indkomståret 2000 regler om  

 tvungen sambeskatning mellem moder- og datterselskaber, der har til  

 formål at sikre, at livsforsikringsselskabers, pensionskassers m.v. s  

 beskatningsgrundlag er uafhængigt af, om pensionsopsparernes formue  

 placeres i moderselskabet eller i et datterselskab.
Derved sikres  

 skattegrundlaget samtidig med, at der opnås fleksibilitet ved valg af  

 koncernstruktur.
Særlige regler skal sikre lempelse for indkomstskat i  

 datterselskaberne.
Endelig er der indført regler om fradrag for  

 udenlandsk indkomstskat.
Med dette lovforslag foretages en række justeringer  

 i pensionsafkastbeskatningsloven.
Formålet er at fjerne nogle  

 uhensigtsmæssigheder, som er blevet afdækket ved  

 drøftelser med pensionsbranchen efter lovens vedtagelse.
Lovens sigte - og herunder udbredelsen af skattegrundlaget  

 ved indførelse af en aktieafkastskat og sikringen af skattegrundlagene  

 gennem reglerne om beskatning af afkast i datterselskaber - fastholdes dog  

 uændret.
Justeringerne fastholder indtægterne på det  

 niveau, der forudsattes ved lovens gennemførelse, der var et led i  

 Pinsepakken.
 Samlet set indebærer de foreslåede justeringer  

 m.v., at der (netto) gives afkald på et utilsigtet merprovenu.
 De væsentligste elementer er omtalt i det  

 følgende.
Med den foreslåede justering af reglerne om tvungen  

 sambeskatning tilsigtes bedre overensstemmelse mellem 26 pct.- henholdsvis 5  

 pct.-skattens grundlag og afkastet af formue placeret i datterselskaber.  

 Ligeledes søges sikret, at lempelsen for indkomstskat betalt af  

 datterselskaber under tvungen sambeskatning bliver effektiv.
Dermed gives  

 afkald på et utilsigtet merprovenu.
 De foreslåede ændringer i reglerne for fradrag  

 for udenlandsk indkomstskat indebærer ligeledes, at der gives afkald  

 på et utilsigtet merprovenu, idet fradragsmuligheden gøres reel  

 også i situationer, hvor det ikke umiddelbart er muligt at modregne  

 udenlandsk indkomstskat i skat efter pensionsafkastbeskatningsloven.
Det foreslåede fradrag for udenlandsk skat af  

 pensionsopspareres afkast i pengeinstitutpuljeordninger retablerer den  

 ligestilling mellem pensionsopsparing foretaget i puljeordninger og i  

 individuelt depot, der var indeholdt i lov nr. 429 af 26. juni 1998,  

 hvorefter pengeinstituttet var skattepligtigt.
Ligestillingen bortfaldt  

 utilsigtet med vedtagelsen af lov nr. 1027 af 23. december 1998  

 (Ophævelse af pengeinstitutters afgifts- eller skattepligt af  

 puljeordninger), hvorved skattepligten flyttedes tilbage til  

 puljeindskyderne.
Der er ikke nogen provenuvirkning af denne retablering.
Forslaget om udvidelse af fritagelsesbestemmelsen i  

 § 15, stk. 1, til at omfatte rene risikoforsikringer, der ikke er  

 omfattet af pensionsbeskatningsloven, medfører, at  

 livsforsikringsselskaber vil kunne udbyde rene risikoforsikringer, som  

 oprettes direkte af en långiver, f.eks. et pengeinstitut, til  

 afdækning af risikoen på udlånsforretninger, og opnå  

 fritagelse for skattepligt.
Efter gældende regler kan fritagelse  

 også opnås, men kun hvis ordningen tegnes af låntager og  

 pantsættes til långiver. Ændringen gør det  

 administrativt enklere for livsforsikringsselskaber at udbyde sådanne  

 forsikringer.
Der er ikke nogen provenuvirkning forbundet hermed.
 Den foreslåede sidestilling af personer, der er  

 fuldt skattepligtige til Danmark, men som efter reglerne i en  

 dobbeltbeskatningsoverenskomst anses for hjemmehørende i udlandet, med  

 personer, der ikke er fuldt skattepligtige i Danmark, skønnes at  

 medføre et yderst begrænset mindreprovenu.
Forslaget om beskatning af kurstab i udloddende  

 investeringsforeninger, der modsvares af udlodninger, medfører, at der  

 ikke - f.eks. i forbindelse med udlodning af likvidationsprovenu - kan  

 opnås 26 pct. skatteværdi af et kurstab, der modsvares af  

 udlodning beskattet med 5 pct.
Herved inddrages et utilsigtet  

 mindreprovenu.
Den foreslåede justering af reglerne vedr.  

 livsforsikringselskabernes skattefri fusioner, spaltninger mv. har til  

 formål at fjerne uhensigtsmæssigheder i relation til  

 nedsættelse af pensionsafkastbeskatningsgrundlaget i forbindelse med  

 skattefri fusioner mv.
Hermed inddrages et utilsigtet mindreprovenu.
Den foreslåede indførelse af regler om  

 skattepligtig overdragelse og fusion med tilbagevirkende kraft er en  

 lempelse.
Den skønnes ikke at have nævneværdige  

 provenumæssige konsekvenser.
Den foreslåede videreførelse af regler for  

 livsforsikringsselskabers selskabskattepligt af gevinster og tab på  

 fordringer og gæld indebærer fra og med indkomståret 2002,  

 at disse beskattes efter et lagerprincip.
I 2002  vil selskaberne blive  

 selskabsbeskattet af forskellen mellem den bogførte værdi af  

 obligationer mv. og handelsværdien, samt af indeståendet på  

 de realisationssaldi, der siden indkomståret 1998 har skullet anvendes  

 i relation til opgørelse af den selskabsskattepligtige indkomst.
Dette  

 skal ses på baggrund af Pinsepakkens regler, hvorefter  

 pensionsafkastbeskatningen fra og med 2002 finder sted efter et  

 lagerprincip.
Det vurderes, at livsforsikringsselskaberne i årene  

 til og med 2002  - med skattemæssig fradragsret - vil kunne  

 hensætte disse hidtil ubeskattede beløb til de forsikrede,  

 således at den skattemæssige indtægtførsel af  

 beløbene i 2002 vil blive udlignet af fradragsberettigede  

 merhensættelser eller af fremførbare skattemæssige  

 underskud fra 2001 eller tidligere år.
I det omfang, de  

 foreslåede regler måtte indebære en forøget positiv  

 skattepligtig indkomst i 2002, vil der være fradrag herfor i  

 pensionsafkastgrundlaget.
Det skønnes  med en vis usikkerhed, at de  

 provenumæssige konsekvenser af regelsættet bliver beskedne.
7. Administrative konsekvenser for stat, kommuner og amtskommuner Gennemførelse af lovforslaget skønnes med  

 betydelig usikkerhed at medføre engangsudgifter for Told*Skat på  

 3 mill. kr. til edb-udvikling og information.
Dertil kommer et årligt  

 forbrug på 5 årsværk og årlige driftsudgifter  

 på ca. 1 mill. kr. til administration og information.
Derudover  

 skønnes lovforslaget ikke at have administrative konsekvenser.
8. Økonomiske konsekvenser for erhvervslivet De foreslåede justeringer af reglerne for tvungen  

 sambeskatning, jf. lovens § 9, modvirker, at særligt  

 forsikringskoncerners koncernstruktur utilsigtet får betydning for  

 pensionsafkastskattens størrelse.
Herved opnår  

 forsikringsselskaberne den tilsigtede fleksibilitet i valget af  

 koncernstruktur.
Herudover har lovforslaget ikke nævneværdige  

 erhvervsøkonomiske konsekvenser.
9. Administrative konsekvenser for erhvervslivet Lovforslaget, der indeholder en række justeringer af  

 reglerne i pensionsafkastbeskatningsloven, som fra og med indkomståret  

 2000 træder i stedet for realrenteafgiftsloven, skønnes ikke i  

 sig selv at have administrative konsekvenser for erhvervslivet.
10. Miljømæssige konsekvenser Lovforslaget har ingen miljømæssige  

 konsekvenser.
11. Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
12. Forholdet til EU-retten Lovforslaget skønnes ikke at have EU-retlige  

 aspekter.
13. Høringer Lovforslaget har været til høring hos  

 Advokatsamfundet, Arbejdsmarkedets Tillægspension, Erhvervenes  

 Skattesekretariat, Erhvervsministeriet, Finansministeriet, Finansrådet,  

 Finanstilsynet, Foreningen af Firmapensionskasser, Foreningen af Registrerede  

 Revisorer, Foreningen af Statsautoriserede Revisorer, Forsikring &  

 Pension, Frederiksberg Kommune (Skattedirektoratet),  

 InvesteringsForeningsRådet, Justitsministeriet, Kommunernes  

 Landsforening, Københavns Kommune (Skatteforvaltningen),  

 Lønmodtagernes Dyrtidsfond, Statsministeriet og  

 Økonomiministeriet.
 Der er indkommet bemærkninger til lovforslaget fra  

 Advokatsamfundet, Arbejdsmarkedets Tillægspension, Finansrådet,  

 Forsikring & Pension og Lønmodtagernes Dyrtidsfond.  

 Bemærkningerne og Skatteministeriets kommentarer hertil er kort  

 gengivet i skemaet nedenfor.
Organisation Bemærkninger i høringssvar Kommentarer til høringssvar Advokatsamfundet Den foreslåede opfølgning af Pinsepakken er  

 på en række punkter i overensstemmelse med de anbefalinger, der  

 er fremkommet under arbejdet i følgegruppen til opfølgning af  

 Pinsepakken.
Men det foreliggende forslag imødekommer i hvert fald  

 på et punkt - nemlig anvendelsesområdet for den under pkt. 2  

 omtalte datterselskabsbestemmelse i pensionsafkastbeskatningslovens § 9  

 - ikke de berettigede indsigelser, der er fremkommet under  

 følgegruppens arbejde.
Et selskab, der ejer mellem 25 pct. og 50 pct. af aktierne i et andet  

 selskab, er ikke omfattet af den danske selskabslovgivnings koncernbegreb,  

 jf. aktieselskabslovens § 2, og der skal således ikke  

 aflægges koncernregnskab i en sådan situation.
Følgelig  

 har et selskab, der ejer mellem 25 og 50 pct. af aktierne i et andet selskab,  

 selskabsretligt intet krav på at få udleveret de detaljerede  

 oplysninger om datterselskabets beskatningsgrundlag, opgjort efter  

 pensionsafkastbeskatningsloven, som vil være nødvendige for, at  

 moderselskabet kan opfylde sin selvangivelsespligt i relation til  

 pensionsafkastbeskatningslovens § 9. I nogle tilfælde vil det  

 formentlig være muligt for moderselskabet at indgå en aftale med  

 datterselskabet om, at moderselskabet får de nødvendige  

 oplysninger, men datterselskabet har ingen pligt til at efterkomme en  

 anmodning herom.
Hvis datterselskabet er børsnoteret, vil en  

 efterkommelse af en anmodning om afgivelse af oplysninger om  

 beregningsgrundlaget for pensionsafkastbeskatningen formentlig udgøre  

 en overtrædelse af § 8, stk. 1, i regler for udstedelse af  

 børsnoterede værdipapirer på Københavns  

 Fondsbørs A/S, medmindre de tilsvarende oplysninger forinden eller  

 samtidigt offentliggøres via Fondsbørsen.
Hvis datterselskabet  

 er noteret på en udenlandsk fondsbørs, gælder utvivlsomt  

 tilsvarende eller strammere regler om videregivelse af sådanne  

 detaljerede økonomiske oplysninger til en aktionær.
Der henvises til omtalen af pensionsafkastbeskatningslovens  

 § 9 under pkt. 2. Den i pensionsafkastbeskatningslovens § 8,  

 stk. 2, og § 9, stk. 1, fastsatte afgrænsning for moder-  

 / datterselskabsforhold - at moderselskabet direkte eller indirekte ejer 25  

 pct. eller mere af datterselskabets aktie- eller andelskapital - svarer til  

 den i skattelovgivningen i øvrigt anvendte afgrænsning.
Dette  

 gælder således for den tilsvarende bestemmelse i  

 selskabsskattelovens § 32 om tvungen sambeskatning mellem et dansk  

 moderselskab og datterselskaber i lavskattelande, der driver virksomhed af  

 finansiel karakter.
Det må ifølge oplysninger fra F&P antages, at  

 indskrænkningen af anvendelsesområdet for bestemmelsen til alene  

 at omfatte datterselskaber, hvis virksomhed i væsentlig grad  

 består i investering i fast ejendom eller er af finansiel karakter,  

 indebærer, at rene produktions- og salgsdatterselskaber m.v. vil blive  

 undtaget fra bestemmelsen.
Skades- og bankdatterselskaber, der ikke er  

 hjemmehørende i lavskattelande, vil blive undtaget fra bestemmelsen,  

 såfremt datterselskabet anvender lagerprincippet på obligationer  

 m.v., og såfremt datterselskabet ikke i væsentligt omfang ejer  

 fast ejendom.
Det er ikke blot ejergrænsen på 25 pct. af datterselskabets  

 kapital, der skal være overskredet.
Der er også 33 1/3 pct. s  

 grænsen, der er afgørende for, om et selskabs virksomhed i  

 væsentlig grad består i investering i fast ejendom eller er af  

 finansiel karakter.
Det må derfor efter Skatteministeriets opfattelse  

 antages, at langt de fleste datterselskaber, hvor ejerandelen ligger mellem  

 25 og 50 pct., vil blive undtaget fra bestemmelsen.
Nogle af de  

 datterselskaber, der er omfattet af pensionsafkastbeskatningslovens § 9,  

 vil også være omfattet af selskabsskattelovens § 32, jf.  

 ovenfor.
Det vil sige, at problemerne med at skaffe de oplysninger, der er  

 nødvendige for opgørelsen af beskatningsgrundlaget efter  

 pensionsafkastbeskatningslovens § 9, må antages at vedrøre  

 et relativt begrænset antal danske datterselskaber.
 Der er redegjort for disse betænkeligheder i  

 bemærkningerne til lovforslaget, pkt. 2, men problemstillingen er ikke  

 afhjulpet ved den foreslåede ændring af anvendelsesområdet  

 for pensionsafkastbeskatningslovens § 9.
 Det forekommer Advokatsamfundet retssikkerhedsmæssigt overordentlig  

 betænkeligt at pålægge et selskab en  

 selvangivelsesforpligtelse, hvis overholdelse er strafbelagt, jf.  

 pensionsafkastbeskatningslovens § 32, når selskabet reelt ingen  

 mulighed har for at sikre sig, at man hvert år er i besiddelse af de  

 oplysninger, selvangivelsespligten angår.
Det gælder i denne relation - som i øvrigt inden  

 for skatteområdet - at det er den skattepligtige, d.v.s.  

 moderselskabet, der skal fremskaffe de oplysninger, der er nødvendige  

 for at opgøre beskatningsgrundlaget efter § 9. Kan moderselskabet  

 ikke fremskaffe de nødvendige oplysninger til at foretage en eksakt  

 opgørelse af datterselskabets beskatningsgrundlag, må  

 moderselskabet skønne over størrelsen af datterselskabets  

 beskatningsgrundlag.
Det forekommer ikke muligt - som ønsket af LD -  

 at fastsætte retningslinier for, hvorledes dette skøn skal  

 udøves.
Arbejdsmarkedets tillægspension ATP efterlyser i relation til datterselskabsreglen i  

 pensionsafkastbeskatningslovens § 9, omtalt under pkt. 2, definitioner  

 af begreberne »indirekte« ejerskab og »fælles aftale«.
ATP er af den  

 opfattelse, at der med valget af et datterselskabsbegreb, som baserer sig  

 på ejerskab til 25 pct. af et selskabs aktie- eller andelskapital,  

 skabes en række administrative vanskeligheder hos selskaberne og  

 aktionærerne, som kunne undgås, såfremt man anvendte det  

 mere gængse koncernbegreb, som alene omfatter associerede virksomheder  

 eller virksomheder, hvor man har bestemmende indflydelse.
ATP er  

 således ikke enig i lovbemærkningerne om, at der er tale om en  

 forenkling af reglerne i forhold til realrenteafgiftsloven, og at reglerne  

 kun skønnes at medføre et vist mindre arbejde for de  

 skattepligtige virksomheder.
Det vil ifølge ATP være forbundet  

 med store vanskeligheder for de skattepligtige at fremskaffe de  

 fornødne oplysninger til brug for den skattemæssige behandling,  

 idet lovgivningen ikke giver aktionærerne ret til at få de  

 fornødne oplysninger fra datterselskabet.
ATP efterlyser definitionen af »indirekte« ejerskab.
Ved  

 anvendelsen af datterselskabsbestemmelserne i pensionsafkastbeskatningslovens  

 § 8, stk. 2, og § 9, stk. 1, ses på, om  

 moderselskabet (M) alene eller sammen med et datterselskab (D2) ejer 25 pct.  

 eller mere af aktie- eller andelskapitalen i et datterselskab (D1). Der skal  

 alene tages hensyn til den del af datterselskabets aktier, som  

 datterselskabet ikke selv besidder.
Det vil sige, at der ses bort fra  

 datterselskabets egne aktier.
Hvis M ikke ejer hele aktiekapitalen i D2, er  

 det kun den forholdsmæssige del af D2 s aktier i D1, som svarer til M s  

 ejerandel i D2, der skal medregnes.
Der henvises i øvrigt til de  

 specielle bemærkninger til ændringen af  

 pensionsafkastbeskatningslovens § 8, stk. 2.
Ved anvendelsen af bestemmelserne i § 8, stk. 2, og § 9,  

 stk. 1, anses en flerhed af skattepligtige, der udøver virksomhed  

 på grundlag af »fælles aftale« for at udgøre ét  

 moderselskab.
ATP efterlyser en definition af »fælles aftale«.
Det  

 må bero på en konkret vurdering, om der foreligger en  

 fælles aftale om driften af et selskab.
Der er i de specielle  

 bemærkninger til § 8, stk. 2, omtalt momenter, der taler for,  

 at der foreligger fælles aftale.
Der henvises hertil.
 Bemærkningerne om de administrative konsekvenser for erhvervslivet  

 er ændret.
 For så vidt angår mulighederne for at fremskaffe de  

 fornødne oplysninger til brug ved opgørelsen af  

 beskatningsgrundlaget henvises til kommentaren til Advokatsamfundets  

 bemærkninger til lovforslaget.
Finansrådet Af beskrivelsen af lovforslagets administrative konsekvenser  

 fremgår, at loven indebærer en forenkling af reglerne i forhold  

 til realrenteafgiftsloven, hvorfor loven, når indarbejdningen er  

 overstået, skønnes at medføre et vist mindre arbejde for  

 de nævnte virksomheder.
Finansrådet kan ikke tilslutte sig dette  

 udsagn, idet Finansrådet er af den opfattelse, at loven er  

 særdeles administrativt vanskelig at håndtere.
 Bemærkningerne om de administrative konsekvenser for  

 erhvervslivet er ændret.
Forsikring & Pension Selv om F&P principielt finder, at hele  

 lovgivningsprocessen med hensyn til den nye pensionsafkastbeskatningslov er  

 udtryk for en bagvendt måde at lovgive på og absolut ikke  

 anbefalelsesværdig, finder F&P dog, at der med det foreliggende  

 konkrete udkast er taget meget væsentlige skridt i retning af at rette  

 en række tekniske fejl i pensionsafkastbeskatningsloven, som i vidt  

 omfang vil bringe lovens indhold i overensstemmelse med dens  

 formål.
 F&P påpeger en række forhold, som man finder, at der  

 bør tages højde for i det videre arbejde med lovforslaget:
Der bør foretages en nærmere analyse og vurdering af  

 konsekvenserne af pensionsafkastbeskatningslovens § 14, der har til  

 formål at undgå dobbeltbeskatning efter henholdsvis  

 selskabsskatteloven og pensionsafkastbeskatningsloven.
Dette gælder  

 ikke mindst i relation til datterselskaber ved sammenligning mellem  

 sambeskattede og ikke-sambeskattede datterselskaber.
 Der er behov for yderligere justeringer af datterselskabsreglen i  

 pensionsafkastbeskatningslovens § 9, således at  

 pensionsafkastbeskatning undgås med hensyn til afkast af formue, der  

 afdækker livsforsikringer tegnet af personer, der ikke er  

 hjemmehørende i Danmark.
 Der mangler ifølge F&P neutralitet ved  

 beskatningen efter pensionsafkastbeskatningsloven mellem beskatningen af  

 datterselskaber, der ved indkomstbeskatningen ikke er sambeskattet med  

 moderselskabet, og beskatningen af datterselskaber, der ved  

 indkomstbeskatningen er sambeskattet med moderselskabet efter  

 selskabsskattelovens § 31.
 Den af F&P beskrevne forskel i den samlede beskatning af et  

 livsforsikringsselskab og dets datterselskab - henholdsvis i det  

 tilfælde, hvor livsforsikringsselskabet ikke er sambeskattet med  

 datterselskabet, og der gives fradrag for datterselskabets selskabsskat i  

 livsforsikringsselskabets skat efter pensionsafkastbeskatningsloven, og i det  

 tilfælde, hvor livsforsikringsselskabet er sambeskattet med  

 datterselskabet, og der gives fradrag i moderselskabets beskatningsgrundlag  

 efter pensionsafkastbeskatningsloven for positiv sambeskatningsindkomst - er  

 efter Skatteministeriets opfattelse en konsekvens af, at  

 livsforsikringsselskabet ved indkomstbeskatningen vælger at lade sig  

 sambeskatte med datterselskabet efter reglerne i selskabsskattelovens § 31. I  

 nogle situationer indebærer sambeskatningen efter selskabsskattelovens  

 § 31skattemæssige fordele, i andre tilfælde, herunder den af  

 F&P beskrevne situation, indebærer sambeskatningen efter  

 selskabsskattelovens § 31 en skattemæssig ulempe.
 Der er med hensyn til datterselskabsreglen behov for, at 25  

 pct.-grænsen hæves til 50 pct., og at datterselskaber generelt  

 undtages for 5 pct.-skatten.
F&P deler ikke Skatteministeriets opfattelse af, at  

 pensionsafkastbeskatningsloven, når indarbejdningen er overstået,  

 vil medføre et vist mindre arbejde for pensionsinstitutterne  

 sammenlignet med realrenteafgiftsloven.
Efter F&P s vurdering forventes  

 pensionsafkastbeskatningsloven ikke - i sammenligning med  

 realrenteafgiftsloven - at indebære nogen administrativ forenkling for  

 livsforsikringsselskaber og pensionskasser.
Indførelsen af  

 lagerprincippet og datterselskabsreglen m.v. er således udtryk for nye  

 administrative byrder, som ikke skønnes mindre belastende end reglerne  

 i realrenteafgiftsloven, hvortil kommer at belastningen i øvrigt  

 skønnes uændret.
 Efter Skatteministeriets opfattelse bygger bestemmelsen i  

 pensionsafkastbeskatningslovens § 14 på et korrekt princip, og  

 Skatteministeriet finder derfor ikke, at der er anledning til principielle  

 ændringer i pensionsafkastbeskatningslovens § 14. Skatteministeriet  

 finder dog anledning til at foreslå en række justeringer af  

 bestemmelsen.
F&P s ønske om yderligere justering af  

 pensionsafkastbeskatningslovens § 9, således at  

 pensionsafkastbeskatning undgås med hensyn til afkast af formue, der  

 afdækker livsforsikringer tegnet af personer, der ikke er  

 hjemmehørende i Danmark, er imødekommet.
Det er  

 præciseret, at udenlandske forsikringsselskaber ved opgørelsen  

 af »ikke-pensionsafkastskattepligtigt underskud«, jf. pkt. 2.5., skal  

 opgøre hensættelser til de forsikrede efter de regler, der  

 gælder for tilsvarende danske forsikringsselskaber.
 Den i pensionsafkastbeskatningslovens § 8, stk. 2,  

 og § 9, stk. 1, fastsatte afgrænsning for moder-/  

 datterselskabsforhold - at moderselskabet direkte eller indirekte ejer 25  

 pct. eller mere af aktie- eller andelskapitalen i datterselskabet - svarer  

 til den i skattelovgivningen i øvrigt anvendte afgrænsning.  

 Dette gælder således i den tilsvarende bestemmelse om tvungen  

 sambeskatning i selskabsskattelovens § 32.
 I forbindelse med forslaget om indsnævring af  

 anvendelsesområdet for pensionsafkastbeskatningslovens § 9,  

 så bestemmelsen alene omfatter datterselskaber, hvis virksomhed i  

 væsentlig grad består i investering i fast ejendom eller er af  

 finansiel karakter, foreslås, at moderselskaber skal betale 5 pct.-skat  

 af afkast af aktier i de datterselskaber, der ikke mere skal være  

 omfattet af § 9, jf. pkt. 2.8. F&P mener, at denne beskatning  

 indebærer en dobbeltbeskatning, da der allerede er betalt indkomstskat  

 her i landet eller i udlandet af datterselskabets indkomst.
Forslaget indebærer efter Skatteministeriets opfattelse  

 ikke dobbeltbeskatning.
Forslaget indebærer blot, at beskatningen -  

 uanset ejerandel - bliver den samme for alle selskaber, der ikke er omfattet  

 af datterselskabsreglen i § 9, og som ikke selv er omfattet af  

 skattepligten efter pensionsafkastbeskatningsloven (danske  

 livsforsikringsdatterselskaber). Der bliver f.eks. ingen forskel på, om  

 aktiebesiddelsen er 24,9 pct. eller den er 25,1 pct. 5 pct.-skatten er en  

 skat, der skal bæres af de forsikrede / pensionsopsparerne.
Den kan  

 derfor ikke sammenlignes med udbytteskat.
I det omfang 5 pct-skatten  

 påhviler afkast, der skal videre ti.l aktionærerne i  

 moderselskabet, er der efter reglerne i § 14 fradrag i  

 beskatningsgrundlaget for 5 pct.-skatten for positiv skattepligtig indkomst.  

 Det er således ikke aktionærerne, der kommer til at bære 5  

 pct.-skatten.
 Bemærkningerne om de administrative konsekvenser for erhvervslivet  

 er ændret.
Lønmodtagernes Dyrtidsfond Forslaget retter efter LD s opfattelse op på de fleste  

 af de utilsigtede uhensigtsmæssigheder i den gældende lovgivning.  

 Men der er nogle uklare punkter, som LD gerne ser klargjort i forbindelse med  

 lovarbejdet:
 For så vidt angår anvendelsesområdet for  

 datterselskabsreglen i pensionsafkastbeskatningslovens § 9, omtalt under  

 pkt. 2, foreslår LD 25 pct.-grænsen hævet til 50 pct.
 LD anmoder om en definition af, hvad der forstås ved »indirekte«  

 ejerskab, og af, hvad der forstås ved »fælles  

 aftale«.
 For så vidt angår ønsket om  

 forhøjelse af 25 pct.-grænsen til 50 pct. henvises til  

 kommentaren til F&P s bemærkninger til lovforslaget.
 For så vidt angår anmodningen om definition af »indirekte«  

 ejerskab og »fælles aftale« henvises til kommentaren til ATP s  

 bemærkninger til lovforslaget.
 Som det fremgår af de specielle bemærkninger til § 9,  

 stk. 2, anses et holdingselskab for at drive virksomhed af finansiel  

 karakter.
 LD finder det uklart, hvordan man ser på investering i  

 et holdingselskab.
LD foreslår, at det skal fremgå direkte af  

 pensionsafkastbeskatningsloven, at der kan udøves et skøn over  

 beskatningsgrundlaget i et datterselskab, såfremt den skattepligtige  

 ikke kan fremskaffe de fornødne oplysninger.
LD foreslår derfor,  

 at der i den nuværende § 30, nr. 2, gives skatteministeren  

 bemyndigelse til at udarbejde retningslinier for, hvordan det  

 skønsmæssige element kan indgå ved opgørelsen af  

 beskatningsgrundlaget.
Det forekommer ikke muligt at fastsætte retningslinier  

 for, hvorledes skønnet over datterselskabets beskatningsgrundlag  

 opgjort efter pensionsafkastbeskatningslovens regler skal udøves.
Der  

 henvises i øvrigt til kommentaren til Advokatsamfundets  

 bemærkninger til lovforslaget.
Vurdering af konsekvenser af  

 lovforslag Positive konsekvenser Negative konsekvenser Økonomiske konsekvenser for stat, kommuner og  

 amtskommuner Indkomstårsvirkning:
 Finansårsvirkning:
 De foreslåede justeringer m.v. fastholder  

 skatteprovenuet fra pensionssektoren på det niveau, der forudsattes ved  

 pensionsafkastbeskatningslovens gennemførelse.
Administrative konsekvenser for stat, kommuner og  

 amtskommuner Gennemførelse af lovforslaget skønnes med  

 betydelig usikkerhed at medføre engangsudgifter for Told*Skat på  

 3 mill. kr. til edb-udvikling og information.
Dertil kommer et årligt  

 forbrug på 5 årsværk og årlige driftsudgifter  

 på ca. 1 mill. kr. til administration og information.
Derudover  

 skønnes lovforslaget ikke at have administrative  

 konsekvenser.
Økonomiske konsekvenser for erhvervslivet Den med pensionsafkastbeskatningsloven tilsigtede  

 fleksibilitet ved valg af koncernstruktur sikres.
Administrative konsekvenser for erhvervslivet Lovforslaget, der indeholder en række justeringer af  

 reglerne i pensionsafkastbeskatningsloven, som fra og med indkomståret  

 2000 træder i stedet for realrenteafgiftsloven, skønnes ikke i  

 sig selv at have administrative konsekvenser for erhvervslivet.
 Lovforslaget, der indeholder en række justeringer af  

 reglerne i pensionsafkastbeskatningsloven, som fra og med indkomståret  

 2000 træder i stedet for realrenteafgiftsloven, skønnes ikke i  

 sig selv at have administrative konsekvenser for erhvervslivet.
Miljømæssige konsekvenser Ingen Ingen Administrative konsekvenser for borgerne Forslaget skønnes ikke at have administrative  

 konsekvenser for borgerne Forslaget skønnes ikke at have administrative  

 konsekvenser for borgerne Forholdet til EU-retten Lovforslaget skønnes ikke at indeholde EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås, at kapitalpensionsfonde, der er  

 godkendt efter pensionsbeskatningslovens § 11 A, ligesom  

 kapitalpensionsfonde, der er godkendt efter pensionsbeskatningslovens  

 § 12, skal være selvstændige skattesubjekter efter  

 pensionsafkastbeskatningslovens § 1, stk. 1, nr. 8. Det må  

 antages at bero på en forglemmelse i forbindelse med indførelsen  

 af pensionsbeskatningslovens § 11 A om rateopsparing i  

 pensionsøjemed ved lov nr. 148 af 19. marts 1986, at der ikke samtidig  

 blev indsat en bestemmelse i realrenteafgiftslovens § 2, stk. 1,  

 nr. 8, der svarer til pensionsafkastbeskatningslovens § 1, stk. 1,  

 nr. 8.
Til nr. 2 Der er tale om redaktionelle rettelser.
Til nr. 3 Der er tale om berigtigelse af en fejl opstået ved  

 overførslen fra den gældende bestemmelse i  

 realrenteafgiftslovens § 3 e, stk. 2. Realrenteafgiftslovens  

 § 3 e omhandler såvel akkumulerende investeringsforeninger som  

 udloddende investeringsforeninger.
Pensionsafkastbeskatningslovens § 4  

 omhandler derimod alene udloddende investeringsforeninger.
Med den  

 foreslåede ændring bringes reglerne i  

 pensionsafkastbeskatningslovens § 4, stk. 2, i overensstemmelse med  

 reglerne vedrørende udloddende investeringsforeninger i  

 realrenteafgiftslovens § 3 e, stk. 2.
Til nr. 4 og 17 Ifølge pensionsafkastbeskatningslovens § 4,  

 stk. 1, er det en betingelse for, at investeringsbeviser i en udloddende  

 investeringsforening kan beskattes efter de regler, der gælder for  

 udloddende investeringsforeninger, der investerer i aktier, at  

 investeringsforeningen ifølge sine vedtægter højst  

 må foretage anbringelser i kontanter samt anbringelser på sikret  

 basis i finansielle kontrakter omfattet af kursgevinstloven og i kontanter i  

 tilknytning hertil inden for en samlet ramme på 25 pct. af foreningens  

 øvrige aktivmasse og i øvrigt ikke må anbringe dele af  

 aktivmassen i andre aktiver som nævnt i § 2, stk. 1,  

 (obligationer m.v. og fast ejendom) eller § 3 (aktier i finansielle  

 virksomheder hjemmehørende i lavskattelande), bortset fra foreningens  

 administrationsbygning.
Reglerne indebærer, at gevinst eller tab  

 på investeringsbeviserne beskattes efter de regler i lovens § 8,  

 der gælder for aktier, d.v.s. med 5 pct.
Udbytte af  

 investeringsbeviserne anses fortrinsvis for at hidrøre fra afkastet af  

 foreningens aktiver som nævnt i § 2, stk. 1. Denne del af  

 udbyttet er omfattet af lovens § 2, stk. 1, nr. 4, d.v.s. at den  

 beskattes med 26 pct.
Den resterende del af udbyttet beskattes som  

 aktieudbytte efter lovens § 8, d.v.s. med 5 pct.
Ifølge § 4, stk. 2, er retsvirkningen af,  

 at en udloddende investeringsforening ikke opfylder betingelserne for  

 beskatning efter § 4, stk. 1, at gevinst eller tab på  

 investeringsbeviserne er omfattet af lovens § 2, stk. 1, nr. 4,  

 d.v.s. at gevinst eller tab beskattes med 26 pct.
Udbytte af  

 investeringsbeviserne anses fortrinsvis for at hidrøre fra afkast af  

 foreningens aktiver som nævnt i § 2, stk. 1, eller § 3.  

 Denne del af udbyttet er omfattet af lovens § 2, stk. 1, nr. 4,  

 d.v.s. at udbyttet beskattes med 26 pct.
Den resterende del af udbyttet  

 beskattes som aktieudbytte efter lovens § 8, d.v.s. med 5 pct.
 Hvis investeringsforeningen investerer i obligationer m.v.  

 er der parallelitet mellem beskatningen af gevinst og tab på  

 investeringsbeviserne og beskatningen af udbytte af investeringsbeviserne.  

 Begge dele beskattes med 26 pct.
Hvis derimod investeringsforeningen investerer i aktier,  

 er der ikke denne parallelitet mellem beskatningen af gevinst og tab på  

 investeringsbeviserne og beskatningen af udbytte af investeringsbeviserne.  

 Gevinst og tab på investeringsbeviserne beskattes med 26 pct., medens  

 udbytte af investeringsbeviserne beskattes med 5 pct.
Der er således  

 mulighed for, at en 5 pct.-beskattet udlodning fra en investeringsforening  

 skaber et kurstab med en skatteværdi på 26 pct.
For at imødegå dette foreslås i  

 den under nr. 4 foreslåede ændring af § 4, stk. 2, at  

 kurstab ikke skal være fradragsberettiget i beskatningsgrundlaget for  

 26 pct.-skatten i det omfang, kurstabet modsvares af udbytte, der ikke skal  

 medregnes i beskatningsgrundlaget for 26 pct.-skatten.
Kurstabet skal i  

 stedet, jf. lovens § 8, stk. 1, nr. 2, fradrages i  

 beskatningsgrundlaget for 5 pct.-skatten.
 Eksempel:
 Er der f.eks. et fradragsberettiget kurstab på 50  

 på et investeringsbevis og et udbytte af beviset på 40, hvoraf de  

 30 ikke skal medregnes ved opgørelsen af beskatningsgrundlaget for 26  

 pct.-skatten, men ved opgørelsen af beskatningsgrundlaget for 5  

 pct.-skatten, indebærer den foreslåede bestemmelse, at 30 ud af  

 kurstabet på 50 ikke er fradragsberettiget ved opgørelsen af  

 beskatningsgrundlaget for 26 pct.-skatten, men i stedet er fradragsberettiget  

 ved opgørelsen af beskatningsgrundlaget for 5 pct.-skatten.
 Er der f.eks. et fradragsberettiget kurstab på 25  

 på et investeringsbevis og et udbytte af beviset på 40, hvoraf de  

 30, ligesom foran, skal medregnes ved opgørelsen af  

 beskatningsgrundlaget for 5 pct.-skatten, indebærer den  

 foreslåede regel, at ingen del af kurstabet er fradragsberettiget ved  

 opgørelsen af beskatningsgrundlaget for 26 pct.-skatten, men at  

 kurstabet er fradragsberettiget ved opgørelsen af  

 beskatningsgrundlaget for 5 pct.-skatten.
 Med de gældende regler i  

 pensionsafkastbeskatningsloven beskattes udlodning af likvidationsprovenu fra  

 et aktieselskab, en andelsforening, en investeringsforening m.v. i det  

 kalenderår, hvori selskabet endeligt opløses, som udbytte.
Efter den under nr. 17 foreslåede  

 ændring af § 13, stk. 3, anses udlodning af  

 likvidationsprovenu i det år, hvor selskabet endeligt opløses,  

 som salgssum.
Det vil f.eks. sige, at gevinst eller tab på et  

 investeringsbevis, beregnet som forskellen mellem værdien ved  

 indkomstårets begyndelse (købesummen, hvis investeringsbeviset  

 er anskaffet i årets løb) og likvidationsudlodningen, beskattes  

 med 26 pct., når der er tale om et investeringsbevis i en  

 investeringsforening, der investerer i aktier, men ikke opfylder  

 betingelserne for beskatning efter § 4, stk. 1.
 Er der tale om et investeringsbevis i en  

 investeringsforening, der investerer i aktier, og som opfylder betingelserne  

 for beskatning efter § 4, stk. 1, beskattes gevinst eller tab  

 på investeringsbeviset med 5 pct.
 Den foreslåede bestemmelse svarer til bestemmelsen i  

 aktieavancebeskatningslovens § 1, stk. 3, 1. pkt.
Til nr. 5 Ændringen er redaktionel Til nr. 6, 27, 30 og 35 Pensionsafkastbeskatningslovens § 7 indeholder regler  

 om beregning af overgangsfradrag med henblik på at friholde  

 pensionsordninger fra før realrenteafgiftslovens ikrafttræden  

 for skat efter pensionsafkastbeskatningslovens kapitel 2 (26 pct.-skat).
 § 15 indeholder regler om, at  

 livsforsikringsselskaber m.v. ikke er skattepligtige efter  

 pensionsafkastbeskatningsloven af den del af formueafkastet, som kan  

 henføres til forsikringer eller pensionskasseordninger omfattet af  

 pensionsbeskatningslovens §§ 53 A og 53 B, den del af formueafkastet,  

 der kan henføres til forsikrings- og pensionsaftaler med kommuner for  

 disses tjenestemandspensionsforpligtelser, den del af formueafkastet, som kan  

 henføres til børneopsparingsordninger omfattet af  

 pensionsbeskatningslovens § 51, og den del af formueafkastet, der kan  

 henføres til forsikringer, der er tegnet af selskabets filial i  

 udlandet, på Færøerne eller i Grønland, og hvis  

 ejer ikke er fuldt skattepligtig her i landet.
 § 16 indeholder regler om, at pensionsinstitutter  

 ikke er skattepligtige efter pensionsafkastbeskatningsloven af den del af  

 formueafkastet, som kan henføres til hensættelser  

 vedrørende livrenter uden ret til bonus tegnet før den 1. maj  

 1982.
 Beskatningsgrundlaget nedsættes i alle de  

 nævnte tilfælde med den procentdel, der svarer til forholdet  

 mellem visse nærmere angivne hensættelser og passiverne  

 ifølge årsregnskabet med tillæg af den udgiftsførte  

 skat af årets afkast.
Bestemmelserne i pensionsafkastbeskatningslovens  

 §§ 7, 15 og 16 svarer til bestemmelser i realrenteafgiftslovens  

 §§ 5 a og 8, der fik deres nuværende affattelse ved lov nr. 429 af  

 26. juni 1998. Ved denne lovændring blev den hidtidige formulering af  

 nævneren i nedsættelsesbrøken »samtlige passiver ved  

 afgiftsårets udløb« ændret til »passiver ifølge  

 årsregnskabet med tillæg af den udgiftsførte skat af  

 årets afkast«.
Hensigten med ændringen var at forenkle  

 beregningen af flere nedslag m.v., således at den indbyrdes  

 beløbsmæssige afhængighed i beregningerne bortfaldt.  

 Nævneren i brøken - samtlige passiver - skulle derfor anvendes  

 eksklusive den realrenteafgift af årets afgiftspligtige afkast, som  

 havde påvirket resultatopgørelsen og dermed samtlige  

 passiver.
Begrebet »den udgiftsførte skat af årets  

 afkast« er imidlertid ikke helt entydigt.
Det foreslås derfor i  

 bestemmelserne i pensionsafkastbeskatningslovens §§ 7, 15 og 16 at  

 anvende den mere entydige formulering »passiverne ifølge  

 årsregnskabet med tillæg af betalt acontoskat, jf. § 20,  

 stk. 1, og fradrag af afsat tilgodehavende endelig skat, jf. § 22,  

 stk. 1«.
Til nr. 7 Der er tale om berigtigelse af en fejl opstået i  

 forbindelse med overførslen fra de gældende regler i  

 realrenteafgiftslovens § 8, stk. 2.
Til nr. 8 Der er tale om konsekvensrettelser som følge af den  

 under nr. 37 foreslåede ophævelse af  

 pensionsafkastbeskatningslovens § 16, stk. 3-6, hvorefter  

 § 16, stk. 7, bliver § 16, stk. 3.
Til nr. 9 Ændringen skal ses i forbindelse med den under nr.  

 37 foreslåede ophævelse af pensionsafkastbeskatningslovens  

 § 16, stk. 3. De skattepligtige, der nævnes i § 16,  

 stk. 3, nr. 1, er livsforsikringsselskaber og pensionskasser, der er  

 omfattet af lov om forsikringsvirksomhed, Arbejdsmarkedets  

 Tillægspension og Lønmodtagernes Dyrtidsfond.
Til nr. 10 Pensionsafkastbeskatningslovens § 7, stk. 9,  

 indeholder regler om overførsel af overgangsfradrag ved  

 overførsel af en forsikrings- eller pensionsordning til en anden  

 forsikrings- eller pensionsordning efter reglerne i pensionsbeskatningslovens  

 § 41. Da pensionsafkastbeskatningsloven ikke indeholder nogen direkte  

 bestemmelse om, hvordan der skal forholdes med overgangsfradraget ved delvis  

 overførsel, er det Skatteministeriets opfattelse, at bestemmelsen i  

 § 7, stk. 8, 1. pkt., om fordeling af overgangsfradraget ved delvis  

 udbetaling finder tilsvarende anvendelse ved delvis overførsel.  

 Princippet i § 7, stk. 8, 1. pkt., (LIFO-princippet, d.v.s. sidst  

 ind, først ud) fører til en fordeling, hvorved  

 overgangsfradraget fortrinsvis kommer den tilbageblevne del af ordningen til  

 gode.
Denne opfattelse har Skatteministeriet tilkendegivet i svar af 25.  

 november 1985 og 16. februar 1987 i forbindelse med en henvendelse fra et  

 forsikringsselskab vedrørende de tilsvarende bestemmelser i  

 realrenteafgiftslovens § 8, stk. 10 og 11.
 Henvendelser fra Finansrådet og Forsikring &  

 Pension i 1998 og 1999 synes imidlertid at vise, at der fortsat hos nogle  

 forsikringsselskaber er usikkerhed med hensyn til, hvorledes der forholdes  

 med overgangsfradraget ved deloverførsel af en forsikrings- eller  

 pensionsordning i medfør af pensionsbeskatningslovens § 41.
 Det foreslås derfor at lovfæste, at  

 bestemmelsen i § 7, stk. 8, 1. pkt., om fordeling af  

 overgangsfradraget ved delvis udbetaling af en forsikrings- eller  

 pensionsordning finder tilsvarende anvendelse ved delvis overførsel af  

 en forsikrings- eller pensionsordning i medfør af  

 pensionsbeskatningslovens § 41.
Til nr. 11, 23-25, 33 og 39 Pensionsafkastbeskatningslovens § 7 indeholder regler  

 om beregning af overgangsfradrag med henblik på at friholde  

 pensionsordninger fra før realrenteafgiftslovens ikrafttræden  

 for skat efter pensionsafkastbeskatningslovens kapitel 2 (26 pct.-skat).
§ 14 indeholder regler om, at for  

 livsforsikringsselskaber, der er skattepligtige efter selskabsskatteloven,  

 nedsættes beskatningsgrundlaget efter pensionsafkastbeskatningslovens  

 kapitel 2 henholdsvis kapitel 3 med en procentdel af den skattepligtige  

 indkomst.
Bestemmelsen tager sigte på, at der ikke både skal  

 betales selskabsskat og skat efter pensionsafkastbeskatningsloven af samme  

 afkast.
 § 15 indeholder regler om, at  

 livsforsikringsselskaber m.v. ikke er skattepligtige efter  

 pensionsafkastbeskatningslovens kapitel 2 henholdsvis kapitel 3 af den del af  

 formueafkastet, som kan henføres til ikke fradragsberettigede  

 forsikringer eller pensionskasseordninger omfattet af  

 pensionsbeskatningslovens §§ 53 A og 53 B, den del af formueafkastet,  

 der kan henføres til forsikrings- og pensionsaftaler med kommuner for  

 disses tjenestemandspensionsforpligtelser, den del af formueafkastet, som kan  

 henføres til børneopsparingsordninger omfattet af  

 pensionsbeskatningslovens § 51, og den del af formueafkastet, der kan  

 henføres til forsikringer, der er tegnet af selskabets filial i  

 udlandet, på Færøerne eller i Grønland, og hvis  

 ejer ikke er fuldt skattepligtig her i landet.
 § 16 indeholder regler om, at pensionsinstitutter  

 ikke er skattepligtige efter pensionsafkastbeskatningslovens kapitel 2  

 henholdsvis kapitel 3 af den del af formueafkastet, som kan henføres  

 til hensættelser vedrørende livrenter uden ret til bonus tegnet  

 før den 1. maj 1982.
 Ifølge pensionsafkastbeskatningslovens § 14,  

 stk. 3, sker nedsættelse efter § 14, stk. 1 og 2, forud  

 for nedsættelse efter §§ 7, 15 og 16. Ifølge § 14,  

 stk. 4, finder stk. 1-3 tilsvarende anvendelse på  

 hjælpe- og understøttelsesfonde som nævnt i § 1,  

 stk. 1, nr. 7, der er skattepligtige efter selskabsskatteloven.
Bestemmelsen i § 14, stk. 3, indebærer en  

 utilsigtet ændring af rækkefølgen for nedsættelse i  

 forhold til den rækkefølge, der gælder efter  

 realrenteafgiftslovens regler.
Desuden indebærer den successive  

 nedsættelse en dobbeltbeskatning af visse indtægter.
Det foreslås derfor, jf. ændringerne  

 under nr. 11, 33 og 39 af § 7, § 15 og § 16, at  

 nedsættelsen efter disse bestemmelser skal ske sideordnet.
Det vil  

 sige, at nedsættelsen sker på samme bruttobeskatningsgrundlag  

 før nedsættelse i henhold til de respektive bestemmelser.
Det  

 foreslås samtidig præciseret, at samme hensættelse kun kan  

 anvendes til nedsættelse én gang.
Det foreslås, jf.  

 ændringerne under nr. 23 og 25, at nedsættelsen efter § 14  

 skal ske i beskatningsgrundlaget efter nedsættelse efter §§ 7, 15  

 og 16. Det vil sige, at nedsættelsen efter § 14 sker på  

 grundlag af det beskatningsgrundlag, hvoraf der skal betales  

 pensionsafkastskat.
Pensionsafkastbeskatningslovens § 7, stk. 2,  

 indeholder regler om opgørelse af hensættelser og passiver ved  

 beregningen af overgangsfradraget.
Efter forslaget, jf.  

 ændringerne under nr. 33 og 39, indsættes i § 15 som nyt  

 stk. 6 og i § 16 som nyt stk. 4 bestemmelser om, at § 7,  

 stk. 2, finder tilsvarende anvendelse ved opgørelsen af  

 hensættelser og passiver ved beregningen af nedsættelse efter  

 § 15 henholdsvis § 16. Der er tale om en videreførelse af de  

 gældende regler i realrenteafgiftsloven.
Til nr. 12 Ifølge pensionsafkastbeskatningslovens § 8,  

 stk. 1, nr. 2, skal der svares 5 pct.-skat af afkast af  

 investeringsbeviser i udloddende investeringsforeninger i det omfang,  

 afkastet ikke er skattepligtigt efter reglerne i kapitel 2 (d.v.s. omfattet  

 af 26 pct.-skatten), bortset fra afkast, der modsvarer afkast af skattefri  

 indeksobligationer.
 Undtagelsen vedrørende formueafkast af skattefri  

 indeksobligationer, blev indsat som ændringsforslag til 2. behandling  

 af lovforslaget (L 97, Folketingsåret 1997-98, 2. samling), idet  

 lovforslagets oprindelige formulering indebar, at der skulle betales 5  

 pct.-skat af alt formueafkast, hvoraf der ikke skulle betales 26 pct.-skat,  

 d.v.s. også af formueafkast af skattefri indeksobligationer i rene  

 indeksobligationsafdelinger.
Formuleringen af § 8, stk. 1, nr. 2, giver ikke  

 anledning til problemer, hvis der er tale om en indeksobligationsafdeling,  

 der ikke ejer aktier m.v., eller en aktieafdeling, der ikke ejer  

 indeksobligationer.
Formuleringen kan derimod give fordelingsproblemer i det  

 tilfælde, hvor en afdeling både har aktier og indeksobligationer.  

 Afkast af udloddende investeringsforeninger beskattes efter et  

 transparensprincip.
Transparensprincippet kan anvendes på udbytte fra  

 afdelingen, d.v.s. at udbyttet fordeles mellem en skattefri del  

 vedrørende indeksobligationer og en del vedrørende aktier m.v.,  

 der skal beskattes med 5 pct., men transparensprincippet kan ikke eller kun  

 vanskeligt anvendes for så vidt angår kursgevinst eller -tab  

 på investeringsbeviser.
 Det foreslås at løse det nævnte  

 fordelingsproblem ved at indskrænke undtagelsen i § 8,  

 stk. 1, nr. 2, for afkast af indeksobligationer til alene at omfatte  

 afkast i foreninger, der ikke oppebærer formueafkast som nævnt i  

 § 8, stk. 1, nr. 1. Herved indskrænkes undtagelsen for afkast  

 af indeksobligationer til alene at omfatte afkast af indeksobligationer i  

 rene indeksobligationsafdelinger, hvilket, jf. foran, vil være i  

 overensstemmelse med begrundelsen for undtagelsen.
Til nr. 13 Ifølge pensionsafkastbeskatningslovens § 8,  

 stk. 2, skal skattepligtige efter § 1, stk. 1,  

 (moderselskaber) ikke medregne afkast af aktier eller andele i selskaber,  

 hvori den skattepligtige direkte eller indirekte ejer 25 pct. eller mere af  

 aktie- eller andelskapitalen (datterselskaber), ved opgørelsen af  

 beskatningsgrundlaget for 5 pct.-skatten.
Bestemmelsen har alene  

 selvstændig betydning for afkast af aktier i datterselskaber, der selv  

 er skattepligtige efter loven, og som derfor ikke er omfattet af den tvungne  

 sambeskatning efter § 9, stk. 1, idet § 9, stk. 3,  

 fastsætter, at afkast af aktier i datterselskabet ikke medregnes ved  

 opgørelsen af beskatningsgrundlaget for den periode, hvor  

 datterselskabet er inddraget under den tvungne sambeskatning efter § 9,  

 stk. 1.
Det er en betingelse for at anvende bestemmelsen, at  

 moderselskabet direkte eller indirekte ejer 25 pct. eller mere af aktie-  

 eller andelskapitalen i datterselskabet.
Det vil sige, at moderselskabet (M)  

 alene eller sammen med datterselskabet (D2) ejer 25 pct. eller mere af aktie-  

 eller andelskapitalen i et datterselskab (D1).
Der skal alene tages hensyn til den del af  

 datterselskabets aktier, som datterselskabet ikke selv besidder.
Det vil  

 sige, at der ses bort fra datterselskabets egne aktier.
 Hvis moderselskabet (M) ikke ejer alle aktier i D2, er det  

 kun den forholdsmæssige del af D2's aktier i D1, som svarer til M s  

 ejerandel i D2, der skal medregnes.
 Eksempler:
 Hvis M ejer 80 pct. af aktiekapitalen i D2, og D2 ejer 40  

 pct. af aktiekapitalen i D1, ejer M indirekte 32 pct. (80 pct. af 40 pct.) af  

 aktiekapitalen i D1.
 Hvis M ejer 30 pct. af aktiekapitalen i D2, og D2 ejer 50  

 pct. af aktiekapitalen i D1, ejer M indirekte 15 pct. (30 pct. af 50 pct.) af  

 aktiekapitalen i D1.
 Hvis moderselskabet både direkte og indirekte ejer  

 aktier i D1, skal begge aktieposter medregnes.
 Eksempel:
 Hvis M ejer 25 pct. af aktiekapitalen i D1 og 60 pct. af  

 aktiekapitalen i D2, der igen ejer 50 pct. af aktiekapitalen i D1, ejer M  

 direkte og indirekte 55 pct. af aktiekapitalen i D1 (25 pct. + 60 pct. af 50  

 pct.).
Den foreslåede ændrede affattelse af  

 § 8, stk. 2, skal ses i sammenhæng med den under nr. 14  

 foreslåede ændring af anvendelsesområdet for § 9.  

 Forslaget indebærer, at afkast af aktier i datterselskaber, der ikke  

 selv er skattepligtige efter loven, og som ikke er omfattet af den tvungne  

 sambeskatning efter § 9, stk. 1, er omfattet af  

 beskatningsgrundlaget for 5 pct.-skatten.
Der bliver således, når  

 der er tale om selskaber, der ikke selv er omfattet af skattepligten efter  

 pensionsafkastbeskatningsloven, og selskaber, der ikke er omfattet af den  

 tvungne sambeskatning efter § 9, ingen forskel på, om  

 aktiebesiddelsen er på 24,9 pct., eller den er på 25,1 pct.
Forslaget om, at en flerhed af skattepligtige, der  

 udøver virksomhed på grundlag af fælles aftale, anses som  

 ét selskab, skal ses i sammenhæng med den tilsvarende  

 bestemmelse i § 9, stk. 1. Bestemmelsen indebærer, at ejer de  

 selskaber, der udøver virksomhed på grundlag af fælles  

 aftale, tilsammen 25 pct. eller mere af aktie- eller andelskapitalen i et  

 selskab, behandles alle selskaberne som moderselskab, uanset om det enkelte  

 selskabs ejerandel er f.eks. 50 pct. eller f.eks. 5 pct.
De er alle omfattet  

 af bestemmelserne om, at afkast af aktier i datterselskabet ikke medregnes  

 ved opgørelsen af beskatningsgrundlaget for 5 pct.-skatten for den  

 periode, hvor § 9, stk. 1, finder anvendelse.
De er endvidere alle  

 omfattet af bestemmelsen om, at afkast af aktier i et datterselskab, der selv  

 er skattepligtigt efter pensionsafkastbeskatningsloven, ikke skal medregnes  

 ved opgørelsen af beskatningsgrundlaget for 5 pct.-skatten.
Den fælles aftale kan være mundtlig eller  

 skriftlig.
Det er uden betydning, om aftalen betegner sig som  

 aktionæroverenskomst eller ikke.
Aftalen skal gælde det selskab, der med den  

 fælles aftale anses som datterselskab for de selskaber, der  

 indgår den fælles aftale.
Aftalen behøver ikke at  

 være specifik omkring hensigten om, hvordan selskabet i  

 fællesskab skal drives.
Aftalen skal dog på en eller anden  

 måde være relevant for driften af selskabet.
Fælles aftaler  

 mellem flere pensionskasser om f.eks. foretagelsen af helbredsvurderinger for  

 personer, der optages i kasserne er ikke nok.
Visse aktionæroverenskomster indeholder bestemmelser  

 om forkøbsret ved salg og bestemmelser om begrænsninger i  

 pantsætningsadgangen.
Sådanne bestemmelser medfører ikke i  

 sig selv, at der udøves virksomhed på grundlag af en  

 fælles aftale.
Hvis flere skattepligtige under ét udpeger  

 bestyrelsesmedlemmer, er det et moment, der peger i retning af, at der drives  

 virksomhed efter fælles aftale.
Det taler også for fælles  

 aftale, hvis en aktionæroverenskomst generelt bestemmer, at flere  

 skattepligtige stemmer under ét på generalforsamlingen efter  

 fælles forudgående aftale.
Til nr. 14 Pensionsafkastbeskatningslovens § 9, der indeholder  

 regler om tvungen sambeskatning af livsforsikringsselskaber, pensionskasser  

 og -fonde m.v. og deres datterselskaber, foreslås nyaffattet, idet  

 alene stk. 3, der efter forslaget bliver stk. 7, er uændret.
Til stk. 1 og 2 Ifølge pensionsafkastbeskatningslovens § 9,  

 stk. 1, skal livsforsikringsselskaber, pensionskasser og -fonde m.v.  

 (moderselskabet), der direkte eller indirekte ejer 25 pct. eller mere af  

 aktie- eller andelskapitalen i et selskab (datterselskabet), ved  

 opgørelsen af beskatningsgrundlaget for 26 pct.-skatten henholdsvis 5  

 pct.-skatten medregne den del af datterselskabets beskatningsgrundlag, der  

 svarer til den største af moderselskabet ejede andel af  

 datterselskabers aktie- eller andelskapital i indkomståret.
 For så vidt angår spørgsmålet,  

 hvad det vil sige, at moderselskabet direkte eller indirekte ejer 25 pct.  

 eller mere af aktie- eller andelskapitalen i datterselskabet, henvises til  

 bemærkningerne til den under nr. 13 foreslåede ændring af  

 § 8, stk. 2.
 Efter forslaget indskrænkes bestemmelsens  

 anvendelsesområde til at omfatte datterselskaber, hvis virksomhed i  

 væsentlig grad består i investering i fast ejendom eller er af  

 finansiel karakter.
 Ifølge det foreslåede stk. 2  

 anses et datterselskabs virksomhed for i væsentlig grad at bestå  

 i investering i fast ejendom eller være af finansiel karakter, hvis  

 mindst 1/3 af datterselskabets indtægter stammer fra investering i fast  

 ejendom eller fra finansiel virksomhed eller forsikringsvirksomhed, eller  

 hvis handelsværdien af datterselskabets faste ejendomme eller  

 finansielle aktiver udgør mindst 1/3 af handelsværdien af  

 datterselskabets samlede aktiver.
Indtægterne ved finansiel virksomhed består  

 først og fremmest af renteindtægter.
Indtægter ved  

 finansiel virksomhed kan imidlertid også bestå af andre former  

 for kapitalafkast.
Der kan f.eks. være tale om udbytte, aktieavancer,  

 kursgevinster på værdipapirer, royalties og indtægter fra  

 finansiel leasing.
Typeeksempler på selskaber, der driver virksomhed af  

 finansiel karakter, er banker, forsikrings-, finansierings- og  

 investeringsselskaber, samt realkreditinstitutter.
Det er uden betydning, om  

 de finansielle aktiviteter er af aktiv eller passiv karakter.
Selskaber, der  

 udelukkende har som formål at eje aktier i andre selskaber  

 (holdingselskaber), er omfattet af definitionen på virksomhed af  

 finansiel karakter.
Ved bedømmelsen af, om datterselskabets virksomhed  

 i væsentlig grad består i investering i fast ejendom eller i at  

 være af finansiel karakter, ses bort fra indkomst (udbytte og avance  

 eller tab) fra aktier m.v. henholdsvis værdien af aktier m.v.,  

 når avance eller tab på de pågældende aktier m.v. ved  

 datterselskabets indkomstopgørelse beskattes efter lagerprincippet.  

 Tilsvarende ses bort fra indkomst (renteindtægter, kursgevinst eller  

 -tab) fra obligationer m.v. henholdsvis værdien af obligationer m.v.,  

 når kursgevinst eller -tab på de pågældende  

 obligationer m.v. ved datterselskabets indkomstopgørelse beskattes  

 efter lagerprincippet.
Dette gælder dog ikke, hvis datterselskabet er  

 hjemmehørende i et lavskatteland, der nok beskatter avance eller tab  

 på aktier og obligationer m.v. ud fra et lagerprincip, men med en lav  

 skattesats.
Bestemmelsen skal ses på baggrund af, at  

 selskabsskattelovens § 32 om tvungen sambeskatning mellem danske  

 moderselskaber og finansielle datterselskaber i lavskattelande ikke beskatter  

 avance og tab på aktier og obligationer m.v. ud fra et lagerprincip og  

 ikke omfatter alle datterselskabets indtægter og udgifter, men alene  

 den del af datterselskabets indtægter og udgifter, der vedrører  

 finansiel virksomhed eller forsikringsvirksomhed..
Selskabsskattelovens § 13, stk. 8-13, indeholder regler om  

 fradragsbegrænsning for så vidt angår udgifter til  

 udbetalinger til de forsikrede, til hensættelser og til  

 realrenteafgift/pensionsafkastskat, idet der alene er fradrag, i det omfang  

 disse udgifter i nærmere angivet omfang overstiger skattefrie udbytter  

 og aktie- og ejendomsavancer opgjort efter lagerprincippet.
Efter dette  

 forslag ses der ligeledes bort fra indkomst fra henholdsvis værdi af  

 aktier og fast ejendom, i det omfang skattefrie avancer efter  

 selskabsskattelovens § 13, stk. 8-13, anses for medgået til  

 udbetalinger til de forsikrede, til hensættelser eller til  

 pensionsafkastskat.
Hvis det kun er en del af de skattefrie avancer, der  

 anses for medgået til udbetalinger til de forsikrede, til  

 hensættelser eller til pensionsafkastskat, ses der alene bort fra en  

 tilsvarende del af indkomst fra henholdsvis værdi af aktier og fast  

 ejendom.
 Bestemmelsen i § 9, stk. 2, 2. pkt, om at der  

 ses bort fra indkomst fra og værdi af aktier og obligationer m.v., af  

 hvilke gevinst og tab løbende medregnes ved opgørelsen af  

 datterselskabets skattepligtige indkomst (lagerprincippet) og indkomst fra og  

 værdi af aktier og fast ejendom, i det omfang skattefrie avancer i  

 medfør af selskabsskattelovens § 13, stk. 8-13, anses for  

 medgået til udbetalinger til de forsikrede, til hensættelser og  

 til skat efter pensionsafkastbeskatningsloven, skal efter forslaget  

 ikke finde anvendelse, hvis moderselskabet er omfattet af en sambeskatning,  

 som ikke omfatter moderselskabets datterselskaber.
 Det vil f.eks. sige i det tilfælde, hvor et  

 livsforsikringsselskab og dets datterselskaber er en del af en koncern, og  

 hvor livsforsikringsselskabet er sambeskattet med koncernmoderselskabet,  

 f.eks. et skadesforsikringsselskab, medens livsforsikringsselskabets  

 datterselskaber ikke er omfattet af denne sambeskatning.
 Det er i den forbindelse uden betydning, om  

 ejerbetingelserne i selskabsskattelovens § 31 for sambeskatning med  

 datterselskaberne er opfyldte eller ikke.
 Bestemmelsen skal ses i forbindelse med den ekstra  

 maksimering for fradrag for datterselskabets selskabsskat, der er indsat i  

 stk. 4, som 2. pkt., jf. bemærkningerne til stk. 4. Uden  

 bestemmelsen vil den fordel, som den ekstra maksimering tilsigter at  

 neutralisere, kunne genetableres ved at datterselskabet anvender  

 lagerprincippet og dermed bliver undtaget fra den tvungne sambeskatning efter  

 § 9.
Der ses endvidere bort fra indkomst fra og værdien  

 af aktier i datterdatterselskaber.
I stedet medregnes indkomst og formue i  

 datterdatterselskaber forholdsmæssigt.
Efter forslaget anses en flerhed af skattepligtige,  

 der udøver virksomhed på grundlag af fælles aftale, for  

 ét selskab.
For så vidt angår definitionen af  

 »fælles aftale« henvises til bemærkningerne til den under nr. 13  

 foreslåede ændring af § 8, stk. 2. Bestemmelsen  

 indebærer, at ejer de selskaber, der udøver virksomhed på  

 grundlag af fælles aftale, tilsammen 25 pct. eller mere af aktie- eller  

 andelskapitalen i et selskab, behandles alle selskaberne som moderselskab,  

 uanset om det enkelte selskabes ejerandel er f.eks. 50 pct. eller den er  

 f.eks. 5 pct.
Det vil sige, at hvis flere skattepligtige slår sig  

 sammen om om at investere f.eks. i fast ejendom via et ejendomsselskab, vil  

 ejendomsselskabet, selv om de skattepligtige hver for sig ejer mindre end 25  

 pct. af aktiekapitalen, i relation til pensionsafkastbeskatningslovens  

 § 9 blive anset for at være et datterselskab.
 Efter de gældende regler skal moderselskabet  

 medregne den del af datterselskabets beskatningsgrundlag, der svarer til den  

 største af moderselskabet ejede andel af datterselskabets aktie- eller  

 andelskapital i indkomståret.
Bestemmelsen om, at moderselskabet skal medregne den del  

 af datterselskabets beskatningsgrundlag, der svarer til den største af  

 moderselskabet ejede andel af datterselskabets aktie- eller andelskapital i  

 indkomståret, vil betyde, at f.eks. et moderselskab, der gennem »hele«  

 indkomståret har ejet 25 pct. af aktiekapitalen, og som erhverver de  

 resterende 75 pct. ultimo året, skal medregne hele datterselskabets  

 beskatningsgrundlag for hele året.
Hermed sker der beskatning af et  

 formueafkast, som moderselskabet ikke oppebærer, eller som  

 moderselskabet har betalt for som en del af købesummen.
 Det foreslås derfor, at moderselskabet alene  

 skal medregne den del af datterselskabets beskatningsgrundlag, der svarer til  

 den af moderselskabet gennemsnitligt ejede andel af datterselskabets aktie-  

 eller andelskapital.
 Eksempel:
 Ejer moderselskabet 50 pct. af aktiekapitalen i et selskab  

 i 8 måneder af indkomståret og 75 pct. af aktiekapitalen i  

 selskabet i de resterende 4 måneder af indkomståret, skal  

 moderselskabet medregne 50 x 8/12 + 75 x 4/12 = 700/12 pct. eller 58,33 pct.  

 af datterselskabets beskatningsgrundlag.
 Der skal kun medregnes beskatningsgrundlag for den  

 periode, hvori ejerbetingelsen (25 pct. eller mere) er opfyldt.
 Eksempel:
 Ejer moderselskabet 20 pct. af aktiekapitalen i et selskab  

 6 måneder, 75 pct. i 2 måneder og 100 pct. i 4 måneder,  

 skal der alene medregnes beskatningsgrundlag for de sidste 6 måneder.  

 Der skal medregnes 75 x 2/6 + 100 x 4/6 = 550/6 pct. eller 91,66 pct. af  

 halvdelen af datterselskabets beskatningsgrundlag.
Ifølge pensionsafkastbeskatningslovens § 13,  

 stk. 2, opgøres overskud og underskud ved drift af fast ejendom  

 som nævnt i § 2, stk. 1, nr. 7, eller virksomhed som  

 nævnt i § 2, stk. 1, nr. 8, (anden erhvervsvirksomhed end  

 forsikrings- eller pensionskassevirksomhed) efter skattelovgivningens  

 almindelige regler.
Reglerne om skattemæssige afskrivninger finder dog  

 ikke anvendelse.
Det er således en afvigelse fra princippet om, at  

 datterselskabets beskatningsgrundlag ved medregning i moderselskabets  

 beskatningsgrundlag skal opgøres efter lovens regler, når den  

 gældende affattelse af § 9, stk. 1, 2. og 3. pkt., tillader  

 skattemæssige afskrivninger med samme sats som ved opgørelsen af  

 den skattepligtige indkomst.
Det foreslås at ophæve denne  

 særordning.
Bestemmelsen er overflødig for så vidt  

 angår fast ejendom, der medregnes efter lagerprincippet.
Bestemmelsen  

 er også overflødig for så vidt angår anden  

 virksomhed end forsikrings- og pensionskassevirksomhed, idet den  

 foreslåede indskrænkning af anvendelsesområdet  

 indebærer, at datterselskaber, der driver produktionsvirksomhed, ikke  

 vil være omfattet af bestemmelsen.
 Efter forslaget skal overskud eller underskud af  

 investerings- eller finansieringsvirksomhed ikke opgøres efter  

 reglerne i § 13, stk. 2.
 Hvis en virksomhed driver såvel investerings- eller  

 finansieringsvirksomhed som anden virksomhed, f.eks. produktions- eller  

 salgsvirksomhed, skal der foretages en opgørelse af overskud eller  

 underskud af denne anden virksomhed, der skal opgøres efter reglerne i  

 § 13, stk. 2, og medregnes ved opgørelsen af  

 beskatningsgrundlaget for 26 pct.-skatten efter § 2, stk. 1, nr. 8.
 Formueafkast af aktiver og passiver i investerings- eller  

 finansieringsvirksomheder skal derimod medregnes efter de regler, der er  

 fastsat i pensionsafkastbeskatningsloven for det enkelte aktiv eller passiv.  

 Det vil sige, at formueafkast af obligationer skal medregnes ved  

 opgørelsen af beskatningsgrundlaget for 26 pct.-skatten, formueafkast  

 af aktier skal medregnes ved opgørelsen af beskatningsgrundlaget for 5  

 pct.-skatten, medmindre der er tale om formueafkast af aktier i finansielle  

 selskaber i lavskattelande, der er omfattet af § 3, og formueafkast af  

 visse indeksobligationer udstedt før den 1. januar 1999 er skattefri.  

 Uden bestemmelsen ville overskud eller underskud af investerings- eller  

 finansieringsvirksomhed opgjort efter bestemmelsen i § 13, stk. 2,  

 skulle medregnes ved opgørelsen af beskatningsgrundlaget for 26  

 pct.-skatten, uanset om de finansielle aktiver bestod i obligationer, der var  

 omfattet af 26 pct.-skatten, af aktier, der var omfattet af 5 pct.-skatten,  

 eller af skattefrie indeksobligationer.
For så vidt angår datterdatterselskaber  

foreslås, at et datterselskab, der selv er skattepligtigt efter  

 pensionsafkastbeskatningsloven, og som direkte eller indirekte ejer 25 pct.  

 eller mere af aktie- eller andelskapitalen i et selskab  

 (datterdatterselskabet) anses som moderselskab for datterdatterselskabet.
Det  

 foreslås derfor, at datterdatterselskabets beskatningsgrundlag i videst  

 muligt omfang skal medregnes hos datterselskabet.
Ejer moderselskabet uden om  

 datterselskabet aktier eller andele i det pågældende  

 datterdatterselskab, skal den resterende del af selskabets  

 beskatningsgrundlag medregnes hos moderselskabet.
Hvis f.eks. moderselskabet  

 ejer 85 pct. af aktierne i et selskab via et livsforsikringsdatterselskab og  

 15 pct. af aktierne direkte, skal de 85 pct. af selskabets  

 beskatningsgrundlag medregnes ved opgørelsen af  

 livsforsikringsdatterselskabets beskatningsgrundlag, medens de 15 pct. af  

 selskabets beskatningsgrundlag skal medregnes ved opgørelsen af  

 moderselskabets beskatningsgrundlag.
Til stk. 3 Der kan opstå et problem som følge af, at  

 kapitalafkast i et datterselskab, f.eks. et skadesforsikringsselskab,  

 anvendes til dækning af driftsudgifter, som ikke er fradragsberettigede  

 i beskatningsgrundlaget efter pensionsafkastbeskatningsloven.
Det samme  

 gælder i det omfang et livsforsikringsselskab foretager udbetalinger  

 eller hensættelser til de forsikrede, som overstiger de indbetalte  

 præmier.
Sådanne indtægter kan i sagens natur ikke komme  

 moderselskabet til gode, og i en sådan situation vil  

 pensionsafkastbeskatningen være udtryk for en overbeskatning.
Kun den  

 del af kapitalafkastet, der medfører en værdistigning for  

 moderselskabet, bør medregnes.
 Dette problem foreslås løst ved at  

 indføre et fradrag for »ikke-pensionsafkastskattepligtigt  

 underskud«.
I stk. 1 bestemmes, at datterselskabets  

 beskatningsgrundlag kun skal medregnes for den periode, hvor ejerbetingelsen  

 er opfyldt.
Det vil sige, at er betingelsen om, at moderselskabet direkte  

 eller indirekte ejer 25 pct. eller mere af aktiekapitalen i datterselskabet,  

 opfyldt hele indkomståret, medregnes (andelen i) datterselskabets  

 beskatningsgrundlag for hele indkomståret.
Er betingelsen kun opfyldt  

 en del af indkomståret, medregnes (andelen i) datterselskabets  

 beskatningsgrundlag for den del af indkomståret, hvori betingelsen er  

 opfyldt.
 Det nye stk. 3 indeholder en bestemmelse om, at der  

 ved opgørelsen af datterselskabets beskatningsgrundlag for 26  

 pct.-skatten henholdsvis 5 pct.-skatten gives fradrag for et beløb  

 svarende til det beløb, hvormed summen af driftsudgifter,  

 hensættelser m.v., som er fradragsberettigede efter skattelovgivningens  

 almindelige regler, uden at være fradragsberettiget efter  

 pensionsafkastbeskatningsloven, overstiger de samlede indtægter, som er  

 skattepligtige efter skattelovgivningens almindelige regler, uden at  

 være skattepligtige efter pensionsbeskatningsloven.
Det er en forudsætning for, at forslaget om fradrag  

 for forsikringsmæssige hensættelser kan få virkning, at  

 forsikringsselskabets aktiver er værdiansat til markedsværdi.  

 Dette giver ikke anledning til problemer, når der er tale om  

 puljeordninger, hvor aktiverne er værdiansat til markedsværdi,  

 men det giver problemer, når der er tale om ordninger, hvor aktiverne  

 værdiansættes efter det matematiske kursopskrivningsprincip, og  

 der anvendes en gennemsnitsrente.
I nogle lande er det endvidere almindeligt,  

 at der først tilskrives bonus på udbetalingstidspunktet.
Indtil  

 da står aktiverne til anskaffelsespris.
Det vil sige, at der  

 måske først gives fradrag for forpligtelserne over for de  

 forsikrede om 30 år.
For udenlandske livsforsikringsdatterselskaber vil  

 der derfor kunne blive tale om pensionsafkastbeskatning af afkast, der til  

 sin tid skal tilkomme udenlandske forsikringstagere.
Selv om der til sin tid  

 gives fradrag ved en realisering af afkast, som tilskrives  

 forsikringstagerne, vil der være et periodiseringsproblem.
 For at løse dette periodiseringsproblem  

 foreslås det, at udenlandske forsikringsselskaber ved opgørelsen  

 af det »ikke-pensionsafkastskattepligtige underskud« skal opgøre  

 hensættelser til dækning af forpligtelserne over for de  

 forsikrede efter de regler, der gælder for tilsvarende danske  

 forsikringsselskaber.
Hvis fradragsbeløbet er mindre end datterselskabets  

 beskatningsgrundlag for 26 pct.-skatten og 5 pct.-skatten før fradrag,  

 fordeles fradraget forholdsmæssigt.
Hvis fradraget overstiger  

 datterselskabets beskatningsgrundlag for 26 pct.-skatten og 5 pct.-skatten,  

 kan det overskydende beløb fremføres til efterfølgende  

 perioder.
 Eksempel:
 Skadesforsikringsselskab som datterselskab af  

 livsforsikringsselskab.
Almindelige regler Ikke-pensionsafkastskattepligtigt Pensionsafkastskattepligtigt Præmier 900 900 Netto renteindtægt 300 300 Udbetalinger -1000 -1000 Hensættelser -100 -100 Skattepligtigt overskud 100 Fradrag for »ikke-pensionsafkastskattepligtigt  

 underskud« -200 -200 Beskatningsgrundlag efter  

 pensionsafkastbeskatningsloven 100 I ovenstående eksempel bliver  

 beskatningsgrundlaget for datterselskabet efter  

 pensionsafkastbeskatningsloven det samme som den skattepligtige indkomst.
Da  

 beskatningsgrundlaget (de finansielle nettoindtægter) efter  

 pensionsafkastbeskatningsloven periodiseres efter lagerprincippet, vil  

 beskatningsgrundlaget dog typisk afvige fra den skattepligtige indkomst.
I  

 kombination med den nedenfor foreslåede udvidede mulighed for nedslag  

 for selskabsskatter sikres, at der højst udløses  

 pensionsafkastskat af de nettoindtægter i datterselskaberne, der kommer  

 moderselskabet til gode.
Forslaget indebærer, at kun det reelle kapitalafkast  

 udløser pensionsafkastbeskatning i moderselskabet.
Endvidere kan  

 pensionsafkastbeskatning ikke omgås ved overkapitalisering af  

 datterselskabet.
Forslaget vil endvidere medføre, at afkast af  

 formue, der afdækker livforsikringer tegnet i udenlandske  

 livforsikringsselskaber af personer, der ikke er hjemmehørende i  

 Danmark, ikke beskattes efter pensionsafkastbeskatningsloven.
Der sikres  

 hermed en ligestilling i relation til pensionsafkastbeskatningsloven med  

 udlændinges livsforsikringer i udenlandske filialer i danske  

 livforsikringsselskaber, jf. pensionsafkastbeskatningslovens § 15, der  

 netop fritager disse for pensionsafkastskat.
Til stk. 4 Ifølge forslaget til § 9, stk. 1, skal  

 moderselskabet medregne den del af datterselskabets beskatningsgrundlag, der  

 forholdsmæssigt svarer til den gennemsnitlige af moderselskabet ejede  

 andel af datterselskabets kapital.
 Ejer moderselskabet f. eks. 50 pct. af datterselskabets  

 kapital i hele året, skal moderselskabet medregne 50 pct. af  

 datterselskabets beskatningsgrundlag opgjort efter  

 pensionsafkastbeskatningsloven.
 Ifølge pensionsafkastbeskatningslovens § 9,  

 stk. 2, der med forslaget om indsættelse af et nyt stk. 2 og  

 3, bliver stk. 4, kan indkomstskatter betalt af datterselskabet, der  

 forholdsmæssigt kan henføres til den del af datterselskabets  

 beskatningsgrundlag, der medregnes ved moderselskabets  

 indkomstopgørelse, fradrages i moderselskabets skatter efter kapitel 2  

 og kapitel 3, dog højst med et beløb svarende til skatten af  

 beskatningsgrundlaget i datterselskabet.
 Medregnes 50 pct. af datterselskabets beskatningsgrundlag  

 opgjort efter pensionsafkastbeskatningsloven ved moderselskabets  

 indkomstopgørelse efter loven, indebærer bestemmelsen, at der  

 kan gives fradrag for (indtil) 50 pct. af datterselskabets indkomstskat.
Skatten skal kunne henføres til den del af  

 beskatningsgrundlaget, der medregnes hos moderselskabet.
Dette har betydning  

 i det tilfælde, hvor der i beskatningsgrundlaget efter  

 pensionsafkastbeskatningsloven indgår indkomst, der ikke indgår i  

 selskabsskattegrundlaget, eller hvor der i selskabsskattegrundlaget  

 indgår indkomst, der ikke indgår i beskatningsgrundlaget efter  

 pensionsafkastbeskatningsloven, jf. nedenfor.
 Eksempel 1:
Moderselskabet har ejet hele investeringsdatterselskabets  

 kapital hele året.
Ifølge § 9, stk. 1, skal  

 formueafkast af finansielle aktiver og passiver medregnes efter de for det  

 enkelte aktiv eller passiv gældende regler.
IndkomstopgørelsePensionsafkastskat,  

 skattefrit Renter af obligationer 200,00 200,00 Urealiseret gevinst på obligationer 0 10,00 Renter af indeksobligationer 100,00 100,00 Urealiseret gevinst af indeksobligationer 0 5,00 Udbytte af aktier 99,00 150,00 Gevinst ved salg af aktier u. 3 år 100,00 10,00 Urealiseret gevinst på aktier 0 100,00 Indtægter / afkast i alt 499,00 210,00 260,00 105,00 Udgifter:
Driftsomkostninger 50,00 Beskatningsgrundlag 449,00 210,00 260,00 105,00 Selskabsskat 143,68 Pensionsafkastskat før fradrag 54,60 13,00 0 Obligationer omfattet af 26 pct.-skatten:
 26 pct.-skatten af renterne af obligationerne, 200,  

 udgør 52.
 Den del af selskabsskatten, der kan henføres til  

 renterne af obligationerne, udgør 200/449 af 143,68 eller 64. Der  

 gives derfor fradrag for et beløb svarende til 26 pct.-skatten af  

 renterne af obligationerne eller 52.
Den urealiserede kursgevinst på obligationerne er  

 ikke skattepligtig efter de almindelige skatteregler.
Der er derfor ikke  

 nogen del af selskabsskatten, der kan henføres til den urealiserede  

 kursgevinst på 10.
 Det vil sige, at det samlede fradrag i 26 pct.-skatten  

 udgør 52.
 Indeksobligationer, skattefri efter pensionsafkastbeskatningsloven:
 Da indeksobligationerne ikke indgår i  

 beskatningsgrundlaget efter pensionsafkastbeskatningsloven kan der ikke gives  

 fradrag i skatten efter pensionsafkastbeskatningsloven for den del af  

 selskabsskatten, 100/449 af 143,68 eller 32, der vedrører  

 indeksobligationerne.
 Aktier omfattet af 5 pct.-skatten:
 5 pct.-skatten af aktieudbyttet på 150 udgør  

 7,5.
 Udbytte af aktier under 25 pct. ejerandel medregnes ved  

 indkomstopgørelsen efter selskabsskatteloven (normalt) med 66 pct.,  

 d.v.s. at udbyttet på 150 medregnes med 99. Den del af selskabsskatten,  

 der kan henføres til aktieudbyttet udgør 99/449 af 143,68 eller  

 31,68. Der gives derfor fradrag med 7,5.
 Opgjort efter lagerprincippet udgør fortjenesten  

 ved salg af aktier 10. 5 pct.-skatten af fortjenesten ved salg af aktier, 10,  

 udgør 0,5.
 Opgjort efter realisationsprincippet udgør  

 fortjenesten ved salg af aktier 100. Den del af selskabsskatten, der kan  

 henføres til fortjenesten ved salg af aktier, udgør 100/449 af  

 143,68 eller 32. Der gives derfor fradrag for et beløb svarende til 5  

 pct.-skatten af fortjenesten ved salget af aktierne eller 0,5.
Den urealiserede gevinst på aktier er ikke  

 skattepligtig efter de almindelige skatteregler.
Det vil sige, at ingen del  

 af selskabsskatten kan henføres til den urealiserede gevinst på  

 aktier.
 Eksempel 2:
Moderselskabet ejer 25 pct. af aktiekapitalen i et  

 udenlandsk ejendomssdatterselskab hele året.
Ifølge  

 pensionsafkastbeskatningslovens § 13, stk. 2, skal overskud og  

 underskud ved driften af fast ejendom opgøres efter den danske  

 skattelovgivnings almindelige regler om skattepligtig indkomst, dog  

 sådan at reglerne om skattemæssige afskrivninger ikke finder  

 anvendelse.
Værdistigninger og tab skal medregnes efter  

 lagerprincippet, jf. § 13, stk. 3. Den til ejerandelen (25 pct.)  

 svarende del af overskud / underskud og værdistigning / -tab skal  

 medregnes ved opgørelsen af moderselskabets beskatningsgrundlag for 26  

 pct.-skatten, jf. § 2, stk.1, nr. 7.
Indkomstopgørelse Udenlandsk indkomstopgørelse Dansk opgørelse af 26  

 pct.-grundlaget Moderselskabets beskatningsgrundlag 2.000,00 Overskud ved drift af datterselskabets faste ejendom (25  

 pct.) 900,00 1.000,00 Værdistigning på ejendommen (25 pct.) 0 100,00 Beskatningsgrundlag 900,00 3.100,00 Datterselskabets udenlandske selskabsskat, 30 pct. af  

 900 270,00 Moderselskabets 26 pct.-skat før  

 fradrag 806,00 Den udenlandske selskabsskat på 270,00  

 kan fuldt ud henføres til den faste ejendom. 26 pct.-skatten af  

 overskuddet af datterselskabets faste ejendom udgør 260,00. Der gives  

 derfor fradrag for 260,00.
 Problemerne som følge af, at  

 pensionsafkastbeskatningsloven anvender lagerprincippet, medens de  

 almindelige skatteregler typisk anvender realisationsprincippet, hvilket i  

 eksempel 1 viser sig i forskellen i beskatningen af værdistigningen  

 på aktier og obligationer, og i eksempel 2 viser sig i forskellen i  

 beskatningen af den urealiserede gevinst på den faste ejendom,  

 foreslås løst gennem indførelsen af en konto for skat.  

 Der henvises til bemærkningerne til stk. 5, herunder eksemplet i  

 bemærkningerne.
Hvis moderselskabet indgår i en sambeskatning, der  

 ikke omfatter datterselskabet, og moderselskabets skattepligtige indkomst er  

 negativ, skal der efter forslaget gælde en dobbelt begrænsning  

 for fradraget for datterselskabets skat.
Efter forslaget kan som  

 »indkomstskat betalt af datterselskabet« efter stk. 4, 1. pkt.,  

 højst medregnes et beløb svarende til den beregnede skat af  

 summen af moderselskabets negative skattepligtige indkomst og  

 datterselskabets skattepligtige indkomst.
Ejer moderselskabet alene en del af  

 datterselskabet, medregnes den del af datterselskabets skattepligtige  

 indkomst, der svarer til den gennemsnitlige ejerandel i  

 indkomståret.
 Uden denne bestemmelse vil en koncern bestående af  

 f.eks. en koncernmoder, et livsforsikringsselskab, der er moderselskab i  

 relation til § 9, stk. 1, og livsforsikringsselskabets  

 datterselskab, ved at flytte skattepligtig indkomst fra  

 livsforsikringsselskabet til datterselskabet, således at  

 livsforsikringsselskabet får en negativ skattepligtig indkomst, kunne  

 overflytte koncernmoderselskabets skat til datterselskabet og dermed  

 opnå fradrag i pensionsafkastskatten for koncernmoderselskabets  

 skat.
 Eksempel 1:
 Skadesforsikringsselskabet (Skade) er sambeskattet med  

 livsforsikringsselskabet (Liv).
Skattepligtig indk. i Skade 100,00 Sambeskatningsindk. i Skade + Liv (100,00 +  

 25,00) 125,00 Skat, 32 pct.
40,00 Skattepligtig indk. i Liv (før fradrag for  

 pensionsafkastskat) 181,00 Beskatningsgrundlag efter pensionsafkastbeskatningsloven  

 (før fradrag for skpl. indk.) 625,00 - pensionsafkastskat -156,00 - skattepligtig indkomst i Liv -25,00 Skattepligtig indkomst i Liv 25,00 Beskatningsgrundlag 600,00 Skat, 26 pct.
156,00 I alt skat, 40,00 + 156,00 196,00 Eksempel 2:
 Skadesforsikringsselskabet (Skade) er sambeskattet med  

 livsforsikringsselskabet (Liv). Der overføres en indkomst på  

 25,00 fra Liv til datterselskabet Inv.Datter, svarende til overskuddet i Liv,  

 jf. eksempel 1. Inv.Datter er ikke sambeskattet med Skade og Liv.
Skattepligtig indk. i Skade 100,00 Sambeskatningsindk. i Skade + Liv (100,00 + 0) 100,00 Skat, 32 pct.
32,00 Skattepligtig indk. i Liv (før fradrag for  

 pensionsafkastskat) 156,00 Beskatningsgrundlag efter pensionsafkastbeskatningsloven  

 (før fradrag for skpl. indk.) 625,00 - pensionsafkastskat -156,00 - skattepligtig indkomst i Liv 0 Skattepligtig indk. i Liv 0 Beskatningsgrundlag 625,00 Pensionsafkastskat, 26 pct.
162,50 Skattepligtig indk. i Inv.Datter 25,00 - fradrag for Inv.Datters selskabsskat, maksimalt 26 pct. af  

 25,00 - 6,50 Skat, 32 pct.
8,00 Pensionsafkastskat i alt 156,00 Skat i alt 32,00 + 8,00 + 156,00 196,00 I eksemplet opnås ingen besparelse ved  

 at overføre overskuddet i Liv til Inv.Datter, da fradraget for  

 Inv.Datter s selskabsskat i pensionsafkastskatten opvejes af mistet fradrag  

 for Liv s skattepligtige indkomst.
 Eksempel 3:
Skadesforsikringsselskabet (Skade) er sambeskattet med  

 livsforsikringsselskabet (Liv). Der overføres en indkomst på  

 125,00 fra Liv til datterselskabet Inv.Datter.
Inv.Datter er ikke  

 sambeskattet med Skade og Liv.
Maksimeringsreglen i stk. 4, 2. pkt.,  

 anvendes ikke i eksemplet.
Skattepligtig indk. i Skade 100,00 Sambeskatningsindk. i Skade + Liv (100,00 -  

 74,00) 26,00 Skat, 32 pct.
8,32 Skattepligtig indk. i Liv (før fradrag for  

 pensionsafkastskat) 56,00 Beskatningsgrundlag efter pensionsafkastbeskatningsloven  

 (før fradrag for skpl. indk.) 625,00 - pensionsafkastskat -130,00 - skattepligtig indkomst i Liv 0 Skattepligtig indk. i Liv - 74,00 Beskatningsgrundlag 625,00 Pensionsafkastskat, 26 pct.
162,50 Skattepligtig indk. i Inv.Datter 125,00 - fradrag for Inv.Datters selskabsskat, maksimalt 26 pct. af  

 125,00 - 32,50 Skat, 32 pct.
40,00 Pensionsafkastskat i alt 130,00 Skat i alt 8,32 + 40,00 + 130,00 178,32 Overflytningen af så stor en del af Liv  

 s indkomst til Inv.Datter, at Liv opnår en negativ skattepligtig  

 indkomst, der kan udnyttes ved sambeskatning med Skade, medfører netto  

 en skattebesparelse på 196,00 - 178,32 eller 17,68 set i forhold til  

 situationen i eksempel 1 og 2. Skattebesparelsen vedrører den  

 skattepligtige indkomst i Skade, idet den samlede indkomst før skat  

 hos Liv og Inv.Datter er den samme som i eksempel 1 og 2.
 Eksempel 4:
Skadesforsikringsselskabet (Skade) er sambeskattet med  

 livsforsikringsselskabet (Liv). Der overføres en indkomst på 125  

 fra Liv til datterselskabet Inv.Datter.
Inv.Datter er ikke sambeskattet med  

 Skade og Liv.
Maksimeringsreglen i stk. 4, 2. pkt., anvendes i  

 eksemplet.
Skattepligtig indk. i Skade 100,00 Sambeskatningsindk. i Skade + Liv (100,00 -  

 100,00) 0 Skat, 32 pct.
0 Skattepligtig indk. i Liv (før fradrag for  

 pensionsafkastskat) 56,00 Beskatningsgrundlag efter pensionsafkastbeskatningsloven  

 (før fradrag for skpl. indk.) 625,00 - pensionsafkastskat -156,00 - skattepligtig indkomst i Liv 0 Skattepligtig indk. i Liv -100,00 Beskatningsgrundlag 625,00 Pensionsafkastskat, 26 pct.
162,50 Skattepligtig indk. i Inv.Datter 125,00 - fradrag for Inv.Datters selskabsskat, maksimalt 26 pct. af  

 125,00 = 32,50, dog maksimalt 26 pct. af summen af Liv s skpl. indk.,  

 -100,00, og Inv.Datters skattepligtige indkomst, 125,00, eller 25,00 =  

 6,50 - 6,50 Skat, 32 pct.
40,00 Pensionsafkastskat i alt 156,00 Skat i alt 40,00 + 0 + 156,00 196,00 Maksimeringsreglen i stk. 4, 2. pkt.,  

 indebærer således en neutralisering af fordelen ved at overflytte  

 så stor en del af Liv s indkomst til Inv.Datter, at Liv opnår en  

 negativ skattepligtig indkomst, der kan udnyttes ved sambeskatning med  

 Skade.
§ 9, stk. 4, 3. og 4. pkt., indeholder regler om  

 fordeling af moderselskabets negative skattepligtige indkomst i det  

 tilfælde, hvor der er flere datterselskaber, der er omfattet af  

 maksimeringsreglen i § 9, stk. 4, 2. pkt., og datterselskaberne ikke er  

 sambeskattede.
Ifølge forslaget kan i det tilfælde som  

 indkomstskat betalt af de pågældende datterselskaber højst  

 medregnes et beløb svarende til den beregnede indkomstskat af summen  

 af moderselskabets skattepligtige indkomst og den del af hvert datterselskabs  

 skattepligtige indkomst, der svarer til den gennemsnitlige ejerandel i  

 indkomståret.
Den beregnede indkomstskat fordeles mellem  

 datterselskaberne efter forholdet mellem den medregnede del af  

 datterselskabets skattepligtige indkomst og summen af de medregnede dele af  

 datterselskabernes skattepligtige indkomster.
 Maksimeringsreglen kan omgås ved, at Inv.Datter  

 bliver undtaget fra den tvungne sambeskatning efter § 9, stk. 1.  

 For at forhindre, at Inv.Datter bliver undtaget fra den tvungne  

 sambeskatning, foreslås det i stk. 2, 3. pkt., jf.  

 bemærkningerne til stk. 2, at reglen om, at der ved  

 bedømmelsen af, om et datterselskabs virksomhed i væsentlig grad  

 er af finansiel karakter, ses bort fra indkomst fra og værdi af aktier  

 og obligationer m.v., af hvilke gevinst og tab løbende medregnes ved  

 opgørelsen af datterselskabets skattepligtige indkomst  

 (lagerprincippet), ikke skal finde anvendelse, hvis Liv er omfattet af  

 en sambeskatning med Skade, som ikke omfatter Inv.Datter.
 I tilfælde, hvor datterselskabet er sambeskattet med  

 andre datterselskaber (men ikke med moderselskabet, idet § 14,  

 stk. 2, i så fald finder anvendelse i stedet for bestemmelserne i  

 § 9, stk. 4), finder bestemmelsen i stk. 4, 1. og 2. pkt. om  

 fradrag for datterselskabets skat tilsvarende anvendelse på  

 indkomstskatter, der er betalt af sambeskatningsindkomsten.
Ved beskatning efter pensionsbeskatningslovens § 9  

 medregnes værdistigning eller -tab på datterselskabets aktiver og  

 passiver efter lagerprincippet.
Ved opgørelsen af datterselskabets  

 selskabsskattepligtige indkomst medregnes fortjeneste og tab på aktiver  

 og passiver typisk efter realisationsprincippet.
Så længe  

 datterselskabet er inddraget under beskatning efter § 9, indebærer  

 reglerne om fradrag for datterselskabets selskabsskat i pensionsafkastskatten  

 og den i stk. 5 foreslåede bestemmelse om en konto for skat, at  

 samme værdistigning eller -tab ikke både bliver lagerbeskattet  

 efter pensionsafkastbeskatningsloven og realisationsbeskattet efter  

 selskabsskattereglerne her i landet eller i udlandet.
 Hvis datterselskabet går ud af beskatningen efter  

 pensionsafkastbeskatningslovens § 9 f.eks. som følge af, at  

 moderselskabet afstår aktier i datterselskabet, gives der med de  

 gældende regler ikke fradrag i pensionsafkastskatten for den udskudte  

 selskabsskat, der hviler på datterselskabets aktiver og passiver  

 på det tidspunkt, hvor datterselskabet går ud af beskatningen.  

 Dette indebærer, at moderselskabet får dobbelt ulempe af  

 datterselskabet: medens datterselskabet er omfattet af  

 pensionsafkastbeskatningslovens § 9, beskattes værdistigning efter  

 lagerprincippet; når aktierne afstås, får moderselskabet  

 lavere kurs for aktierne under hensyn til den udskudte selskabsskat, der  

 hviler på datterselskabets aktiver og passiver.
Der foreslås derfor tilføjet en  

 bestemmelse i stk. 4 om »fiktiv credit«, hvorefter  

 moderselskabets skat efter kapitel 2 henholdvis kapitel 3 nedsættes med  

 halvdelen af den forholdsmæssige del af den indkomstskat, der - her i  

 landet eller i udlandet - kunne have været pålignet  

 datterselskabet af gevinst på aktiver og passiver, såfremt  

 datterselskabet havde afstået aktiverne eller passiverne på samme  

 tidspunkt.
Fradraget kan dog ikke overstige halvdelen af den del af  

 moderselskabets skat efter kapitel 2 og kapitel 3, der forholdsmæssigt  

 svarer til den medregnede fortjeneste på aktiver og passiver i  

 datterselskabet.
 Når der gives fradrag for halvdelen af den latente  

 skat, svarer det til en investeringshorisont - og dermed til en  

 skatteudskydelse - på ca. 10 år.
Til stk. 5 Ved beskatning efter pensionsbeskatningslovens § 9  

 medregnes værdistigning eller -tab på datterselskabets aktiver og  

 passiver efter lagerprincippet.
Ved opgørelsen af datterselskabets  

 selskabsskattepligtige indkomst medregnes fortjeneste og tab på aktiver  

 og passiver typisk efter realisationsprincippet.
Dette kan indebære, at  

 beskatningen af en værdistigning på et aktiv efter reglerne i  

 pensionsafkastbeskatningsloven sker tidligere end selskabsbeskatningen af  

 samme værdistigning.
Dette kan medføre, at der i årene fra  

 og med anskaffelsesåret til og med året før  

 afståelsesåret ikke betales nogen selskabsskat af den  

 urealiserede gevinst på aktivet, der kan modregnes i  

 pensionsafkastskatten af værdistigningen på aktivet.
Til  

 gengæld er der i afståelsesåret måske ikke nogen  

 pensionsafkastskat af værdistigning på aktivet, hvori  

 selskabsskatten af den nu realiserede gevinst på aktivet kan modregnes.  

 Dette kan f.eks. blive aktuelt for ejendomsdatterselskaber.
Det foreslås i stk. 5 at  

 afhjælpe dette periodiseringsproblem ved at tillade moderselskabet at  

 føre en konto for skatter for hvert enkelt datterselskab omfattet af  

 lovens § 9. Kontoen omfatter skatter af gevinst og tab på aktiver  

 og passiver, der opgøres efter lagerprincippet.
På kontoen  

 indgår den del af moderselskabets skat efter kapitel 2 (26 pct.-skat)  

 henholdsvis kapitel 3 (5 pct.-skat), der svarer til skatten af gevinst  

 på aktiver og passiver i datterselskabet, og som ikke er  

 modregnet med den del af datterselskabets selskabsskat, der kan  

 henføres til gevinst på aktiver og passiver efter bestemmelsen i  

 stk. 4, 1. pkt.
Hvis den del af datterselskabets selskabsskat, der kan  

 henføres til gevinst på aktiver og passiver, overstiger den  

 pensionsafkastskat, der et indkomstår kan henføres til
gevinsten på aktiver og passiver, - hvis f.eks. selskabsskatten af  

 den realiserede gevinst ved afståelse af en fast ejendom overstiger  

 pensionsafkastskatten af årets værdistigning på ejendommen  

 - kan overskydende beløb, der kan rummes inden for saldoen, modregnes  

 i moderselskabets øvrige skat efter kapitel 2 og kapitel 3. Saldoen  

 reduceres med det modregnede beløb.
Kan et modregningsberettiget  

 beløb ikke rummes i moderselskabets øvrige skat, udbetales  

 beløbet kontant.
Hvis der er tab på aktiver opgjort efter  

 lagerprincippet, beregnes negativ skat, der reducerer saldoen.
 Eksempel:
År 1 År 2 År 3 År 4 DKK DKK DKK DKK Værdistigning, lagerprincippet 100 100 100 100 26 pct.-skat 26 26 26 26 Saldo på konto for skat 26 52 78 0 Gevinst ved afståelse,  

 realisationsprincippet 0 0 0 400 30 pct. udenlandsk skat af realisationsgevinsten 0 0 0 120 I eksemplet ejer et udenlandsk datterselskab  

 en fast ejendom, der over 4 år hvert år stiger med 100 i  

 værdi.
Ejendommen sælges i år 4, og avancen opgjort efter  

 realisationsprincippet på 400 beskattes i udlandet med 30 pct.
I år 1-3 overstiger pensionsafkastskatten  

 selskabsskatten i datterselskabet med 26, hvilket giver en saldo på 78  

 ultimo år 3. I år 4 bortfalder pensionsafkastskatten på 26  

 som følge af lempelsen for den udenlandske selskabsskat på 120.  

 Af de resterende 94 i udenlandsk skat kan 78 modregnes i saldoen, hvilket  

 medfører, at beløbet enten modregnes i moderselskabets  

 øvrige skattetilsvar efter pensionsafkastbeskatningsloven eller  

 udbetales kontant.
Den samlede danske skattebelastning vil således  

 uanset forskellen i periodisering være 0 som følge af  

 nedslaget for udenlandsk beskatning.
 Reglerne om konto for skat finder også anvendelse,  

 når et datterselskab går ud af beskatningen efter § 9.
Når datterselskabet går ud af beskatningen  

 efter § 9, gives der »fiktiv credit« for halvdelen af den  

 forholdsmæssige del af den indkomstskat, der kunne være  

 pålignet datterselskabet af gevinst på aktiver og passiver,  

 såfremt datterselskabet havde afstået aktiverne og passiverne  

 på samme tidspunkt.
Fradraget kan dog ikke overstige halvdelen af den  

 del af moderselskabets skat efter kapitel 2 henholdsvis kapitel 3, der  

 forholdsmæssigt svarer til den medregnede fortjeneste på aktiver  

 og passiver i datterselskabet.
 Det foreslås, at hvis halvdelen af den  

 forholdsmæssige del af datterselskabets indkomstskat af gevinst  

 på aktiver og passiver overstiger halvdelen af den  

 forholdsmæssige del af moderselskabets skat efter kapitel 2 henholdsvis  

 kapitel 3 af gevinst på de samme aktiver og passiver, kan det  

 overskydende beløb, der kan rummes inden for saldoen, fradrages i  

 moderselskabets øvrige skat efter kapitel 2 henholdsvis kapitel 3.  

 Hvis det fradragsberettigede beløb ikke kan rummes inden for  

 moderselskabets øvrige skat efter kapitel 2 henholdsvis kapitel 3,  

 udbetales beløbet kontant.
 Eksempel:
År 1 År 2 År 3 År 4 DKK DKK DKK DKK Værdistigning, lagerprincippet 100 100 100 100 26 pct.-skat 26 26 26 26 Saldo på konto for skat 26 52 78 0 Beregnet gevinst ved afståelse,  

 realisationsprincippet 0 0 0 400 30 pct. beregnet udenlandsk skat af den beregnede  

 realisationsgevinst 0 0 0 120 I eksemplet ejer et udenlandsk datterselskab  

 en fast ejendom, der over 4 år hvert år stiger med 100 i  

 værdi.
 I år 1-3 overstiger pensionsafkastskatten  

 selskabsskatten i datterselskabet med 26, hvilket giver en saldo på 78  

 ultimo år 3.
 I år 4 afstås aktierne i det udenlandske  

 datterselskab, og datterselskabet går ud af beskatningen efter  

 § 9. I forbindelse hermed beregnes en fiktiv fortjeneste på den  

 faste ejendom på 400 og en fiktiv udenlandsk skat på denne  

 fortjeneste på 120. Reglerne i § 9, stk. 4, 3. pkt.,  

 indebærer, at der gives fiktiv credit for halvdelen af  

 pensionsafkastskatten på 26, d.v.s. 13. Reglerne i § 9,  

 stk. 5, 7. og 8. pkt., indebærer, at halvdelen af den fiktive skat  

 på 120, d.v.s. 60 med fradrag af de 13, for hvilke, der er givet fiktiv  

 credit, eller 47 kan fradrages i moderselskabets skat efter kapitel 2  

 henholdsvis kapitel 3 eller udbetales kontant, idet skattebeløbet, 47,  

 kan rummes inden for saldoen fra år 1-3 på 78 + resterende del af  

 pensionsafkastskatten for år 4 på 13 eller 91.
Når datterselskabet går ud af beskatningen  

 efter § 9, ophører kontoen for skat vedrørende dette  

 datterselskab.
En eventuel resterende saldo på kontoen (d.v.s en  

 pensionsafkastskat, der ikke er modregnet med selskabsskat) kan ikke  

 videreføres.
I foran nævnte eksempel vil dette sige, at den  

 resterende saldo på 91-47 eller 44 ikke kan videreføres.
Til stk. 6 Lempelsen for datterselskabets selskabsskat efter  

 stk. 4 (creditmetoden) er begrænset til den del af  

 datterselskabets selskabsskat, der forholdsmæssigt kan henføres  

 til den del af datterselskabets beskatningsgrundlag, der medregnes ved  

 moderselskabets indkomstopgørelse efter  

 pensionsafkastbeskatningslovens § 9, dog højst med et  

 beløb svarende til skatten af beskatningsgrundlaget i  

 datterselskabet.
Dette kan have uheldig virkning, hvis det samlede  

 beskatningsgrundlag er lavere end datterselskabets beskatningsgrundlag, der  

 indgår i det samlede beskatningsgrundlag.
Dette kan ske som  

 følge af negativt beskatningsgrundlag hos moderselskabet eller hos et  

 andet datterselskab.
Dette gælder især, hvis det samlede  

 beskatningsgrundlag bliver 0 eller negativt, således at der ikke bliver  

 nogen pensionsafkastskat, hvori der kan gives lempelse for datterselskabets  

 skat.
 Det foreslås derfor i stk. 6, at  

 moderselskabet ved opgørelsen af beskatningsgrundlaget kan vælge  

 at se bort fra negativt beskatningsgrundlag hos moderselskabet selv eller hos  

 datterselskaber, fra Danmark eller fra udlandet, herunder også negativt  

 beskatningsgrundlag svarende til negativ skat fremført fra tidligere  

 år efter reglerne i § 18. Der kan ses bort fra så stor en  

 del af det negative beskatningsgrundlag, at beskatningsgrundlaget svarer til  

 det samlede positive formueafkast, der er omfattet af lempelsen efter  

 stk. 4. Det beløb, der ses bort fra, omregnes til negativ skat og  

 fradrages efter reglerne i § 18.
 Eksempel:
 Moderselskabet har et samlet beskatningsgrundlag for 26  

 pct.-skat på -2.000. Heri indgår et datterselskabs  

 beskatningsgrundlag med + 15.000 og moderselskabets eget beskatningsgrundlag  

 med -17.000. Moderselskabet kan vælge at se bort fra sit eget negative  

 beskatningsgrundlag på -17.000, således at beskatningsgrundlaget  

 for 26 pct.-skatten bliver 15.000. Skatten heraf udgør 3.900, hvori  

 modregnes den del af datterselskabets selskabsskat, der forholdsmæssigt  

 kan henføres til datterselskabets beskatningsgrundlag, f.eks. 3.000.  

 Skatten efter lempelse efter stk. 4 udgør 3.900-3.000 eller  

 900.
Det beskatningsgrundlag, der er set bort fra, 17.000,  

 omregnes til negativ skat med 26 pct. eller 4.420. Denne negative skat kan  

 fradrages i 26 pct.-skatten af datterselskabets beskatningsgrundlag, 900, og  

 derefter i eventuel 5 pct.-skat for samme år.
En derefter resterende  

 del fremføres til fradrag først i 26 pct.-skat og derefter i 5  

 pct.-skat for efterfølgende indkomstår.
 Reglerne om udskydelse af negativt beskatningsgrundlag  

 skal også finde anvendelse, når et datterselskab går ud af  

 beskatningen efter § 9.
Til stk. 7 Ifølge pensionsafkastbeskatningslovens § 9, stk. 2,  

 der med forslaget om indsættelse af et nyt stk. 2 og 3, bliver stk. 4,  

 finder reglerne i § 14, stk. 2, anvendelse i stedet for reglerne i § 9, stk.  

 4, når datterselskabet er sambeskattet med moderselskabet efter  

 selskabsskattelovens § 31.
 Efter forslaget flyttes denne bestemmelse til et  

 nyt stk. 7.
 Det foreslås samtidig, at reglerne i § 9,  

 stk. 5 og 6, om konto for skat og om muligheden for at se bort fra negativt  

 beskatningsgrundlag heller ikke skal finde anvendelse, når  

 datterselskabet er sambeskattet med moderselskabet, idet disse bestemmelser  

 knytter sig til § 9, stk. 4. I stedet skal bestemmelserne i § 19, der knytter  

 sig til reglerne i § 14, finde anvendelse. § 19, stk. 3 og 4, indeholder  

 regler svarende til reglerne i § 9, stk. 5 og 6, om konto for skat og om  

 muligheden for at se bort fra negativt beskatningsgrundlag.
Til stk. 8 Bestemmelsen svarer til den gældende bestemmelse i  

 § 9, stk. 3.
Til stk. 9 Ifølge pensionsafkastbeskatningslovens § 9,  

 stk. 4, der med forslaget bliver stk. 8, anses aktiver i et  

 datterselskab, der inddrages under beskatning efter stk. 1, ved  

 beskatning efter stk. 1 for anskaffet til handelsværdien på  

 tidspunktet for inddragelsen.
 Det foreslås, at såvel aktiver som  

 passiver i et datterselskab, der inddrages under beskatning efter  

 stk. 1, ved beskatningen efter stk. 1 skal anses for anskaffet til  

 handelsværdien på tidspunktet for inddragelsen.
 Det foreslås endvidere, at aktiver og  

 passiver i et datterselskab, der går ud af beskatningen efter  

 stk. 1, ved beskatningen efter stk. 1 skal anses for afstået  

 til handelsværdien på det tidspunkt, hvor datterselskabet  

 går ud af beskatningen efter stk. 1.
Til nr. 15 Der er tale om en redaktionel rettelse.
Til nr. 16 Ifølge pensionsafkastbeskatningslovens § 11  

 skal livsforsikringsselskaber m.v., der er hjemmehørende i udlandet,  

 på Færøerne eller i Grønland, foretage en  

 regnskabsmæssig udskillelse af de aktiver, der ligger til sikring af  

 forsikringer, der er tegnet her i landet.
Beskatningsgrundlaget omfatter  

 formueafkastet af de nævnte aktiver opgjort efter  

 pensionsafkastbeskatningslovens regler.
 Det foreslås, at livsforsikringsselskaber  

 m.v., der er hjemmehørende i udlandet, på Færøerne  

 eller i Grønland, og som udelukkende udbyder forsikringer, der er  

 omfattet af pensionsbeskatningslovens §§ 53 A eller 53 B, eller rene  

 risikoforsikringer, der ikke er omfattet af pensionsbeskatningsloven, skal  

 være fritaget for at foretage en regnskabsmæssig udskillelse af  

 de aktiver, der ligger til sikring af forsikringer, der er tegnet her i  

 landet.
Forslaget skal ses på baggrund af bestemmelsen i  

 § 15, stk. 1, 1. pkt.
Efter de gældende regler er der ikke  

 skattepligt efter pensionsafkastbeskatningsloven af den del af  

 formueafkastet, som kan henføres til forsikringer eller  

 pensionskasseordninger omfattet af pensionsbeskatningslovens §§ 53 A og  

 53 B.
Efter den under nr. 26 foreslåede ændring af § 15,  

 stk. 1, 1. pkt., skal der heller ikke være skattepligt efter  

 pensionsafkastbeskatningsloven af rene risikoforsikringer, der ikke er  

 omfattet af pensionsbeskatningsloven.
Der henvises til bemærkningerne  

 til ændringen under nr. 26.
 Det påhviler forsikringsselskabet at  

 godtgøre, at det udelukkende udbyder forsikringer, der er omfattet af  

 skattefritagelsen efter pensionsafkastbeskatningslovens § 15,  

 stk. 1, 1. pkt.
Hvis forsikringsselskabet udbyder andre forsikringer end  

 de, der er omfattet af skattefritagelsen efter § 15, stk. 1, 1.  

 pkt., skal forsikringsselskabet foretage en regnskabsmæssig udskillelse  

 af de aktiver, der ligger til sikring af samtlige de forsikringer, der er  

 tegnet her i landet.
Det vil sige, også de aktiver, der ligger til  

 sikring af de forsikringer, der er omfattet af skattefritagelsen efter  

 pensionsafkastbeskatningslovens § 15, stk. 1, 1. pkt.
Til nr. 18 Ifølge pensionsafkastbeskatningslovens § 3  

 skal der betales 26 pct.-skat af formueafkast, herunder gevinst eller tab af  

 aktier, anparter eller andelsbeviser i finansielle selskaber i  

 lavskattelande.
 Ifølge § 8 skal der betales 5 pct.-skat af  

 formueafkast, herunder gevinst eller tab af aktier, anparter eller  

 andelsbeviser i andre selskaber, bortset fra selskaber, der selv er omfattet  

 af skattepligten efter pensionsafkastbeskatningsloven.
 Ifølge § 9, stk. 3, der efter forslaget  

 bliver stk. 7, skal afkast ikke medregnes ved opgørelsen af  

 beskatningsgrundlaget for 26 pct.-skatten henholdsvis 5 pct.-skatten for den  

 periode, hvori der sker beskatning efter § 9.
 Hvis et selskab, der har f.eks. 20 pct. af aktierne i et  

 finansielt selskab, erhverver yderligere 10 pct. af aktierne i dette selskab,  

 vil det finansielle selskab blive inddraget under den tvungne sambeskatning  

 efter § 9. Det vil sige, at formueafkast af aktier i selskabet ikke mere  

 skal beskattes efter § 3 eller § 8.
 Hvis omvendt et selskab, der har f. eks. 50 pct. af  

 aktierne i et ejendomsselskab, afstår de 30 pct. af aktierne i dette  

 selskab, vil ejendomsselskabet ikke længere være omfattet af den  

 tvungne sambeskatning efter § 9. Det vil sige, at formueafkast af aktier  

 i selskabet skal beskattes efter § 8.
Efter forslaget anses aktier i selskaber, der  

 inddrages under beskatning efter § 9, ved beskatningen efter § 3  

 eller § 8 for at være afstået til handelsværdien  

 på inddragelsestidspunktet.
Aktier m.v. i selskaber, der går ud  

 af beskatningen efter § 9, anses ved beskatningen efter § 3 eller  

 § 8 for anskaffet til handelsværdien på det tidspunkt, hvor  

 selskabet går ud af beskatningen efter § 9.
Til nr. 19-21 Livsforsikringsselskaber og hjælpe- og  

 understøttelsesfonde er skattepligtige efter selskabsskatteloven.  

 Selskabsbeskatningen tager sigte på at beskatte den del af indkomsten,  

 der ikke anvendes til forsikringsformål, og der indrømmes derfor  

 fradrag efter selskabsskattelovens § 13, stk. 2, for beløb,  

 der henlægges til dækning af forsikringsformål.  

 Beskatningen efter pensionsafkastbeskatningsloven tager derimod sigte  

 på at beskatte den del af formueafkastet, der tilfalder de forsikrede.  

 Bestemmelserne i § 14, stk. 1 og 2, tager sigte på, at der  

 ikke skal betales selskabsskat og pensionsafkastskat af samme formueafkast.
 § 14, stk. 1, bestemmer, at for  

 livsforsikringsselskaber, der er skattepligtige efter selskabsskatteloven,  

 nedsættes beskatningsgrundlagene for 26 pct.-skatten henholdsvis 5  

 pct.-skatten med en procentdel af den skattepligtige indkomst for det  

 indkomstår, der svarer til indkomståret efter  

 pensionsafkastbeskatningsloven.
 For det skattepligtige formueafkast omfattet af 26  

 pct.-skatten henholdsvis omfattet af 5 pct.-skatten svarer denne procentdel  

 til forholdet mellem på den ene side det skattepligtige formueafkast  

 omfattet af 26 pct.-skatten henholdsvis omfattet af 5 pct.-skatten og  

 på den anden side livsforsikringsselskabets samlede formueafkast ganget  

 med 100. I opgørelsen af det samlede formueafkast opgøres  

 formueafkast, der ikke er skattepligtigt efter  

 pensionsafkastbeskatningsloven, efter selskabsskattelovgivningens regler, dog  

 således at skattefrie ejendomsavancer, som efter selskabsskattelovens  

 § 13, stk. 8-13, anses for medgået til udbetalinger til de  

 forsikrede, til hensættelser og til skat efter  

 pensionsafkastbeskatningsloven, indgår ved beregningen af det samlede  

 afkast.
Ifølge forslaget under nr. 19  

 præciseres, at den skattepligtige indkomst er efter fradrag af  

 underskud fra tidligere indkomstår.
Der er tale om en lovfæstelse  

 af praksis vedrørende den tilsvarende bestemmelse i  

 realrenteafgiftslovens § 6, jf. afgørelsen, der er offentliggjort  

 i TfS 1984,417.
Ifølge forslaget under nr. 20  

 præciseres, at der ved opgørelsen af den skattepligtige indkomst  

 alene tages hensyn til livsforsikringsselskabets egen skattepligtige  

 indkomst.
Der tages ikke hensyn til den skattepligtige indkomst hos  

 selskaber, som livsforsikringsselskabet er sambeskattet med efter  

 selskabsskattelovens § 31. Der er ligeledes tale om en lovfæstelse  

 af praksis vedrørende den tilsvarende bestemmelse i  

 realrenteafgiftslovens § 6, jf. afgørelsen i TfS 1984, 417.  

 Bestemmelsen drejer sig om det tilfælde, hvor livsforsikringsselskabet  

 er sambeskattet med dets moderselskab, men ikke med dets datterselskaber - er  

 livsforsikringsselskabet sambeskattet med dets datterselskaber, finder  

 § 14, stk. 2, anvendelse.
 Forslaget under nr. 21 indeholder en ændring  

 af de gældende regler for, hvorledes formueafkast, der ikke er  

 skattepligtigt efter pensionsafkastbeskatningsloven, skal opgøres ved  

 opgørelsen af det samlede formueafkast.
 Formueafkast, der ikke er skattepligtigt efter  

 pensionsafkastbeskatningsloven, er dels formueafkast af visse  

 indeksobligationer, hidrørende fra obligationsfondskoder, hvor  

 udstedelsen er afsluttet senest den 31. december 1998, jf. § 2, stk. 3, nr.  

 1, dels formueafkast af visse faste ejendomme, der er opregnet i § 2, stk. 3,  

 nr. 12-15.
 Ifølge § 14, stk. 1, 4. pkt., der bliver 5. pkt.,  

 opgøres afkast, der ikke er skattepligtigt efter  

 pensionsafkastbeskatningsloven, efter selskabsskattelovgivningens regler, dog  

 således at skattefrie ejendomsavancer, som efter selskabsskattelovens §  

 13, stk. 8-13, anses for medgået til udbetalinger til de forsikrede,  

 til hensættelser og til skat efter denne lov, indgår ved  

 beregningen af det samlede afkast.
Efter forslaget skal  

 pensionsafkastbeskatningslovens regler finde tilsvarende anvendelse ved  

 opgørelsen af afkast, der ikke er skattepligtigt efter denne lov.
Det  

 vil sige, at alt det formueafkast, der indgår i det samlede  

 formueafkast, skal opgøres efter pensionsafkastbeskatningslovens  

 regler.
Bestemmelsen skal dog først finde anvendelse fra og med  

 indkomståret 2002, fra hvilket tidspunkt gevinst og tab på  

 obligationer og fast ejendom skal opgøres efter lagerprincippet.
For indkomstårene 2000 og 2001  

foreslås, jf. overgangsbestemmelsen i § 35, stk. 4, nr. 6, at  

 formueafkast, der ikke er skattepligtigt efter pensionsafkastbeskatningsloven  

 skal opgøres efter selskabsskattelovgivningens regler.
Det vil sige de  

 hidtil gældende regler.
En anvendelse af  

 pensionsafkastbeskatningslovens regler for indkomstårene 2000 og 2001  

 ville indebære, at opgørelsen skulle ske efter reglerne i  

 realrenteafgiftslovens § 4, stk. 3-5, og §§ 4 b-4 e, og dermed at der skulle  

 skiftes opgørelsesmetode to gange inden for få år.
Til nr. 22 § 14, stk. 2, bestemmer, at i tilfælde,  

 hvor et livsforsikringsselskab skal medregne afkast af et datterselskab efter  

 § 9, og datterselskabet samtidig er omfattet af sambeskatning efter  

 selskabsskattelovens § 31, gælder stk. 1 tilsvarende på  

 det samlede beskatningsgrundlag.
Som skattepligtig indkomst anvendes  

 sambeskatningsindkomsten, dog således, at skattefrie udbytter og aktie-  

 og ejendomsavancer i de sambeskattede selskaber, som efter  

 selskabsskattelovens § 13, stk. 8-13, anses for medgået til  

 udbetalinger til de forsikrede, til hensættelser og til skat efter  

 pensionsafkastbeskatningsloven, indgår ved beregningen af det samlede  

 afkast.
Forslaget indeholder to elementer.
Det  

foreslås, at »sambeskatningsindkomsten« i relation til  

 § 14, stk. 2, ikke skal være sambeskatningsindkomsten efter  

 selskabsskattelovens § 31, men en særlig sambeskatningsindkomst  

 alene omfattende moderselskabets skattepligtige indkomst og en andel af den  

 skattepligtige indkomst for de datterselskaber, der er omfattet af den  

 tvungne sambeskatning efter pensionsafkastbeskatningslovens § 9. Andelen  

 af datterselskabets skattepligtige indkomst svarer til den andel, der skal  

 medregnes ved beskatningen efter § 9.
 Det foreslås endvidere, at sidste del af  

 bestemmelsen udgår. Ændringen svarer til den foreslåede  

 ændring af § 14, stk. 1. Der henvises til  

 bemærkningerne til nr. 21.
Til nr. 26 og 28 Ved lov nr. 429 af 26. juni 1998 blev der med virkning fra  

 1. januar 1999 indført regler i pensionsbeskatningsloven, der  

 ligestiller filialer af forsikringsselskaber med koncession i et EU-land med  

 filialer af andre udenlandske forsikringsselskaber og danske  

 forsikringsselskaber i relation til mulighederne for at udbyde  

 forsikringsordninger, der er fradragsberettigede efter  

 pensionsbeskatningslovens kapitel 1. Samtidig blev der indsat bestemmelser i  

 realrenteafgiftsloven, der gør filialer af udenlandske  

 forsikringsselskaber realrenteafgiftspligtige på linie med danske  

 forsikringsselskaber.
Der blev indsat tilsvarende bestemmelser i  

 pensionsafkastbeskatningsloven, der fra og med indkomståret 2000  

 afløser realrenteafgiftsloven.
 Som skattepligtsbestemmelsen i  

 pensionsafkastbeskatningslovens § 1, stk. 1, nr. 1, er formuleret,  

 omfatter den alle livsforsikringsselskaber, uanset om selskabet eller  

 filialen udbyder produkter, der er omfattet af pensionsbeskatningsloven,  

 eller ikke.
Der er sammenhæng mellem reglerne i  

 pensionsbeskatningsloven og reglerne i pensionsafkastbeskatningsloven  

 på den måde, at der (som udgangspunkt) er enten fradrag for indbetalingerne, beskatning efter  

 pensionsafkastbeskatningsloven og beskatning af udbetalinger, eller ikke fradrag for indbetalingerne, løbende indkomstbeskatning  

 af værditilvæksten og ingen beskatning ved udbetaling.
Der er derfor i pensionsafkastbeskatningslovens § 15  

 indsat en række bestemmelser, der har til formål at fritage  

 formueafkast vedrørende forsikringsprodukter, der er omfattet af  

 pensionsbeskatningsloven, men ikke omfattet af fradragsretten efter kapitel  

 1, for beskatning.
Dette gælder f.eks. forsikringer omfattet af  

 pensionsbeskatningslovens § 53 A.
Det vil sige danske eller udenlandske  

 livsforsikringer og pensionskasseordninger, der enten ikke opfylder  

 betingelserne for fradragsret efter kapitel 1, eller hvor der er givet afkald  

 på fradragsretten, og det vil sige syge- og ulykkesforsikringer, der  

 ejes af den forsikrede.
Nogle, navnlig udenlandske, livsforsikringsselskaber  

 udbyder produkter, der ikke er omfattet af pensionsbeskatningsloven.
Der kan  

 f.eks. være tale om dødsrisiko- og  

 uarbejdsdygtighedsforsikringer, som långivere i form af  

 pengeinstitutter m.v. tegner med henblik på afdækning af  

 potentielle tab på udlånsforretninger.
Det er långiver, der  

 ejer forsikringen.
Låntager er den forsikrede og betaler långiver  

 en engangspræmie ved forsikringens ikrafttræden.
Set i relation  

 til långiver er der tale om en driftstabsforsikring.
I relation til  

 pensionsbeskatningsloven er der tale om et kombineret produkt bestående  

 af henholdsvis en livsforsikring, herunder en invalideforsikring, og en syge-  

 og ulykkesforsikring, hvor låntager er den forsikrede og långiver  

 er ejer og forsikringstager.
Livsforsikringsdelen kunne være omfattet  

 af pensionsbeskatningsloven, idet § 53 A ikke stiller krav om, at  

 livsforsikringer skal være ejet af den forsikrede.
Derimod kan syge- og  

 ulykkesforsikringsdelen ikke være omfattet af pensionsbeskatningsloven,  

 idet § 53 A stiller krav om, at syge- og ulykkesforsikringer skal  

 være ejet af den forsikrede.
 De gældende regler i pensionsafkastbeskatningsloven  

 indebærer, at udbydere af sådanne forsikringer er omfattet af  

 skattepligten efter lovens § 1, stk. 1, nr. 1, men den forsikring,  

 der udbydes, er ikke omfattet af fritagelsesbestemmelsen i lovens § 15,  

 da forsikringen ikke er omfattet af pensionsbeskatningslovens § 53  

 A.
Sammenlignelige produkter fra danske  

 livsforsikringsselskaber vil typisk være oprettet af den forsikrede og  

 pantsat til långiveren.
Indeholder en sådan forsikring en syge-  

 og ulykkesforsikring, vil den være omfattet af  

 pensionsbeskatningslovens § 53 A og dermed også omfattet af  

 fritagelsesbestemmelsen i pensionsafkastbeskatningslovens § 15.
 Sammenlignelige produkter kan også være  

 oprettet i skadesforsikringsselskaber, der ikke er omfattet af skattepligten  

 efter pensionsafkastbeskatningsloven.
På baggrund heraf foreslås  

 fritagelsesbestemmelsen i § 15, stk. 1, udvidet til - ud over  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B - at omfatte forsikringer,  

 der ikke er omfattet af pensionsbeskatningsloven.
Det er en betingelse, at de  

 nævnte forsikringer alene kan komme til udbetaling i tilfælde af  

 den forsikredes sygdom, invaliditet eller død inden forsikringens  

 aftalte udløbstidspunkt, såfremt det aftalte  

 udløbstidspunkt ikke ligger senere end første policedag efter  

 den forsikredes fyldte 80. år.
Det vil sige, at forsikringerne ikke  

 indeholder noget opsparings- eller pensionselement, men er rene  

 risikoforsikringer.
 § 15, stk. 2, foreslås ændret som  

 konsekvens af ændringen af § 15, stk. 1.
Til nr. 29 Ifølge § 15, stk. 3, er  

 pensionsinstitutter ikke skattepligtige af den del af formueafkastet, der kan  

 henføres til forsikrings- og pensionsaftaler med kommuner for disses  

 tjenestemandspensionsforpligtelser.
Beskatningsgrundlaget nedsættes med  

 den procentdel, der svarer til forholdet mellem  

 livsforsikringshensættelserne henholdsvis pensionshensættelserne  

 til de pågældende livsforsikringer og pensionsordninger og  

 passiverne ifølge årsregnskabet med tillæg af den  

 udgiftsførte skat af årets afkast.
 Efter forslaget nedsættes  

 beskatningsgrundlaget med den procentdel, der svarer til forholdet mellem  

 passiverne for de pågældende forsikrings- og pensionsaftaler og  

 passiverne ifølge årsregnskabet med tillæg af betalt  

 acontoskat, jf. § 20, stk. 1, og fradrag af afsat tilgodehavende  

 endelig skat, jf. § 22, stk. 1. Herved bringes  

 nedsættelsesbrøkens tæller i overensstemmelse med de  

 gældende regler i realrenteafgiftslovens § 8, stk. 1, nr. 3.  

 For så vidt angår den foreslåede affattelse af  

 nedsættelsesbrøkens nævner henvises til  

 bemærkningerne til ændringerne under nr. 6, 27, 30 og 35.
Til nr. 31 og 32 Ifølge pensionsafkastbeskatningslovens § 15,  

 stk. 5, er livsforsikringsselskaber ikke skattepligtige efter  

 pensionsafkastbeskatningslovens regler af den del af formueafkastet, som kan  

 henføres til forsikringer, der er tegnet af selskabets filial i  

 udlandet, på Færøerne eller i Grønland, og hvis  

 ejer ikke er fuldt skattepligtig her i landet efter kildeskattelovens  

 § 1.
 Den fulde skattepligt efter kildeskattelovens § 1  

 omfatter følgende grupper:
alle personer, der har bopæl i Danmark, personer, der uden at have bopæl her i landet opholder  

 sig her i et tidsrum af 6 måneder, heri medregnet kortvarige ophold i  

 udlandet på grund af ferie og lignende, danske statsborgere, om bord på danske skibe, medmindre de har  

 bopæl i udlandet eller aldrig har haft bopæl i Danmark, og danske statsborgere, som af den danske stat eller kommuner  

udsendes til tjeneste uden for riget, samt i et vist omfang disse  

 personers ægtefæller og børn under 18 år.
Gruppen af personer, der uden at have bopæl her i  

 landet opholder sig her i et tidsrum af 6 måneder, heri medregnet  

 kortvarige ophold i udlandet på grund af ferie, er typisk udenlandske  

 arbejdstagere, der for en begrænset periode opholder sig her for at  

 udføre et stykke arbejde.
I den normale situation er livsforsikringen  

 tegnet i det danske livsforsikringsselskabs udenlandske filial, før  

 vedkommende kommer til Danmark.
Det er yderst tvivlsomt, om livsforsikringsselskabet  

 får kendskab til, at vedkommendes ophold her i landet er af en  

 sådan længde, at der indtræder fuld skattepligt.
Hertil  

 kommer den vanskelighed, at ganske mange personer, der opholder sig og  

 arbejder i Danmark i mere end 6 måneder, ikke bliver fuldt  

 skattepligtige, fordi arbejdsopholdene afbrydes af andet end »ferie og  

 lignende«, f.eks. fordi de pågældende tager hjem på  

 week-end hver uge.
Selv med kendskab til, at der går mere end 6  

 måneder fra arbejdsopholdets begyndelse til dets afslutning, kan det  

 ikke med sikkerhed sluttes heraf, at der er indtrådt fuld skattepligt  

 til Danmark.
 Det foreslås derfor at sidestille personer,  

 der nok er fuldt skattepligtige her i landet, men som efter bestemmelserne i  

 en dobbeltbeskatningsoverenskomst er hjemmehørende i udlandet,  

 på Færøerne eller i Grønland, med personer, der  

 ikke er fuldt skattepligtige her i landet.
 Dette indebærer, at livsforsikringsselskaber heller  

 ikke er skattepligtige efter pensionsafkastbeskatningsloven af den del af  

 formueafkastet, som kan henføres til forsikringer, der er tegnet af  

 selskabets filial i udlandet, på Færøerne eller i  

 Grønland, og hvis ejer er fuldt skattepligtig her i landet, men efter  

 bestemmelserne i en dobbeltbeskatningsoverenskomst hjemmehørende i  

 udlandet, på Færøerne eller i Grønland.
 Hvis ordningen var tegnet her i landet, ville der  

 være tale om en ordning omfattet af pensionsbeskatningslovens § 53  

 B, hvor man sidestiller dét at være fuldt skattepligtig her i  

 landet, men i henhold til bestemmelserne i en dobbeltbeskatningsoverenskomst  

 hjemmehørende i udlandet, på Færøerne eller i  

 Grønland, med dét ikke at være fuldt skattepligtig her i  

 landet.
Livsforsikringsselskabet vil ikke i alle tilfælde  

 have kendskab til ejerens skattepligtsstatus.
Det foreslås  

 derfor, at ejeren af forsikringen på opfordring af forsikringsselskabet  

 skal afgive erklæring om, hvorvidt den pågældende er  

 skattepligtig i Danmark.
 Livsforsikringsselskabet vil efter de gældende  

 regler i skattekontrollovens § 8 B, hvad enten ordningen er oprettet i  

 filialen eller i hovedselskabet, være indberetningspligtig efter  

 bekendtgørelse nr. 1251 af 13. december 1996 om indberetningspligter  

 m.v. efter skattekontrolloven, specielt § 12 (om årlige  

 indberetninger om pensionsordninger, der er omfattet af  

 pensionsbeskatningslovens afsnit I) og § 16 (om årlige  

 indberetninger om livsforsikringer som nævnt i  

 pensionsbeskatningslovens § 53 A, stk. 1, bortset fra rene  

 risikoforsikringer). På dette grundlag vil ejerens skattepligt til  

 Danmark eller mangel på samme kunne konstateres i de fleste  

 tilfælde.
 Hvis livsforsikringsselskabet ikke har kendslab til  

 ejerens skattepligtsstatus på grundlag af indberetningen, og ejeren  

 trods opfordring fra livsforsikringsselskabet ikke afgiver erklæring om  

 sin skattepligtsstatus, er livsforsikringsselskabet skattepligtigt af den del  

 af formueafkastet, som kan henføres til den pågældende  

 ejers forsikring.
Til nr. 34 Der er tale om en redaktionel rettelse.
Til nr. 36 Ændringen skal ses i forbindelse med forslaget under  

 nr. 37 om at ophæve stk. 3-6, hvorefter stk. 7 bliver  

 stk. 3. De i stk. 3 nævnte obligationer er  

 børsnoterede obligationer, bortset fra indeksobligationer, konvertible  

 obligationer og præmieobligationer.
Til nr. 37 Med den under nr. 9 foreslåede ændring af  

 § 7, stk. 7, nr. 1, den under nr. 36 foreslåede ændring  

 af § 16, stk. 2, 3. pkt., og det under nr. 46 foreslåede nye  

 stk. 2 i § 20 er § 16, stk. 3-6 overflødig,  

 hvorfor bestemmelserne foreslås ophævet.
Til nr. 38 Ifølge pensionsafkastbeskatningslovens § 16,  

 stk. 1, er livsforsikringsselskaber m.v. ikke skattepligtige af den del  

 af formueafkastet, som kan henføres til hensættelser  

 vedrørende livrenter uden ret til bonus tegnet før den 1. maj  

 1982. Det var hensigten, at bestemmelsen i pensionsafkastbeskatningslovens  

 § 16, stk. 7, der efter ophævelsen af stk. 3-6 bliver  

 stk. 3, skulle svare til bestemmelsen i realrenteafgiftslovens § 4,  

 stk. 3. Begge bestemmelser drejer sig om anvendelsen af den  

 såkaldte matematiske kursopskrivning på basis af  

 anskaffelsespriserne ved kursreguleringen af livsforsikringsselskabets  

 obligationsbeholdning ved beregningen af afkastprocenten.
Bestemmelsen i  

 § 16, stk. 7, 1. pkt., svarer imidlertid ikke til  

 realrenteafgiftslovens § 4, stk. 3, 1. pkt.
Det foreslås  

 derfor at ændre § 16, stk. 7, 1. pkt., således at  

 affattelsen bliver i overensstemmelse med realrenteafgiftslovens § 4,  

 stk. 3, 1. pkt.
I realrenteafgiftslovens § 4, stk. 3, 1. pkt.,  

 står der »De i § 3, stk. 1, nr. 2, nævnte urealiserede  

 ændringer i kursværdien opgøres på grundlag af  

 anskaffelsessummen«.
Realrenteafgiftslovens § 3, stk. 1, nr. 2,  

 omhandler urealiserede ændringer i kursværdien som følge  

 af forkortelse af restløbetiden samt realiserede kursgevinster og tab  

 på de i nr. 1 nævnte værdipapirer - d.v.s. obligationer,  

 konvertible obligationer, pantebreve og andre fordringer - i danske kroner  

 bortset fra konvertible obligationer.
Anvendelsen af den såkaldte matematiske  

 kursopskrivning af obligationsbeholdningerne på basis af  

 anskaffelsespriserne er ifølge Forsikring & Pension en  

 løsning, der systemmæssigt fungerer i dag, men som virker  

 unødigt tung.
Forsikring & Pension har derfor rejst  

 spørgsmålet, om det også efter 2001 - hvor man efter  

 udløbet af den overgangsordning, der gælder i 2000 og 2001, i  

 alle andre relationer går over til at anvende lagerprincippet ved  

 værdiansættelsen af obligationsbeholdningerne ved beskatningen  

 efter pensionsafkastbeskatningsloven - vil være hensigtsmæssigt  

 at bibeholde den matematiske kursopskrivning i relation til beregningen af  

 friholdelse efter § 16 vedrørende livrenter uden ret til bonus.  

Skatteministeriet har erklæret sig enig med Forsikring og  

 Pension i, at spørgsmålet senest i 2001 bør tages op til  

 overvejelse i lyset af resultaterne af Markedsværdiudvalgets  

 arbejde.
Til nr. 40 Ændringen tilsigter at skabe parallelitet i  

 behandlingen af »skattefri« fusion m.v. efter pensionsafkastbeskatningslovens  

 regler og fusionsskattelovens regler.
Pensionsafkastbeskatningslovens § 17 indeholder  

 regler om »skattefri« fusion, spaltning og overdragelse af  

 livsforsikringsbestande mellem institutioner, der er skattepligtige efter  

 pensionsafkastbeskatningsloven, det vil sige livsforsikringsselskaber,  

 pensionskasser og -fonde.
Reglerne gælder ifølge stk. 1,  

 nr. 1-4, hvis en skattepligtig institution overdrager sine aktiver og passiver  

 som helhed til en anden skattepligtig institution, hvis to eller flere skattepligtige institutioner sammensmeltes til en  

 ny skattepligtig institution, hvis en skattepligtig institution spaltes i to eller flere  

 selvstændige skattepligtige institutioner, eller hvis en skattepligtig institution overdrager en  

 livsforsikringsbestand til en anden skattepligtig institution efter reglerne  

 i kapitel 16 i lov om forsikringsvirksomhed (d.v.s. som  

 apportindskud).
 Den fortsættende institution indtræder  

 (succederer) i den overdragende institutions skattemæssige stilling,  

 såfremt de betingelser, der er angivet i § 17, stk. 2-4,  

 opfyldes.
 Fusionsskatteloven indeholder regler om »skattefri«  

 fusion, spaltning og tilførsel af aktiver vedrørende selskaber,  

 der er skattepligtige efter selskabsskattelovens regler, herunder  

 livsforsikringsselskaber.
Efter de gældende regler kan  

 livsforsikringsselskaber i det store og hele frit kombinere den måde,  

 hvorpå fusioner, spaltninger og overdragelse af forsikringsbestande  

 skal behandles i regnskabsmæssig henseende, i henseende til  

 selskabsbeskatningen og i henseende til pensionsafkastbeskatningsloven.
De  

 kan vælge at fusionere, spalte eller overdrage en forsikringsbestand  

 med succession i én relation og overdrage med beskatning i en anden  

 relation.
 Dette har vist sig at give anledning til  

 uhensigtmæssigheder bl.a. i relation til nedsættelserne efter  

 pensionsafkastbeskatningslovens §§ 7, 14, 15 og 16.
 Det foreslås, at hvis en fusion, spaltning  

 eller overdragelse af forsikringsbestande mellem livsforsikringsselskaber  

 sker med succession efter fusionsskattelovens regler, så skal  

 transaktionen også ske med succession efter  

 pensionsafkastbeskatningslovens regler.
 Det foreslås endvidere, at det skal  

 være en betingelse, for at en fusion, spaltning eller overdragelse af  

 forsikringsbestande mellem livsforsikringsselskaber kan ske med succession  

 efter pensionsafkastbeskatningslovens regler, at transaktionen sker med  

 succession efter fusionsskattelovens regler.
 Den sidstnævnte bestemmelse indebærer, at hvis  

 en transaktion kan lade sig gøre med succession efter  

 pensionsafkastbeskatningsloven, men ikke efter fusionsskatteloven, må  

 transaktionen gennemføres som en skattepligtig overdragelse  

 såvel efter fusionsskatteloven som efter  

 pensionsafkastbeskatningsloven.
Til nr. 41 Ændringen tilsigter at skabe parallelitet i  

 behandlingen af skattepligtig tilførsel af aktiver og fusion efter  

 pensionsbeskatningslovens regler og selskabsskattelovens regler.
Til stk. 1 Der er ved lov nr. 285 af 12. maj 1999, der  

 gennemfører lovforslag L 189, Folketingsåret 1998-99, indsat  

 regler i selskabsskatteloven som § 4, stk. 5, om skattepligtig  

 overdragelse med tilbagevirkende kraft af en virksomhed fra et aktie- eller  

 anpartsselskab til et nystiftet datterselskab, hvori aktie- eller  

 anpartsselskabet bliver ejer af samtlige aktier eller anparter.
Efter bestemmelsen kan aktie- eller anpartsselskabet  

 beslutte, at overdragelsen af en virksomhed skal tillægges  

 skattemæssig virkning fra skæringsdatoen for  

 åbningsbalancen for datterselskabet, såfremt datterselskabets  

 regnskabsår løber fra denne dato, og datoen ligger efter  

 udløbet af aktie- eller anpartsselskabets sidste normale  

 indkomstår før stiftelsen.
Hvis overdragelsen tillægges  

 skattemæssig virkning fra skæringsdatoen, lægges  

 handelsværdien af virksomhedens aktiver og passiver pr. denne dato til  

 grund ved opgørelsen af aktie- eller anpartsselskabets  

 afståelsessum samt datterselskabets anskaffelsessum for virksomhedens  

 aktiver og passiver, og datterselskabet skal ved indkomstopgørelsen  

 medregne de indtægter og udgifter, som måtte anses for at  

 vedrøre datterselskabet, såfremt overdragelsen af virksomheden  

 rent faktisk var sket på skæringsdatoen til handelsværdien  

 pr. denne dato.
Det er en betingelse for, at overdragelsen kan  

 tillægges skattemæssigt tilbagevirkende kraft, at stiftelsen  

 finder sted senest 6 måneder efter den valgte skæringsdato, og at  

 datterselskabet senest en måned efter stiftelsen indsender genpart til  

 den skatteansættende myndighed af de dokumenter, der efter  

 selskabslovgivningen skal udarbejdes i forbindelse med stiftelsen, samt  

 dokumentation for, at datterselskabet er anmeldt til registrering i Erhvervs-  

 og Selskabsstyrelsen.
Skattepligten for datterselskabet indtræder  

 på den dato, fra hvilken overdragelsen tillægges virkning.
 Det foreslås, at denne bestemmelse skal finde  

 tilsvarende anvendelse, når en institution, der er skattepligtig efter  

 pensionsafkastbeskatningsloven (d.v.s. et livsforsikringsselskab, en  

 pensionskasse eller -fond), foretager en overdragelse af en virksomhed til et  

 nystiftet datterselskab, hvori institutionen ejer samtlige aktier eller  

 anparter.
Det vil sige, at overdragelsen i relation til  

 pensionsafkastbeskatningslovens regler og i relation til selskabsskattelovens  

 regler kan tillægges tilbagevirkende kraft til skæringsdatoen for  

 datterselskabets åbningsbalance, hvis betingelserne herfor er opfyldte.  

 Hvis overdragelsen tillægges skattemæssig virkning fra  

 skæringsdatoen, lægges handelsværdien af virksomhedens  

 aktiver og passiver pr. denne dato til grund ved opgørelsen af  

 institutionens afståelsesum og datterselskabets anskaffelsessum for  

 aktiver og passiver.
Institutionen skal ved opgørelsen af  

 beskatningsgrundlaget for 26 pct.-skatten og 5 pct.-skatten medregne  

 formueafkast af virksomhedens aktiver og passiver, som om overdragelsen af  

 virksomheden var sket på skæringsdatoen, og datterselskabet skal  

 ved sin indkomstopgørelse efter selskabsskatteloven medregne  

 indtægter og udgifter af virksomheden, som om overdragelsen var sket  

 på skæringsdatoen.
 Det foreslås endvidere, at hvis institutionen  

 er skattepligtig såvel efter pensionsafkastbeskatningsloven som efter  

 selskabsskatteloven, skal overdragelsen tillægges skattemæssig  

 virkning fra samme dato i relation til pensionsafkastbeskatningsloven og til  

 selskabsskatteloven.
 Hvis et livsforsikringsselskab overdrager en virksomhed  

 til et nystiftet helejet datterselskab, kan livsforsikringsselskabet  

 således vælge, om overdragelsen skal have skattemæssig  

 virkning fra overdragelsestidspunktet eller fra skæringsdatoen for  

 datterselskabets åbningsbalance, men overdragelsen skal have  

 skattemæssig virkning fra samme dato i relation til  

 pensionsafkastbeskatningsloven og selskabsskatteloven.
Til stk. 2 Ved lov nr. 285 af 12. maj 1999 er der endvidere indsat en  

 bestemmelse i selskabsskatteloven som § 8 A, der indeholder regler for  

 skattepligtig fusion mellem selskaber m.v.
 Ifølge selskabsskattelovens § 8 A,  

 stk. 1, har en skattepligtig fusion skattemæssig virkning fra det  

 tidspunkt, hvor fusionen er endeligt vedtaget i de deltagende selskaber.  

 Dette er i overensstemmelse med de almindeligt gældende regler, idet en  

 skattepligtig fusion i skatteretlig henseende anses som et almindeligt  

 skattepligtigt køb og salg af aktiver og passiver.
Ifølge selskabsskattelovens § 8 A,  

 stk. 2, kan selskaberne dog beslutte, at fusionen skal tillægges  

 skattemæssig virkning fra skæringsdatoen for den  

 åbningsbalance, der i forbindelse med fusionen skal udarbejdes for det  

 fortsættende selskab, såfremt denne dato er sammenfaldende med  

 skæringsdatoen for det fortsættende selskabs regnskabsår.  

 Hvis fusionen tillægges skattemæssig virkning fra  

 skæringsdatoen, lægges værdien af det overdragende selskab  

 pr. denne dato, som afspejler sig i vederlaget for aktierne eller anparterne  

 i det overdragende selskab, til grund ved opgørelsen af det  

 overdragende selskabs afståelsessum samt det fortsættende  

 selskabs anskaffelsessum for de overdragne aktiver og passiver, og det  

 fortsættende selskab skal ved indkomstopgørelsen medregne de  

 indtægter og udgifter, som måtte anses for at vedrøre  

 selskabet, såfremt fusionen af selskaberne rent faktisk var sket  

 på skæringsdatoen til værdierne pr. denne dato.
Det er en  

 betingelse for, at fusionen kan tillægges skattemæssigt  

 tilbagevirkende kraft, at de deltagende selskaber m.v. senest 6 måneder  

 efter datoen, fra hvilken fusionen tillægges virkning, indsender  

 genpart til den skatteansættende myndighed af de dokumenter, der efter  

 selskabslovgivningen skal udarbejdes i forbindelse med fusionen, samt  

 dokumentation for, at fusionen er endeligt vedtaget i de deltagende selskaber  

 m.v.
 Det foreslås, at reglerne i  

 selskabsskattelovens § 8 A skal finde tilsvarende anvendelse ved  

 skattepligtig fusion af institutioner, der er skattepligtige efter  

 pensionsafkastbeskatningsloven, d.v.s. livsforsikringsselskaber,  

 pensionskasser og -fonde.
Det vil sige, at de deltagende institutioner kan beslutte,  

 at fusionen i relation til reglerne i pensionsafkastbeskatningsloven skal  

 tillægges skattemæssig virkning fra skæringsdatoen for den  

 fortsættende institutions åbningsbalance.
Hvis fusionen  

 tillægges skattemæssig virkning fra skæringsdatoen,  

 lægges (handels)værdien af den overdragende institution pr. denne  

 dato til grund ved opgørelsen af den overdragende institutions  

 afståelsessum samt den fortsættende institutions anskaffelsessum  

 for de overdragne aktiver og passiver.
Er der tale om skattepligtig fusion  

 mellem livsforsikringsselskaber, lægges (handels)værdien af det  

 overdragende selskab, som afspejlet i vederlaget for aktierne i det  

 overdragende selskab, til grund som afståelsessum henholdsvis  

 anskaffelsessum.
Formueafkast af aktiver og passiver medregnes ved  

 opgørelsen af den fortsættende institutions beskatningsgrundlag  

 for 26 pct.-skatten og 5 pct.-skatten, som om fusionen rent faktisk var sket  

 på skæringsdatoen.
 Det foreslås endvidere, at hvis de  

 fusionerende institutioner er skattepligtige efter såvel  

 pensionsafkastbeskatningsloven som selskabsskatteloven, skal fusionen  

 tillægges skattemæssig virkning fra samme dato i relation til  

 pensionsafkastbeskatningsloven og selskabsskatteloven.
Det vil sige, at ved en skattepligtig fusion mellem  

 livsforsikringsselskaber kan de deltagende selskaber vælge, om fusionen  

 skal have virkning fra det tidspunkt, hvor fusionen er endeligt vedtaget i de  

 deltagende selskaber, eller fra skæringsdatoen for det  

 fortsættende selskabs åbningsbalance.
Men valget skal være  

 det samme i relation til pensionsafkastbeskatningsloven og  

 selskabsskatteloven.
Til nr. 42 og 43 § 18, stk. 1, bestemmer, at såfremt den  

 skattepligtige del af beskatningsgrundlaget efter kapitel 2 bliver negativ,  

 beregnes der en negativ skat med 26 pct.
Den negative skat kan fradrages i  

 skat for det pågældende indkomstår efter kapitel 3 eller  

 for efterfølgende indkomstår i skat efter kapitel 2 og kapitel  

 3. Fradrag skal ske i det tidligst mulige indkomstår.
Tilsvarende bestemmer § 18, stk. 2, at  

 såfremt den skattepligtige del af beskatningsgrundlaget efter kapitel 3  

 bliver negativ, beregnes der en negativ skat med 5 pct.
Den negative skat kan  

 fradrages i skat for det pågældende indkomstår efter  

 kapitel 2 eller for efterfølgende indkomstår i skat efter  

 kapitel 3 og kapitel 2. Fradrag skal ske i det tidligst mulige  

 indkomstår.
 De foreslåede ændringer af § 18,  

 stk. 1, 2. pkt. og stk. 2, 2. pkt., tilsigter at præcisere,  

 at negativ skat efter kapitel 2, der ikke kan anvendes det  

 pågældende indkomstår til fradrag i skat efter kapitel 3,  

 ved fremførsel til senere indkomstår skal fradrages i skat efter  

 kapitel 2 forud for skat efter kapitel 3, og tilsvarende, at negativ skat  

 efter kapitel 3, der ikke kan anvendes det pågældende  

 indkomstår til fradrag i skat efter kapitel 2, ved fremførsel  

 til senere indkomstår skal fradrages i skat efter kapitel 3 forud for  

 skat efter kapitel 2.
 Eksempel 1:
År 1 26 pct.-skat af 5.000 1.300 Negativ 5 pct.-skat af -30.000 - 1.500 Resterende negativ 5 pct.-skat - 200 År 2 Negativ 26 pct. skat af -2.000 - 520 5 pct.-skat af 30.000 1.500 5 pct.-skat før fremførsel af negativ  

 skat 980 Negativ 5 pct.-skat fra år 1 - 200 5 pct.-skat at betale år 2 780 Eksempel 2:
År 1 26 pct.-skat af 5.000 1.300 Negativ 5 pct.-skat af -30.000 - 1.500 Resterende negativ 5 pct.-skat - 200 År 2 26 pct.-skat af 5.000 1.300 Negativ 5 pct.-skat af 10.000 - 500 26 pct.-skat før fremførsel af negativ  

 skat 800 Negativ 5 pct.-skat fra år 1 - 200 26 pct.-skat at betale år 2 600 Eksempel 3:
År 1 26 pct.-skat af 5.000 1.300 Negativ 5 pct.-skat af -30.000 - 1.500 Resterende negativ 5 pct.-skat - 200 År 2 26 pct.-skat af 5.000 1.300 5 pct.-skat af 30.000	1.500 Negativ 5 pct.-skat fra år 1	-  

 200 1.300 Til nr. 44 Til stk. 1 Ifølge pensionsafkastbeskatningslovens § 19  

 kan skat betalt til fremmed stat, Færøerne eller Grønland  

 fradrages i skat betalt efter kapitel 2 og kapitel 3 efter reglerne i  

 ligningslovens § 33, stk. 1 og 2. Efter forslaget  

 præciseres, at der kan ske fradrag i skat betalt efter kapitel 2  

henholdsvis kapitel 3.
Ifølge ligningslovens § 33, stk. 1, kan  

 skat betalt til fremmed stat, til Grønland eller til  

 Færøerne og opkrævet fra kilder dér, det være  

 sig ved direkte påligning eller ved indeholdelse, fradrages i de  

 indkomstskatter til stat, kommune og amtskommune, der skal svares af denne  

 indkomst i Danmark.
Fradragsbeløbet skal dog ikke kunne overstige den  

 del af den samlede danske skat, der efter forholdet mellem den i fremmed  

 stat, i Grønland eller på Færøerne beskattede del  

 af indkomsten og hele den i Danmark beskattede indkomst falder på  

 førstnævnte del af indkomsten.
Efter skattelovgivningens almindelige regler indgår  

 fremført underskud fra forudgående indkomstår ved  

 opgørelsen af den skattepligtige indkomst.
Det vil sige, at »hele den  

 i Danmark beskattede indkomst« er årets indkomst efter fremført  

 underskud.
 Efter reglerne i pensionsafkastbeskatningslovens § 18  

 sker der ikke overførsel eller fremførsel af negativt  

 beskatningsgrundlag, men overførsel eller fremførsel af negativ  

 skat.
 Det foreslås derfor i relation til  

 pensionsafkastbeskatningslovens § 19, at »hele den i Danmark beskattede  

 indkomst« opgøres som det beskatningsgrundlag, der svarer til skatten  

 efter kapitel 2 henholdsvis kapitel 3 efter fradrag af eventuel negativ skat  

 overført eller fremført efter reglerne i § 18.
 Eksempel:
 I eksempel 1i bemærkningerne til ændringerne  

 under nr. 42 og 43 indgår i beskatningsgrundlaget år 2 for 5  

 pct.-skatten på 30.000 et udenlandsk udbytte på 5.000, hvoraf der  

 er betalt 500 i skat.
 5 pct.-skatten efter fradrag af overført negativ 26  

 pct.-skat og fremført 5 pct.-skat udgør i eksemplet 780,  

 hvilket svarer til et beskatningsgrundlag på (780 x 100 / 5 =) 15.600.  

 Det vil sige, at den maksimale creditlempelse bliver 5.000 / 15.600 af 780  

 eller 250.
 Beskatningsgrundlaget på 15.600 fremkommer  

 således:
Beskatningsgrundlag for 5  

 pct.-skat 30.000 Negativ 26 pct-skat, 520, svarer til negativ  

 5 pct.-indkomst 10.400 Overført negativ 5 pct.-skat, 200,  

 svarer til negativ indkomst 4.000 14.400 Beskatningsgrundlag for 5  

 pct.-skat 15.600 Til stk. 2 Livsforsikringsselskaber og hjælpe- og  

 understøttelsesfonde er skattepligtige efter selskabsskatteloven.  

 Selskabsbeskatningen tager sigte på at beskatte den del af indkomsten,  

 der ikke anvendes til forsikringsformål, medens beskatningen efter  

 pensionsafkastbeskatningsloven tager sigte på at beskatte den del af  

 formueafkastet, der tilfalder de forsikrede.
Ligningslovens § 33 indeholder regler om fradrag i  

 selskabsskat for skat betalt til fremmed stat, Færøerne eller  

 Grønland.
Pensionsafkastbeskatningslovens § 19 indeholder  

 tilsvarende regler om fradrag i 26 pct.- skat og 5 pct.-skat.
Skatten, der er betalt til fremmed stat,  

 Færøerne eller Grønland, vedrører såvel den  

 indkomst, der beskattes med selskabsskat, som den indkomst, der beskattes med  

 pensionsafkastskat.
Det  foreslås derfor, at fradraget for  

 skatten til fremmed stat, Færøerne eller Grønland skal  

 fordeles forholdsmæssigt mellem selskabsskatten og  

 pensionsafkastskatten.
 Den del af fradraget, der kan henføres til den  

 selskabsskattepligtige indkomst, opgøres som:
udenlandsk skat x selskabsskat selskabsskat + pensionsafkastskat Den del af fradraget, der kan henføres  

 til beskatningsgrundlaget efter pensionsafkastbeskatningsloven,  

 opgøres tilsvarende som:
udenlandsk skat x  

 pensionsafkastskat selskabsskat + pensionsafkastskat Fordelingen af den udenlandske skat mellem  

 den del, der vedrører den selskabsskattepligtige indkomst, og den del,  

 der vedrører beskatningsgrundlaget efter  

 pensionsafkastbeskatningsloven, har ikke i øvrigt indflydelse  

 på, hvorledes beregningen af lempelsen for den udenlandske skat  

 foretages.
 Eksempel:
 Et livsforsikringsselskab har dansk indkomst, indkomst af  

 en udenlandsk fast ejendom og indkomst af udenlandske porteføljeaktier  

 som følger:
 Indkomstopgørelse:
 Selskabsskat, 32 pct.
 Pensionsafkastskat, 26 pct.
 Pensionsafkastskat, 5 pct.
 Danske indtægter:
Renter af obligationer 2.000,0 2.000,0 Aktieudbytte 0 100,0 Værdistigning 200,0 110,0 Gevinst ved salg under 3 år 200,0 10,0 Udenlandske indtægter:
Udbytte af porteføljeaktier 99,0 150,0 Driftsoverskud af ejendom 500,0 1.000,0 Værdistigning på ejendom 100,0 Indtægter / afkast i alt 2.799,0 3.300,0 370,0 Udgifter:
Hensættelser 1846,4 Pensionsafkastskat 852,6 Skattepligtig indkomst 100,0 Fradrag for skattepligtig indkomst, § 14 89,9 10,1 Beskatningsgrundlag efter  

 pensionsafkastbeskatningsloven 3.210,1 359,9 Skat før fradrag 32,0 834,6 18,0 Den faste ejendom i udlandet:
 Der er i udlandet betalt indkomstskat af et overskud af  

 den faste ejendom på 900,0 med 30 pct. eller 270,0.
 Den del af fradraget for udenlandsk indkomstskat  

 vedrørende den faste ejendom, der kan henføres til den  

 skattepligtige indkomst, opgøres som 270,0 x 32,0 / 32,0 + 834,6 eller  

 10,0.
 Den danske selskabsskat, der kan henføres til  

 overskuddet af den faste ejendom, udgør 32,0 x (500,0 - (500,0 x  

 2699,0 / 2799,0)) / 100,0 eller 5,7. Der gives derfor nedsættelse i den  

 danske selskabsskat for udenlandsk indkomstskat med 5,7.
 Den del af fradraget for udenlandsk indkomstskat  

 vedrørende den faste ejendom, der kan henføres til  

 beskatningsgrundlaget for 26 pct.-skatten, opgøres som 270,0 x 834,6 /  

 32,0 + 834,6 eller 260,0.
 26 pct.-skatten vedrørende overskuddet af den faste  

 ejendom udgør 834,6 x 1000,0 / 3210,1 eller 260,0. Der gives derfor  

 nedsættelse i 26 pct.-skatten for udenlandsk indkomstskat med  

 260,0.
 De udenlandske aktier:
 Der er betalt skat af det udenlandske aktieudbytte med 5  

 pct. af 150,0 eller 7,5.
 Den del af fradraget for udenlandsk udbytteskat, der kan  

 henføres til den skattepligtige indkomst, opgøres som 7,5 x  

 32,0 / 32,0 + 18,0 eller 4,8.
 Den danske selskabsskat, der kan henføres til  

 udbyttet af de udenlandske aktier, udgør 32,0 x (99,0 - (99,0 x 2699,0  

 / 2799,0)) / 100, 0 eller 1,1. Der gives derfor nedsættelse i den  

 danske selskabsskat for udenlandsk udbytteskat med 1,1.
 Den del af fradraget for udenlandsk udbytteskat, der kan  

 henføres til beskatningsgrundlaget for 5 pct.-skatten, opgøres  

 som 7,5 x 18,0 / 32,0 + 18,0 eller 2,7.
 5 pct.-skatten vedrørende det udenlandske  

 aktieudbytte udgør 18,0 x 150,00 / 359,9 eller 7,5. Der gives derfor  

 nedsættelse i 5 pct.-skatten med 2,7.
 Problemerne som følge af, at  

 pensionsafkastbeskatningsloven anvender lagerprincippet, medens  

 selskabsbeskatningen i udlandet typisk anvender realisationsprincippet,  

 hvilket i eksemplet viser sig i forskellen i beskatningen af den urealiserede  

 gevinst på den udenlandske faste ejendom, foreslås løst  

 gennem indførelsen af en konto for skat, jf. bemærkningerne til  

 stk. 3.
Til stk. 3 Ved opgørelsen af beskatningsgrundlaget efter  

 pensionsafkastbeskatningsloven anvendes lagerprincippet ved opgørelsen  

 af gevinst og tab på obligationer, pantebreve og andre fordringer,  

 investeringsbeviser, aktier, anparter, andelsbeviser og konvertible  

 obligationer samt fast ejendom.
Er en fast ejendom beliggende i udlandet, vil  

 det pågældende land have ret til at beskatte gevinst og tab  

 på ejendommen.
I enkelte dobbeltbeskatningsoverenskomster med fremmede  

 stater er det bestemt, at den pågældende stat har ret til at  

 beskatte gevinst og tab på aktier i ejendomsaktieselskaber, der er  

 hjemmehørende i den pågældende stat, selv om  

 aktionæren er hjemmehørende i Danmark.
Ved beskatning i udlandet  

 vil beskatningen typisk ske efter realisationsprincippet.
Dette kan  

 indebære, at beskatningen af værdistigning på den faste  

 ejendom eller aktierne i ejendomsselskabet efter  

 pensionsafkastbeskatningsloven sker tidligere end selskabsbeskatningen af  

 samme værdistigning.
Det kan være, at der i årene fra og  

 med anskaffelsesåret til og med året før  

 afståelsesåret måske ikke betales nogen selskabsskat af den  

 urealiserede gevinst på den faste ejendom eller aktierne i  

 ejendomsselskabet, der kan modregnes i pensionsafkastskatten.
Til  

 gengæld er der i afståelsesåret måske ikke nogen  

 pensionsafkastskat af værdistigning på den faste ejendom eller  

 aktierne i ejendomsselskabet, hvori selskabsskatten af den nu realiserede  

 gevinst kan modregnes.
Det foreslås at afhjælpe dette problem  

 ved at tillade livsforsikringsselskaber, pensionskasser og -fonde m.v. at  

 føre en konto for skatter af gevinst eller tab på et aktiv.
Der  

 kan alene blive tale om at føre en konto for skatter i de  

 tilfælde, hvor gevinst eller tab på aktivet kan beskattes i  

 udlandet (efter interne regler og en eventuel  

 dobbeltbeskatningsoverenskomst), og hvor gevinst eller tab ved beskatning  

 efter pensionsafkastbeskatningsloven medregnes efter lagerprincippet.
Der kan  

 således, jf. ovenfor, alene blive tale om at føre en konto for  

 skatter vedrørende fast ejendom og vedrørende aktier i  

 ejendomsselskaber hjemmehørende i udlandet.
 På kontoen indgår den forholdsmæssige  

 del af skatten efter pensionsafkastbeskatningsloven, der kan henføres  

 til gevinst på aktivet, og som der ikke er givet  

 dobbeltbeskatningslempelse for.
Hvis den udenlandske skat af gevinst på aktivet  

 overstiger den forholdsmæssige del af skatten efter  

 pensionsafkastbeskatningsloven, kan det overskydende beløb, der kan  

 rummes inden for saldoen, fradrages i selskabets øvrige skatter efter  

 pensionsafkastbeskatningsloven, og saldoen nedsættes med det fradragne  

 beløb.
Hvis et fradragsberettiget beløb ikke kan rummes inden  

 for selskabets øvrige skatter efter pensionsafkastbeskatningsloven,  

 udbetales beløbet kontant.
Hvis der er tab på aktivet opgjort  

 efter lagerprincippet, beregnes der en negativ skat, der fradrages i  

 saldoen.
 Eksempel:
År 1 År 2 År 3 År 4 DKK DKK DKK DKK Værdistigning, lagerprincippet 100 100 100 100 26 pct.-skat 26 26 26 26 Saldo på konto for skat 26 52 78 0 Gevinst i udlandet ved afståelse,  

 realisationsprincippet 0 0 0 400 30 pct. udenlandsk skat af realisationsgevinsten 0 0 0 120 I eksemplet ejer den skattepligtige en fast  

 ejendom i udlandet, der over 4 år hvert år stiger med 100 i  

 værdi.
Avancen opgjort efter realisationsprincippet ved  

 afståelsen i år 4 på 400 beskattes i udlandet med 30  

 pct.
I år 1-3 overstiger den del af  

 pensionsafkastskatten, der kan henføres til gevinsten på  

 ejendommen opgjort efter lagerprincippet, den udenlandske skat af den  

 urealiserede gevinst på ejendommen med 26, hvilket giver en saldo  

 på 78 ultimo år 3. I år 4 bortfalder pensionsafkastskatten  

 på 26 som følge af lempelsen for den udenlandske skat på  

 120. Af de resterende 94 i udenlandsk skat kan 78 modregnes i saldoen,  

 hvilket medfører, at beløbet enten modregnes i selskabets  

 øvrige skattetilsvar efter pensionsafkastbeskatningsloven eller  

 udbetales kontant.
Den samlede danske skattebelastning vil således  

 uanset forskellen i periodisering være 0 som følge af  

 nedslaget for udenlandsk beskatning.
Til stk. 4 Lempelse efter stk. 1 (creditmetoden) er  

 begrænset til den betalte skat i den fremmede stat,  

 Færøerne eller Grønland, dog højst den del af den  

 danske skat, der forholdsmæssigt falder på indkomsten fra den  

 fremmede stat, Færøerne eller Grønland.
Ved beregningen  

 af dobbeltbeskatningslempelsen indgår der således altid et  

 beløb, der beregnes som den del af den danske skat, der  

 forholdsmæssigt falder på indkomsten fra den fremmede stat.
Dette  

 beløb findes ved en brøk, hvor tælleren er  

 pensionsafkastskat efter kapitel 2 henholdsvis kapitel 3 efter fradrag af  

 eventuel negativ skat efter reglerne i § 18 ganget med den udenlandske  

 indkomst, og nævneren er det beskatningsgrundlag, der svarer til  

 skatten efter kapitel 2 henholdsvis kapitel 3 efter fradrag af eventuel  

 negativ skat efter reglerne i § 18.
Dette kan have uheldig virkning, hvis  

 beskatningsgrundlaget er lavere end den udenlandske indkomst, der  

 indgår i beskatningsgrundlaget.
Dette kan ske som følge af  

 negativt beskatningsgrundlag her i landet eller i en anden fremmed stat.  

 Dette gælder især, hvis det samlede beskatningsgrundlag er 0  

 eller negativt, således at der ikke er nogen dansk skat, hvori der kan  

 ske lempelse for udenlandsk skat.
Det foreslås derfor at indsætte en  

 bestemmelse om, at den skattepligtige kan vælge at se bort fra negativt  

 beskatningsgrundlag her fra landet eller fra en fremmed stat,  

 Færøerne eller Grønland ved opgørelsen af  

 beskatningsgrundlaget.
Der kan ses bort fra så stor en del af det  

 negative beskatningsgrundlag, at beskatningsgrundlaget svarer til det samlede  

 positive formueafkast fra fremmede stater, Færøerne og  

 Grønland, der er omfattet af dobbeltbeskatningslempelse efter  

 stk. 1. Det negative beskatningsgrundlag omregnes til negativ skat, der  

 kan fradrages efter reglerne om negativ skat i § 18. Bestemmelsen svarer  

 i princippet til bestemmelsen i ligningslovens § 33 H.
 Eksempel:
 I eksempel 1 til bemærkningerne til  

 ændringerne under nr. 42 og 43, år 2, indgår i  

 beskatningsgrundlaget år 2 et negativt beskatningsgrundlag for 26  

 pct.-skatten på 2.000, der fremkommer som et negativt dansk  

 beskatningsgrundlag på 15.000, en udenlandsk renteindtægt  

 på 3.000 og en gevinst ved afståelse af en udenlandsk fast  

 ejendom på 10.000, hvoraf der i udlandet er betalt en skat på  

 2000.
Gevinsten ved afståelse af den udenlandske faste  

 ejendom, 10.000, er omfattet af dobbeltbeskatningslempelsen efter § 19.  

 Det er den udenlandske renteindtægt på 3.000 derimod ikke.
Den  

 skattepligtige kan derfor vælge at se bort fra 15.000 - 3.000 eller  

 12.000, således at beskatningsgrundlaget for 26 pct.-skatten bliver  

 10.000, svarende til gevinsten ved afståelsen af den udenlandske faste  

 ejendom.
Skatten heraf udgør 26 pct. af 10.000 eller 2.600. Den danske  

 skat efter dobbeltbeskatningslempelse efter § 19 udgør 2.600 -  

 2.000 eller 600.
Det beskatningsgrundlag, der er set bort fra, 12.000,  

 omregnes til negativ skat med 26 pct. eller 3.120. Den negative 26 pct.-skat  

 på 3.120 kan fradrages i den danske 26 pct.-skat ved afståelse af  

 den udenlandske faste ejendom, 600, og i 5 pct.-skatten for samme  

 indkomstår, i eksemplet 1.500. Til rest er en negativ 26 pct.-skat  

 på 1.020, der kan fremføres efter reglerne i § 18,  

 stk. 1, til fradrag i 26 pct.-skat henholdsvis 5 pct.-skat for  

 efterfølgende indkomstår.
Den negative 5 pct.-skat fra år  

 1 på 200 i eksemplet kan ikke udnyttes i år 2, men  

 videreføres efter reglerne i § 18, stk. 2, til fradrag i 5  

 pct.-skat henholdsvis 26 pct.-skat for efterfølgende  

 indkomstår.
Til stk. 5-7 Det foreslås at gøre det muligt at  

 lempe for udenlandsk beskatning i tilfælde, hvor en person foretager  

 pensionsopsparing i puljeordninger, der investerer i udenlandske aktiver.
Puljeordningerne er indrettet sådan, at  

 pengeinstituttet investerer de indskudte midler i en bestemt type aktiver, f.  

 eks. udenlandske aktier.
Den enkelte kundes indskud forrentes ud fra det  

 afkast, som opnås i puljen.
Det er pengeinstituttet og ikke de enkelte puljedeltagere,  

 der juridisk er ejer af puljens aktiver.
I det tilfælde, at der skal  

 betales eksempelvis udbytteskat i udlandet, er det således  

 pengeinstitutet, der er skattesubjekt over for udlandet.
Efter pensionsafkastbeskatningslovens bestemmelser er det  

 imidlertid ikke pengeinstituttet, men den enkelte pensionsopsparer, der er  

 skattesubjekt over for Danmark.
Derved opstår der en konflikt, idet det  

 er et grundlæggende krav for lempelse for udenlandsk skat, at der er  

 identitet mellem skattesubjekterne.
Den, der skal have skattelempelse i  

 Danmark, skal være den samme som den, der har betalt skat i  

 udlandet.
Dette er ikke tilfældet ved opsparing i  

 puljeordninger, og der kan derfor efter de gældende regler ikke gives  

 lempelse for den udenlandske skat, som pengeinstituttet har betalt, når  

 opsparing foregår i puljeordninger.
Herved stilles puljedeltagere  

 ringere end personer, der sparer op i individuelle depoter, hvor den enkelte  

 opsparer står som ejer af depotets indhold.
Det foreslås derfor at gøre det muligt at »se  

 igennem« puljen og at nedsætte pensionsafkastskatten for puljedeltagere  

 på samme måde, som det er muligt for opsparere i individuelle  

 depoter.
Den enkelte puljedeltager vil herefter kunne få nedsat sin  

 pensionsafkastskat med den del af pengeinstituttets udenlandske skat af det  

 pågældende afkast, som svarer til vedkommendes andel i de  

 aktiver, som er investeret i udlandet.
Nedsættelsen skal beregnes på samme  

 måde, som det efter de generelle regler skal ske, når der er tale  

 om opsparing i individuelle depoter.
Nedsættelsen er således for  

 hver enkelt puljedeltager maksimeret til den danske skat, som falder på  

 den pågældendes andel af de indkomster, der er beskattet i  

 udlandet.
Der skal som for individuelle depoter ved beregningen tages hensyn  

 til den del af afkastet, der hidrører fra formue opsparet før  

 1982, og som er undtaget for dansk beskatning efter  

 pensionsafkastbeskatningslovens § 7, jfr. følgende  

eksempel:
Udenlandsk aktieudbytte	1.000 Udenlandsk udbytteskat	100 Kontohaver modtager	900 Af kontohaverens opsparing hidrører eksempelvis de  

 40 pct. fra tiden før udgangen af 1982. 60 pct. af udbyttet er  

 således skattepligtigt efter pensionsafkastbeskatningsloven.
Skatten  

 udgør 5 pct. af 600 = 30, hvilket er den maksimale  

 skattenedsættelse, der kan gives.
I dette tilfælde, hvor den  

 udenlandske skat udgør 100 og den danske skat 30, nedsættes den  

 danske skat til 0.
Endvidere er nedsættelsen maksimeret til den  

 nedsættelse, der ville kunne opnås, hvis alle de relevante  

 aktiver havde været ejet direkte af den skattepligtige.
Det er  

 således ikke muligt for en skattepligtig at få lempelse for  

 udenlandsk skat i en situation, hvor eksempelvis en puljeinvestering giver  

 positivt afkast, mens en investering i et individuelt depot i samme type  

 aktiv og i samme land giver et tilsvarende negativt afkast.
 Endelig præciseres det, at når de enkelte  

 puljedeltagere får nedsat deres pensionsafkastskat med en del af  

 pengeinstituttets udenlandske skat, kan pengeinstituttet ikke også  

 få nedsat sin danske skat med det pågældende udenlandske  

 skattebeløb.
Til nr. 45-47, 51 og 52 Ændringen af rentebestemmelserne i §§ 20, 22,  

 24, 27 og 28, herunder indsættelsen af et nyt stk. 2 i § 20,  

 skal ses i sammenhæng med den under nr. 37 foreslåede  

 ophævelse af § 16, stk. 3-6. Efter de gældende regler  

 svarer renten til den rente, der er nævnt i § 16, stk. 3, nr.  

 2, til brug for afkastprocenten i et indkomstår.
Ifølge  

 § 16, stk. 6, beregnes den i § 16, stk. 3, nr. 2,  

 nævnte rente som et simpelt gennemsnit af de af Københavns  

 Fondsbørs dagligt opgjorte effektive renter i de første 7  

 måneder af året forud for indkomståret af obligationer med  

 en restløbetid på over 5 år. Ændringen  

 indebærer ingen materiel ændring af reglerne.
Til nr. 48-50 § 23 indeholder regler om beskatning i forbindelse  

 med ophævelse af en pensionsordning i et pengeinstitut.
Efter de  

 gældende regler i stk. 1 skal pengeinstituttet senest en  

 måned efter, at det har fået kendskab til ophævelsen,  

 foretage en endelig opgørelse af beskatningsgrundlaget og den  

 skattepligtige del heraf efter kapitel 2 og kapitel 3. Samtidig med  

 tilbageholdelsen skal pengeinstituttet indsætte den skyldige skat  

 på en særlig samlekonto i pengeinstituttet.
Pengeinstituttet skal  

 ifølge stk. 2 senest den 15. december i indkomståret  

 indbetale skyldige skattebeløb efter stk. 1 tillige med beregnede  

 renter efter stk. 3 til den centrale told- og skatteforvaltning.  

 Ifølge stk. 3 beregnes der renter af den til enhver tid  

 værende saldo på den særlige konto, til betaling sker.  

 Renten svarer til den i § 16, stk. 3, nr. 2, nævnte rente til  

 brug for afkastprocenten for indkomståret.
Betales skatten for sent,  

 beregnes denne rente dog kun til sidste rettidige indbetalingsdag.
Betales  

 renten for sent, anvendes § 28.
Reglerne om afregning i forbindelse med ophævelse af  

 en pensionsordning i et pengeinstitut er ændret i forbindelse med  

 overgangen fra realrenteafgiftslovens regler til  

 pensionsafkastbeskatningslovens regler, jf. bemærkningerne til  

 § 24 i L 97, folketingsåret 1997-98, 2. samling.
Efter reglerne i  

 realrenteafgiftslovens § 16, stk. 1, skal indbetalingen ske senest  

 3 måneder efter ophævelsen af pensionsordningen.
Der betales ikke  

 renter ved rettidig indbetaling.
Omlægningen af afregningen,  

 således at pengeinstitutterne først skal indbetale afgiften den  

 15. december i indkomståret, vil give pengeinstitutterne en  

 likviditets- og rentefordel set i forhold til realrenteafgiftslovens regler.  

 Pengeinstitutterne skal derfor forrente de beløb, der placeres  

 på den særlige samlekonto, med samme rente, som i øvrigt  

 gælder på lovens område.
Foranlediget af indvendinger fra Finansrådet om, at  

 forrentningen af de beløb, der placeres på den særlige  

 samlekonto, ligger ud over, hvad pengeinstitutterne kan indtjene,  

foreslås § 23 ændret, således at  

 pengeinstituttet - i stedet for at indsætte den skyldige skat på  

 en særlig samlekonto i pengeinstituttet - skal indsætte den  

 skyldige skat på en særlig konto i Nationalbanken  

 tilhørende den centrale told- og skatteforvaltning.
Pengeinstituttet  

 skal senest den 15. december i indkomståret indbetale den resterende  

 skyldige skat med tillæg af beregnede renter efter stk. 3 til den  

 centrale told- og skatteforvaltning.
Efter den foreslåede ændring af stk. 3  

 beregnes der renter af forskellen mellem den beregnede endelige skat og den  

 skat, der i løbet af indkomståret er indsat på den  

 særlige konto i Nationalbanken, for tidsrummet fra seneste rettidige  

 indbetalingsdag til betaling sker.
Der bliver således alene tale om at  

 betale renter i medfør af stk. 3, såfremt den skyldige skat  

 helt eller delvist indsættes for sent på den særlige  

 konto.
Efter forslaget skal renten svare til den i § 20,  

 stk. 2, nævnte rente.
Renten svarer til den under nr. 45-47, 51 og  

 52 foreslåede rente på lovens område.
Til nr. 53 Ifølge § 35, stk. 4, nr. 2, finder de  

 hidtil gældende bestemmelser i realrenteafgiftslovens § 4,  

 stk. 3-5, og §§ 4 b-4 e fortsat anvendelse for indkomstårene  

 2000 og 2001.
Efter de hidtil gældende regler i  

 realrenteafgiftslovens § 4, stk. 4, 3.-5. pkt., medregnes  

 kursgevinster og -tab, der realiseres ved salg af værdipapirer, ikke  

 fuldt ud i afgiftsgrundlaget for salgsåret.
I stedet medregnes  

 kursgevinster og -tab på en særlig saldo. 20 pct. af saldoen ved  

 udgangen af hvert afgiftsår tillægges, henholdsvis fradrages, ved  

 opgørelsen af afgiftsgrundlaget for dette år.
Saldoen reduceres  

 i overensstemmelse hermed.
Tilsvarende gælder efter  

 realrenteafgiftslovens § 4 c, 2.-4. pkt., for fortjeneste og tab  

 på fast ejendom.
 Ifølge § 36, stk. 2, skal et beløb  

 svarende til 20 pct af den særlige saldo efter realrenteafgiftslovens  

 § 4, stk. 4, ved udgangen af indkomståret 2001 medregnes ved  

 opgørelsen af gevinst og tab på obligationer, pantebreve og  

 andre fordringer for hvert af indkomstårene 2001-2005. Tilsvarende skal  

 efter § 36, stk. 6, et beløb svarende til 20 pct. af den  

 særlige saldo efter realrenteafgiftslovens § 4 c ved udgangen af  

 indkomståret 2001 medregnes ved opgørelsen af gevinst og tab  

 på fast ejendom for hvert af indkomstårene 2001-2005.
 Det har været hensigten, at den særlige saldo  

 efter realrenteafgiftslovens § 4, stk. 4, henholdsvis § 4 c  

 ved udgangen af 2001 skal fordeles med 20 pct over hvert af  

 indkomstårene 2001, 2002, 2003, 2004, og 2005. Den gældende  

 formulering har imidlertid givet anledning til spørgsmål om,  

 hvorvidt der for indkomståret 2001 skal ske medregning såvel  

 efter § 25, stk. 4, nr. 2, som efter § 36, stk. 2 og 6.  

 Med den foreslåede ændring af § 35, stk. 4, nr.  

 2, præciseres, at der for indkomståret 2001 alene skal ske  

 medregning én gang af et beløb svarende til 20 pct. af den  

 særlige saldo efter realrenteafgiftslovens § 4, stk. 4,  

 henholdsvis § 4 c.
Til nr. 54 Ad nr. 3 og 4 De under nr. 14 og 44 foreslåede bestemmelser i  

 §§ 9 og 19 om konti for skat løser ikke det  

 periodiseringsproblem, der kan opstå som følge af, at et selskab  

 ved afståelse af værdipapirer eller fast ejendom i  

 indkomstårene 2000 eller 2001 betaler fuld selskabsskat her i landet  

 eller i udlandet, medens beskatningen efter pensionsafkastbeskatningsloven  

 udskydes som følge af overgangsreglerne i §§ 35 og 36,  

 således at der ikke bliver tilstrækkelig skat efter  

 pensionsafkastbeskatningsloven til, at der kan ske modregning af den danske  

 eller udenlandske selskabsskat.
Der henvises til bemærkningerne til ændringen  

 under nr. 53. Forslaget under nr. 54 går ud på, at den  

 skattepligtige for indkomstårene 2000 og 2001 - i stedet for at  

 overføre kursgevinst og -tab, der er realiseret ved salg af  

 værdipapirer, til den særlige saldo efter realrenteafgiftslovens  

 § 4, stk. 4 - kan vælge at medregne hele kursgevinsten eller  

 -tabet ved opgørelsen af beskatningsgrundlaget for det  

 pågældende indkomstår.
Tilsvarende kan den skattepligtige -  

 i stedet for at overføre fortjeneste eller tab ved afhændelse af  

 fast ejendom til den særlige saldo efter realrenteafgiftslovens  

 § 4 c - vælge at medregne hele fortjenesten eller tabet ved  

 opgørelsen af beskatningsgrundlaget for det pågældende  

 indkomstår.
Reglerne om medregning af 20 pct. af de særlige saldi  

 ved opgørelsen af beskatningsgrundlaget finder sideløbende  

 anvendelse.
Derfor præciseres, at gevinster og tab, der vælges  

 medregnet direkte ved opgørelsen af beskatningsgrundlaget,  

 overføres til de særlige saldi med 0.
Ad nr. 5 Bestemmelserne i § 35, stk. 4, nr. 1 og 2,  

 indebærer, at et datterselskab, der bliver omfattet af den tvungne  

 sambeskatning efter § 9, stk. 1, for indkomstårene 2000 og 2001 skal  

 anvende reglerne i realrenteafgiftslovens § 4, stk. 3-5, og §§ 4 b-4 e ved  

 opgørelsen af formueafkast, herunder gevinst og tab af obligationer og  

 fast ejendom.
 Det kan være uhensigtsmæssigt, at  

 datterselskaber, der ikke tidligere har været omfattet af  

 realrenteafgiftslovens regler, skal anvende disse regler for  

 indkomstårene 2000 og 2001, for derefter fra og med indkomståret  

 2002 at anvende reglerne i pensionsafkastbeskatningslovens § 13, stk. 2-5.  

 Det foreslås derfor, at der for så vidt angår disse  

 selskaber skal være mulighed for at vælge, at reglerne i  

 pensionsafkastbeskatningslovens § 13, stk. 2-5, skal have virkning fra og med  

 indkomståret 2000.
Ad nr. 6 I ændringen under nr. 21 foreslås, at  

 livsforsikringsselskaber ved opgørelsen af det samlede formueafkast  

 skal anvende pensionsafkastbeskatningslovens regler ved opgørelsen af  

 formueafkast, der ikke er skattepligtigt efter pensionsafkastbesktningslovens  

 regler.
 Bestemmelserne i § 35, stk. 4, nr. 1 og 2, indbærer,  

 at reglerne i realrenteafgiftslovens § 4, stk. 3-5, og §§ 4 b-4 e skal  

 anvendes ved opgørelsen af formueafkast, herunder gevinst og tab af  

 obligationer og fast ejendom for indkomstårene 2000 og 2001. Fra og med  

 indkomståret 2002 skal reglerne i pensionsafkastbeskatningslovens § 13,  

 stk. 2-5, anvendes.
Det vil være uhensigtsmæssigt at anvende  

 reglerne i realrenteafgiftsloven for indkomstårene 2000 og 2001, idet  

 det vil indebære, at der skal skiftes opgørelsesmetode to gange  

 inden for få år.
Det foreslås derfor, at for  

 indkomstårene 2000 og 2001 skal formueafkast, der ikke er  

 skattepligtigt efter pensionsafkastbeskatningsloven, opgøres efter  

 selskabsskattelovgivningens regler.
Det vil sige efter de hidtil  

 gældende regler.
Til nr. 55 og 56 Reglerne i realrenteafgiftslovens § 9 om  

 fremførsel af negativ realrenteafgift svarer til  

 pensionsafkastbeskatningslovens § 18, stk. 1, om fremførsel  

 af negativ 26 pct.-skat.
Reglerne i realrenteafgiftslovens § 11 a,  

 stk. 6, om fremførsel af negativ 5 pct.-afgift svarer til  

 pensionsafkastbeskatningslovens § 18, stk. 2, om fremførsel  

 af negativ 5 pct.-skat.
Det foreslås præciseret, at negativ  

 realrenteafgift henholdsvis negativ 5 pct.-afgift, der henstår  

 uudnyttet ved udgangen af indkomståret 1999, ved fremførsel til  

 fradrag i skat efter pensionsafkastbeskatningsloven behandles på samme  

 måde som negativ 26 pct.-skat henholdsvis negativ 5 pct.-skat.
Til § 2 Til nr. 1 og 2 De gældende regler om indkomstbeskatningen af  

 livsforsikringsselskabernes kursgevinster og kurstab på obligationer  

 rækker alene frem til år 2001. De går ud på, at  

 livsforsikringsselskaberne beskattes af kursgevinster på deres  

 fastforrentede fordringer på grundlag af matematisk kursopskrivning.  

 Realiserede kursgevinster og tab medtages dog via en særlig saldo I det anførte ligger nærmere, at selskaber,  

 som anskaffer en fordring til en given kurs, hvert år skal medregne  

 urealiserede ændringer i kursværdien som følge af  

 forkortelsen af restløbetiden.
De beregnes ud fra en  

 forudsætning om, at den effektive forrentning af købesummen skal  

 være den samme i resten af fordringens levetid som ved købet.  

 Ved salg er det ikke den fulde gevinst (i forhold til den matematisk  

 beregnede kurs), der beskattes i salgsåret.
Den  

 indtægtsføres i stedet på en særlig saldo, hvorfra  

 20 procent hvert år overføres til den skattepligtige  

 indkomst.
Matematisk kursopskrivning bruges også af  

 selskaberne ved deres regnskabsmæssige opgørelse.
Saldoen  

 anvendes derimod ikke ved den regnskabsmæssige opgørelse.
 De pågældende skatteregler har været  

 gældende fra og med 1998.
 Ved tilpasningen til den nye pensionsafkastbeskatningslov  

 med virkning fra år 2000 er indkomstskattereglerne ved en fejl blevet  

 tidsbegrænset til kun at gælde år 2000 og år  

 2001.
 Forslaget medfører, at denne  

 tidsbegrænsning bortfalder.
Det foreslås endvidere, at selskaberne i  

 år 2002 skal skifte fra matematisk kursopskrivning til lager ved  

 opgørelsen af den skattepligtige indkomst.
Det skal ses på  

 baggrund af, at det forventes, at selskaberne efter Finanstilsynets regler om  

 nogle år overgår til lagerprincippet ved opgørelsen af den  

 bogførte indkomst.
Baggrunden for, at det er hensigtsmæssigt, at  

 reglerne for opgørelsen af det regnskabsmæssige grundlag og  

 reglerne for opgørelsen af indkomstskattegrundlaget er ens, skal  

 søges i, at hensættelserne til de forsikrede er  

 fradragsberettigede i selskabernes skattepligtige indkomst.  

 Hensættelsernes størrelse vurderes på baggrund af det  

 bogførte regnskab, og hvis der er uoverensstemmelser mellem dette og  

 reglerne for opgørelsen af den skattepligtige indkomst, kan der  

 opstå fiktive skattemæssige underskud.
Typisk hvis det  

 bogførte regnskab indeholder indtægter, der ikke skal beskattes  

 og derfor mangler i skattegrundlaget.
Det er baggrunden for de regler om  

 fradragsbegrænsning for henlæggelser i livsforsikringsselskaber,  

 der står i selskabsskattelovens § 13, stk. 8. De går ud  

 på at reducere fradraget for henlæggelser med indkomst, der er  

 medtaget i det bogførte grundlag, men som ikke er medtaget i  

 skatteregnskabet.
Reglerne om fradragsbegrænsning omfatter kun  

 indtægt fra aktier m.v.
De omfatter derimod ikke obligationer.
Men hvis  

 det bogførte regnskab og skatteregnskabet baserer sig på samme  

 principper, er det heller ikke noget problem.
Endvidere foreslås med virkning for 2000 og  

 2001 en tilpasning til forslaget til § 35, stk. 4, nr. 3, i  

 pensionsafkastbeskatningsloven.
Sidstnævnte forslag er medtaget under  

 § 1, nr. 54, i nærværende lovforslag.
Det går ud  

 på, at selskaberne ved opgørelsen af grundlaget for  

 pensionsafkastbeskatningen kan undlade at anvende saldoen, selvom de i  

 øvrigt anvender matematisk kursopskrivning.
 Tilpasningen består i, at hvis saldoen ikke anvendes  

 ved pensionsafkastbeskatningen, kan den heller ikke anvendes ved  

 indkomstskatteopgørelserne.
 Det betyder, at man såvel ved den  

 regnskabsmæssige opgørelse, ved skatteopgørelsen og ved  

 opgørelsen af grundlaget for pensionsafkastbeskatningen bruger  

 matematisk kursopskrivning, og at man ikke anvender saldoen på nogen af  

 de tre områder.
Den nærmere baggrund for, at det er rimeligt at have  

 samme beregningsgrundlag ved indkomstskatteopgørelserne og  

 opgørelserne af pensionsafkastgrundlaget, er følgende:  

 Pensionsafkastbeskatningsgrundlaget omfatter i første række hele  

 livsforsikringsselskabets indtjening.
Det er ikke begrænset til  

 indtjeningen fra hensættelserne til de forsikrede.
Den skattepligtige  

 indkomst er derimod nedsat med hensættelserne til de forsikrede.
Den  

 kan altså siges at være den indkomst, der vedrører  

 egenkapitalen og dermed aktionærernes indtjening.
Da  

 pensionsafkastbeskatningsgrundlaget også omfatter egenkapitalen, sker  

 der en dobbeltbeskatning.
For at undgå dobbeltbeskatningen tillades  

 det, at den skattepligtige indkomst fratrækkes i  

 pensionsafkastgrundlaget.
 Den nærmere udmøntning af reglerne  

 fremgår af pensionsafkastbeskatningslovens § 14.
 Dette fradrag gør det naturligt, at  

 opgørelsen af kursgevinster på fastforrentede fordringer til  

 brug for indkomstskat og til brug for pensionsafkastbeskatning foregår  

 efter ens regler, når det kan ske uden at bryde med princippet om, at  

 opgørelsen til indkomstskat og opgørelsen af de bogførte  

 værdier følger ens regler.
 Med dette forslag sikres, at dette i år 2000 og 2001  

 kommer til at gælde for obligationsafkast i selve  

 livsforsikringsselskabet.
Til § 3 Livsforsikringsselskaber og hjælpe- og  

 understøttelsesfonde er skattepligtige efter såvel  

 selskabsskatteloven som pensionsafkastbeskatningsloven.
Selskabsbeskatningen  

 tager sigte på at beskatte den del af indkomsten, der ikke anvendes til  

 forsikringsformål, medens pensionsafkastbeskatningen tager sigte  

 på at beskatte den del af formueafkastet, der tilfalder de  

 forsikrede.
Ligningslovens § 33 indeholder regler om fradrag i  

 selskabsskat for skat betalt til fremmed stat, Færøerne eller  

 Grønland.
Pensionsafkastbeskatningslovens § 19 indeholder  

 tilsvarende regler om fradrag i 26 pct.-skat og 5 pct.-skat.
Skatten, der er betalt til fremmed stat,  

 Færøerne eller Grønland, vedrører såvel  

 indkomst, der beskattes med selskabsskat, som den indkomst, der beskattes med  

 pensionsafkastskat.
Der  foreslås derfor, jf. lovforslagets  

 § 1, nr. 44, indsat en bestemmelse i pensionsafkastbeskatningslovens  

 § 19 som stk. 2, hvorefter fradraget for skatten til fremmed stat,  

 Færøerne eller Grønland skal fordeles  

 forholdsmæssigt mellem selskabsskatten og pensionsafkastskatten.
Den  

 foreslåede ændring af ligningslovens § 33, stk. 1, 1.  

 pkt., er en konsekvens heraf.
Der henvises til bemærkningerne til  

 lovforslagets § 1, nr. 44.
Til § 4 Til nr. 1 Det foreslås at lovfæste forsikringsselskabers  

 ret til at fradrage betalt 26 pct.-skat efter pensionsafkastbeskatningsloven  

 ved opgørelsen af den skattepligtige indkomst. 26 pct.-skatten  

 afløser realrenteafgiften.
Efter hidtidig praksis har  

 forsikringsselskaberne fradraget realrenteafgiften ved opgørelsen af  

 den skattepligtige indkomst.
Denne praksis blev indirekte lovfæstet ved  

 lov nr. 420 af 26. juni 1998 i forbindelse med vedtagelsen af reglerne om  

 forsikringsselskabers fradragsbegrænsning, jf. nu selskabsskattelovens  

 § 13, stk. 8-13. Med forslaget vil der blive skabt en klar hjemmel  

 for forsikringsselskaberne til at fradrage 26 pct.-skatten ved  

 opgørelsen af den skattepligtige indkomst.
Tilsvarende foreslås det, at 5 pct.- skat efter  

 samme lov skal kunne fradrages i forsikringsselskabernes skattepligtige  

 indkomst.
Denne skat er sammenlignelig med 26 pct.-skatten, og kredsen af  

 skattepligtige er sammenfaldende.
Der gives fradrag for det beløb, der er  

 medgået til betaling af skat efter pensionsafkastbeskatningsloven  

 vedrørende det indkomstår, der svarer til indkomståret  

 efter selskabsskatteloven.
Det vil sige, at hvis negativ skat for det  

 pågældende år eller for et tidligere år er fradraget  

 i positiv skat efter reglerne i pensionsafkastningslovens § 18 gives alene  

 fradrag for nettobeløbet.
Til nr. 2 Som en konsekvens af ophævelsen af  

 realrenteafgiftsloven skal 26 pct.-skatten, der afløser  

 realrenteafgiften, efter forslaget indgå i begrænsningen af  

 forsikringsselskabers fradrag, på samme måde som  

 realrenteafgiften hidtil er blevet medregnet.
Der er altså tale om en  

 konsekvensændring som følge af ophævelsen af  

 realrenteafgiftsloven.
Det foreslås endvidere, at 5 pct.-skatten også  

 skal medregnes ved selskabernes fradragsbegrænsning.
Forslaget skal ses  

 som en forlængelse af, at der tillige foreslås fradragsret for 5  

 pct.-skatten ved forsikringsselskabernes opgørelse af den  

 skattepligtige indkomst, jf. bemærkningerne til nr. 1.
Til § 5 Til stk. 1 Det foreslås, at ændringerne af  

 pensionsafkastbeskatningsloven og konsekvensændringerne af  

 kursgevinstloven, ligningsloven og selskabsskatteloven - lige som  

 pensionsafkastbeskatningsloven - skal have virkning fra og med  

 indkomståret 2000.
For livsforsikringsselskaber, pensionskasser og  

 - fonde er indkomståret kalenderåret.
For  

 livsforsikringsselskaber m.v. begynder indkomståret 2000 således  

 den 1. januar 2000.
For opsparingsordninger i pengeinstitutter begynder  

 indkomståret den 1. december i året forud for det tilsvarende  

 kalenderår og slutter den 30. november i kalenderåret.
For  

 sådanne opsparingsordninger begynder indkomståret 2000  

 således den 1. december 1999.
Til stk. 2 Ifølge pensionsafkastbeskatningslovens § 35,  

 stk. 3, kan livsforsikringsselskaber og forsikringsselskaber, der er  

 hjemmehørende i udlandet, på Færøerne eller i  

 Grønland, og som ikke har drevet afgiftspligtig virksomhed her i  

 landet inden den 1. januar 1999, vælge at anvende reglerne i  

 pensionsafkastbeskatningsloven fra og med indkomståret 1999. Valget  

 skal træffes senest den 15. december 1999, hvor der skal indgives en  

 opgørelse over det forventede beskatningsgrundlag og foretages a conto  

 indbetaling af pensionsafkastskatten for indkomståret 1999. Udnyttes  

 denne valgmulighed, har ændringerne af pensionsafkastbeskatningsloven -  

 hvad enten de er skærpende, eller de er lempende - virkning fra og med  

 indkomståret 1999.
Til stk. 3 Det foreslås, at den ændrede affattelse af  

 kursgevinstlovens § 28 skal have virkning fra og med indkomståret  

 2002.
Til stk. 4 Der foreslås en overgangsordning, der alene skal  

 gælde for indkomståret 1999, for så vidt angår  

 ændringerne til selskabsskatteloven.
Den foreslåede  

 overgangsordning har til formål at skabe samme rammer for 5 pct.-  

 afgiften af aktieafkast, som efter forslaget skal gælde for 5  

 pct.-skatten af aktieafkast fra og med indkomståret 2000.
Overgangsordningen har to elementer i sig.
For det  

 første foreslås det, at forsikringsselskaberne ved  

 opgørelsen af den skattepligtige indkomst skal have mulighed for at  

 fradrage betalt 5 pct.-afgift på samme måde, som  

 realrenteafgiften efter gældende praksis kan fradrages.
For det andet foreslås, at 5-pct.-afgiften skal  

 medregnes i forsikringsselskabernes fradragsbegrænsning, ligesom det er  

 tilfældet med realrenteafgiften.
Dette skærpende element i  

 forslaget skal ses som en forlængelse af, at der foreslås  

 fradragsret for 5 pct.-afgiften ved opgørelsen af den skattepligtige  

 indkomst, hvilket udgør en lempelse.
 Nettovirkningen af overgangsordningen er for lille til at  

 kunne kvantificeres.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om beskatning af visse pensionskapitaler m.v.  

 (pensionsafkastbeskatningsloven), jf. lovbekendtgørelse nr. 638 af 2.  

 august 1999, foretages følgende ændringer:
§ 1. Pligt til at betale skat efter denne lov  

 påhviler 1. I § 1, stk. 1, nr. 8, ændres »§ 12«  

 til: »§§ 11 A eller 12«.
- - - 8) kapitalpensionsfonde, der er godkendt efter  

 pensionsbeskatningslovens § 12, og - - - § 2.
- - - Stk. 3. Ved opgørelsen af beskatningsgrundlaget  

 medregnes ikke - - - 2. I § 2, stk. 3, nr. 14 og 15, § 25,
§ 35, stk. 3 og stk. 4, nr. 2, § 36, stk. 1, 2,  

 3, 5 og 6, § 37, § 38 og § 39 ændres  

 »realrenteafgiftsloven, jf. lovbekendtgørelse nr. 726 af 4. september  

 1995 med senere ændringer« til: »realrenteafgiftsloven«.
14) formueafkast af nyopført fast ejendom samt  

 formueafkast af ejendom efter de hidtil gældende regler i § 3 b,  

 stk. 1, nr. 2, i realrenteafgiftsloven, jf. lovbekendtgørelse nr.  

 726 af 4. september 1995 med senere ændringer, hvis den skattepligtige  

 har påbegyndt byggeriet i perioden 1. januar 1993 til og med den 31.  

 december 1994 og færdiggjort det senest den 31. december 1997, samt af  

 formueafkast af ombygnings- og forbedringsudgifter vedrørende disse  

 ejendomme, 15) formueafkast af fast ejendom, hvis den skattepligtige  

 før den 2. juni 1998 skriftligt har forpligtet sig til erhvervelsen,  

 formueafkast af ombygnings- og forbedringsudgifter vedrørende disse  

 ejendomme, formueafkast af bygninger opført af den skattepligtige,  

 hvis skriftlig aftale om byggeriet er indgået før den  

 nævnte dato, samt af ombygnings- og forbedringsudgifter  

 vedrørende disse bygninger, alt for så vidt betingelserne for  

 realrenteafgiftsfrihed er opfyldt ved udgangen af afgiftsåret 1998, jf.  

 de hidtil gældende regler i § 3 b i realrenteafgiftsloven, jf.  

 lovbekendtgørelse nr. 726 af 4. september 1995 med senere  

 ændringer.
§ 25. Henstår der ved udgangen af det indkomstår,  

 hvori en af de i § 1, stk. 2, nævnte opsparingsordninger  

 ophører, eller hvori skattepligten for en af de i § 1,  

 stk. 1, nævnte skattepligtige ophører, en negativ skat, jf.  

 § 18, der ikke kan udnyttes til fradrag i skat for efterfølgende  

 indkomstår, kan et til den negative skat svarende beløb  

 udbetales til ordningen eller institutionen.
Der kan dog højst  

 udbetales et beløb svarende til den skat efter denne lov og den afgift  

 efter realrenteafgiftsloven, jf. lovbekendtgørelse nr. 726 af 4.  

 september 1995 med senere ændringer, der er betalt for de 5  

 indkomstår umiddelbart forud for det første af de år, for  

 hvilke der foreligger uudnyttet negativ skat.
 § 35.
- - - Stk. 3. Livsforsikringsselskaber og forsikringsselskaber som  

 nævnt i § 1, stk. 1, nr. 1 og 2, der er hjemmehørende  

 i udlandet, på Færøerne eller i Grønland, og som  

 ikke har drevet afgiftspligtig virksomhed her i landet inden 1. januar 1999,  

 kan vælge at anvende reglerne i denne lov fra og med indkomståret  

 1999 i stedet for reglerne i realrenteafgiftsloven, jf.  

 lovbekendtgørelse nr. 726 af 4. september 1995 med senere  

 ændringer.
Dog finder den for afgiftsåret 1999 efter  

 realrenteafgiftslovens § 10 fastsatte realrenteafgiftssats anvendelse i  

 stedet for satsen efter denne lovs § 2, stk. 1. Bestemmelserne i  

 stk. 4 og §§ 36-39 finder i så fald ikke anvendelse.
 Stk. 4. Bortset fra de i stk. 3 nævnte  

 tilfælde gælder følgende:
 1)	Bestemmelserne i § 13, stk. 2-5, har først virkning  

 fra og med indkomståret 2002.
 2)	For indkomstårene 2000 og 2001 finder de hidtil gældende  

 bestemmelser i § 4, stk. 3-5, og §§ 4 b-4 e i  

 realrenteafgiftsloven, jf. lovbekendtgørelse nr. 726 af 4. september  

 1995 med senere ændringer, fortsat anvendelse.
 § 36. Ved opgørelsen af de i § 2, stk. 1, nr.  

 2, nævnte gevinster og tab på værdipapirer medregnes for  

 hvert af indkomstårene 2001, 2002, 2003, 2004 og 2005 et beløb  

 svarende til 20 pct. af et beløb, der opgøres som differencen  

 mellem på den ene side den skattemæssige værdi ved udgangen  

 af indkomståret 2001 opgjort efter de hidtil gældende regler i  

 § 4, stk. 3, i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer, af de i § 2,  

 stk. 1, nr. 1, nævnte værdipapirer bortset fra konvertible  

 obligationer og på den anden side den skattemæssige værdi  

 ved udgangen af indkomståret 2001 af de samme værdipapirer  

 opgjort efter reglerne i nærværende lovs § 13, stk. 3,  

 jf. dog stk. 4. Ophører skattepligten efter denne lov inden  

 udløbet af den nævnte periode, medregnes et resterende  

 beløb ved opgørelsen af beskatningsgrundlaget for  

 ophørsåret.
 Stk. 2. Ved opgørelsen af de i § 2, stk. 1,  

 nr. 2, nævnte gevinster og tab på værdipapirer medregnes  

 for hvert af indkomstårene 2001, 2002, 2003, 2004 og 2005 et  

 beløb svarende til 20 pct. af saldoen ved udgangen af  

 indkomståret 2001 på den efter de hidtil gældende regler i  

 § 4, stk. 4, i realrenteafgiftsloven, jf. lovbekendtgørelse  

 nr. 726 af 4. september 1995 med senere ændringer, nævnte  

 særlige saldo, jf. dog stk. 4. Ophører skattepligten efter  

 denne lov inden udløbet af den nævnte periode, medregnes et  

 resterende beløb ved opgørelsen af beskatningsgrundlaget for  

 ophørsåret.
 Stk. 3. Ved opgørelsen af de i § 2, stk. 1,  

 nr. 2, nævnte gevinster og tab på værdipapirer medregnes  

 for hvert af indkomstårene 2001, 2002, 2003, 2004 og 2005 et  

 beløb svarende til 20 pct. af saldoen ved udgangen af  

 indkomståret 2001 på den efter de hidtil gældende regler i  

 § 3 f, stk. 11, jf. § 4, stk. 4, i realrenteafgiftsloven,  

 jf. lovbekendtgørelse nr. 726 af 4. september 1995 med senere  

 ændringer, nævnte særlige saldo, jf. dog stk. 4.  

 Ophører skattepligten efter denne lov inden udløbet af den  

 nævnte periode, medregnes et resterende beløb ved  

 opgørelsen af beskatningsgrundlaget for ophørsåret.
Stk. 4. Udviser opgørelsen efter § 2, stk. 1,  

 nr. 2, tab på værdipapirer efter medregning af beløb efter  

 stk. 1, 2 og 3, medregnes der så stor en del af de resterende  

 beløb efter stk. 1, 2 og 3, at tabet om muligt udlignes.
Et  

 herefter resterende beløb efter stk. 1, 2 og 3 medregnes med lige  

 store beløb til beskatningsgrundlaget for den resterende del af  

 perioden.
 Stk. 5. Ved opgørelsen af de i § 2, stk. 1,  

 nr. 7, nævnte gevinster og tab på fast ejendom medregnes for  

 hvert af indkomstårene 2001, 2002, 2003, 2004 og 2005 et beløb  

 svarende til 20 pct. af et beløb, der opgøres som differencen  

 mellem på den ene side den skattemæssige værdi ved udgangen  

 af indkomståret 2001 opgjort efter de hidtil gældende regler i  

 § 4 b i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer, af de i § 2, stk. 1,  

 nr. 7, nævnte faste ejendomme og på den anden side den  

 skattemæssige værdi ved udgangen af indkomståret 2001 af de  

 samme faste ejendomme opgjort efter reglerne i nærværende lovs  

 § 13, stk. 3, jf. dog stk. 7. Ophører skattepligten  

 efter denne lov inden udløbet af den nævnte periode, medregnes  

 et resterende beløb ved opgørelsen af beskatningsgrundlaget for  

 ophørsåret.
 Stk. 6. Ved opgørelsen af de i § 2, stk. 1,  

 nr. 7, nævnte gevinster og tab på fast ejendom medregnes for  

 hvert af indkomstårene 2001, 2002, 2003, 2004 og 2005 et beløb  

 svarende til 20 pct. af saldoen ved udgangen af indkomståret 2001  

 på den efter de hidtil gældende regler i § 4 c i  

 realrenteafgiftsloven, jf. lovbekendtgørelse nr. 726 af 4. september  

 1995 med senere ændringer, nævnte særlige saldo, jf. dog  

 stk. 7. Ophører skattepligten efter denne lov inden  

 udløbet af den nævnte periode, medregnes et resterende  

 beløb ved opgørelsen af beskatningsgrundlaget for  

 ophørsåret.
Stk. 7. Udviser opgørelsen efter § 2, stk. 1,  

 nr. 7, tab på fast ejendom efter medregning af beløb efter  

 stk. 5 og 6, medregnes der så stor en del af det resterende  

 beløb efter stk. 5 og 6, at tabet om muligt udlignes.
Et herefter  

 resterende beløb efter stk. 5 og 6 medregnes med lige store  

 beløb til afgiftsgrundlaget for den resterende del af perioden.
 § 37. Aktiver i et datterselskab, hvis afkast for  

 afgiftsåret 1999 har været omfattet af afgiftsberegningen efter  

 § 3 f i realrenteafgiftsloven, jf. lovbekendtgørelse nr. 726 af  

 4. september 1995 med senere ændringer, og hvis afkast for  

 indkomståret 2000 er omfattet af beskatningen efter denne lovs  

 § 9, stk. 1, anses ved beskatningen for indkomståret 2000  

 efter denne lovs § 9, stk. 1, for at være anskaffet til den  

 afgiftsmæssigt opgjorte værdi ved udgangen af afgiftsåret  

 1999.
 § 38. Tab på en af de i § 2, stk. 3, nr. 5,  

 omtalte kontrakter, der efter de hidtil gældende regler i § 4 e i  

 realrenteafgiftsloven, jf. lovbekendtgørelse nr. 726 af 4. september  

 1995 med senere ændringer, henstår uudnyttet ved udgangen af  

 indkomståret 1999, kan fremføres til fradrag efter reglerne i  

 denne lovs § 13, stk. 4.
§ 39. Negativ afgift efter de hidtil gældende regler i  

 realrenteafgiftslovens kapitel 1 og 2, jf. lovbekendtgørelse nr. 726  

 af 4. september 1995 med senere ændringer, der henstår uudnyttet  

 ved udgangen af indkomståret 1999, kan fremføres til fradrag i  

 summen af skat efter kapitel 2 og kapitel 3 i denne lov for  

 indkomståret 2000 og efterfølgende indkomstår.
Fradrag  

 skal ske før fradrag for negativ skat efter denne lov.
Fradrag skal  

 ske i det tidligst mulige indkomstår.
 3. I § 4, stk. 2, 1. pkt., ændres »er  

 udbytter og kursgevinst eller -tab omfattet af § 2, stk. 1, nr. 4«  

 til: »er kursgevinst eller -tab omfattet af § 2, stk. 1, nr.  

 4«.
 § 4.
- - - Stk. 2. Hvis en udloddende investeringsforenings anbringelse  

 af aktivmassen overskrider eller ifølge vedtægterne må  

 overskride en af de i stk. 1 anførte grænser og det ved  

 overskridelse af den i stk. 1, 1. pkt., nævnte grænse  

 på 25 pct. sker i mere end fem på hinanden følgende  

 bankdage, er udbytter og kursgevinst eller -tab omfattet af § 2,  

 stk. 1, nr. 4. Der ses dog bort fra overskridelser af den i stk. 1,  

 1. pkt., nævnte grænse på 25 pct. inden for en periode  

 på en måned efter tegningsperiodens udløb i henhold til  

 prospektet i forbindelse med nyetablering af investeringsforeningen, og der  

 ses bort fra overskridelser af den i stk. 1, 1. pkt., nævnte  

 grænse på 25 pct., hvis det godtgøres, at overskridelsen  

 ikke kan tilregnes investeringsforeningen som forsætlig eller uagtsom.  

 Udbytte anses for fortrinsvis at hidrøre fra afkastet af foreningens  

 aktiver som nævnt i § 2, stk. 1, eller § 3. Denne del af  

 udbyttet er omfattet af bestemmelsen i § 2, stk. 1, nr. 4. Den  

 resterende del er skattefri efter reglerne i dette kapitel.
 4. I § 4, stk. 2, indsættes efter 1.  

 pkt.:
 »Kurstab er dog ikke fradragsberettiget efter reglerne i  

 dette kapitel, i det omfang kurstabet modsvarer udbytte, som ikke er  

 skattepligtigt efter reglerne i dette kapitel, jf. 7. pkt.«.
 Stk. 3. Ved opgørelserne efter stk. 1 og 2  

 medregnes aktiver som nævnt i § 2, stk. 1, nr. 3, med  

 værdien af de underliggende aktiver.
 Stk. 4. Ved anbringelser på sikret basis i aktiver som  

 nævnt i § 2, stk. 1, nr. 3, og i kontanter i tilknytning  

 hertil forstås anbringelser i de pågældende aktiver, der  

 overholder reglerne i Finanstilsynets bekendtgørelse om  

 investeringsforeningers adgang til at anbringe midler i finansielle  

 instrumenter samt at indgå terminsforretninger.
 5. I § 4, stk. 4, ændres
»Finanstilsynets bekendtgørelse om investeringsforeningers adgang  

 til at anbringe midler i finansielle instrumenter samt indgå  

 terminsforretninger« til: »Finanstilsynets bekendtgørelse om  

 investeringsforeningers og specialforeningers anvendelse af afledte  

 instrumenter«.
 § 7. Skattepligtige omfattet af § 1, stk. 1, er ikke  

 skattepligtige af den del af formueafkastet, som kan henføres til  

 livsforsikringshensættelser eller pensionshensættelser med  

 tillæg af en forholdsmæssig andel af  

 bonusudjævningshensættelser for forsikringer og pensionsaftaler,  

 der var i kraft ved udgangen af 1982, og som er i kraft ved udgangen af  

 indkomståret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt  

 bonus, der ikke er overført til præmiereserven, og en  

 forholdsmæssig andel af ufordelte beløb indeholdt i bonusfonden  

 på dette tidspunkt, bortset fra hensættelser vedrørende  

 livrenter uden ret til bonus tegnet før den 1. maj 1982.  

 Beskatningsgrundlaget efter §§ 2-6 nedsættes med den procentdel,  

 der svarer til forholdet mellem de i 1. pkt. nævnte hensættelser  

 og passiverne ifølge årsregnskabet med tillæg af den  

 udgiftsførte skat af årets afkast.
 6. I § 7, stk. 1, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 7. I § 7, stk. 2, 1. pkt., indsættes efter  

 »hensættelser«: »og passiver«.
Stk. 2. De i stk. 1 nævnte hensættelser  

 opgøres ved udgangen af hvert af indkomstårene.
Ved  

 opgørelsen fratrækkes en eventuel statsgaranti eller tilsagn om  

 statslig underskudsdækning.
Endvidere bortses fra hensættelser  

 vedrørende overtagen genforsikring og fra depoter, der modsvarer  

 hensættelser vedrørende forsikringer afgivet i  

 genforsikring.
- - - § 7.
- - - 8. I § 7, stk. 4, stk. 6 og stk. 7, nr.  

 2, ændres henholdsvis 2 steder, 3 steder og 1 sted »§ 16,  

 stk. 7« til: »§ 16, stk. 3«.
Stk. 4. For den sociale pensionsfond og hjælpe- og  

 understøttelsesfonde samt for statsgaranterede pensionskasser, der er  

 nævnt i § 36.22.11. på finansloven for 1995, fritages den  

 del af beskatningsgrundlaget, der svarer til forholdet mellem værdien  

 af formuen ved udgangen af 1982 og ved udgangen af indkomståret.  

 Værdien af formuen ved udgangen af 1982 nedsættes med 4 pct.  

 årligt af det oprindelige beløb.
Værdien af formuen ved  

 udgangen af 1982 opgøres til anskaffelsessummen, mens værdien af  

 formuen ved udgangen af indkomståret opgøres efter § 16,  

 stk. 7. For værdipapirer, der ikke er omfattet af § 16,  

 stk. 7, anvendes dog handelsværdien ved udgangen af 1982 og ved  

 udgangen af indkomståret.
Stk. 5. For Arbejdsmarkedets Tillægspension  

 opgøres de i stk. 1 nævnte hensættelser samlet for  

 hver årgang af medlemmer.
Der foretages alene opdeling efter køn  

 samt egen- og ægtefællepension.
Stk. 6. For Lønmodtagernes Dyrtidsfond,  

 kapitalpensionsfonde og tontineordninger fritages den del af  

 beskatningsgrundlaget, der svarer til forholdet mellem værdien af  

 formuen ved udgangen af 1982 og ved udgangen af indkomståret.
Ved  

 udbetaling efter 31. december 1982 af et indestående i fonden eller  

 ordningen formindskes den opgjorte værdi af formuen ved udgangen af  

 1982 med værdien af den pågældendes indestående  

 på dette tidspunkt.
Værdien af formuen i Lønmodtagernes  

 Dyrtidsfond ved udgangen af 1982 opgøres til anskaffelsessummen, mens  

 værdien af formuen ved udgangen af indkomståret opgøres  

 efter § 16, stk. 7. For aktiver, der ikke er omfattet af § 16,  

 stk. 7, skal Lønmodtagernes Dyrtidsfond dog anvende  

 handelsværdien ved udgangen af 1982 og ved udgangen af  

 indkomståret.
Kapitalpensionsfonde og tontineordninger skal  

 opgøre værdien af formuen efter reglerne i stk. 7, idet dog  

 pantebreve og andre fordringer opgøres til handelsværdien ved  

 udgangen af 1982 og til den ifølge § 16, stk. 7, regulerede  

 værdi ved udgangen af indkomståret.
Fast ejendom opgøres  

 til den kontante handelsværdi.
 9. I § 7, stk. 7, nr. 1, ændres »som de i  

 § 16, stk. 3, nr. 1, nævnte skattepligtige var i besiddelse  

 af ved udgangen af 1982« til: »som livsforsikringsvirksomheder og  

 pensionskasser, der er omfattet af lov om forsikringsvirksomhed,  

 Arbejdsmarkedets Tillægspension og Lønmodtagernes Dyrtidsfond  

 var i besiddelse af ved udgangen af 1982«.
Stk. 7. For de i § 1, stk. 2, nævnte  

 opsparingsformer fritages en så stor del af beskatningsgrundlaget efter  

 §§ 2-5, som værdien af kontoens indestående ved udgangen af  

 1982 udgør af værdien af indeståendet ved udgangen af  

 indkomståret.
For værdipapirdepoter udgør værdien af  

 indeståendet følgende beløb:
 1)	Ved udgangen af 1982 værdien af obligationer opgjort til et  

 gennemsnit af anskaffelseskurserne for de obligationer i den enkelte serie,  

 som de i § 16, stk. 3, nr. 1, nævnte skattepligtige var i  

 besiddelse af ved udgangen af 1982, værdien af pantebreve til kurs 85  

 samt børskursværdien af indeksobligationer, konvertible  

 obligationer, aktier og investeringsforeningscertifikater.
 2)	Ved udgangen af indkomståret den ifølge § 16,  

 stk. 7, regulerede værdi af obligationer og pantebreve samt  

 børskursværdien af indeksobligationer, konvertible obligationer,  

 aktier og investeringsforeningscertifikater.
Stk. 8. Hvis værdien af indeståendet på en  

 konto som nævnt i stk. 7 ved udgangen af et indkomstår er  

 nedbragt på grund af delvis udbetaling fra ordningen og denne  

 udbetaling overstiger tilvæksten efter 1. januar 1983, nedsættes  

 den beregnede værdi af kontoen ved udgangen af 1982 med et beløb  

 svarende til forskellen mellem udbetalingen og tilvæksten.
Bestemmelsen  

 finder tilsvarende anvendelse ved delvis udbetaling til en kontohaver fra de  

 i stk. 6 nævnte fonde og ordninger.
 10. I § 7, stk. 9, indsættes efter 2. pkt.:  

 »Stk. 8, 1. pkt., finder tilsvarende anvendelse.«.
 11. I § 7 indsættes efter stk. 9 som  

 stk. 10:
 »Stk. 10. Nedsættelse af beskatningsgrundlagene efter  

 stk. 1-9 foretages sideordnet med nedsættelse af  

 beskatningsgrundlagene efter § 15 og § 16. Den samme  

 hensættelse kan dog alene anvendes til nedsættelse af  

 beskatningsgrundlaget én gang.«.
Stk. 9. Ved overførsel af en forsikrings- eller  

 pensionsordning efter pensionsbeskatningslovens § 41 danner  

 kontantværdien af den del af opsparingen, der kan fradrages efter  

 stk. 1, 3, 6, 7 og 8, grundlag for fradrag i den nye ordning.
Det  

 beløb, der danner grundlag for fritagelse i den nye ordning, kan dog  

 aldrig overstige det faktisk overførte beløb.
Ved  

 overførsel af forsikrings- eller pensionsporteføljer mellem  

 forsikringsselskaber eller pensionskasser finder tilsvarende regler  

 anvendelse.
 § 8. Af de i § 1 nævnte livsforsikringsselskaber,  

 pensionskasser, pensionsfonde samt opsparings- og pensionsordninger betales  

 en skat til staten på 5 pct. af følgende former for  

 formueafkast:
 12. I § 8, stk. 1, nr. 2, indsættes efter  

 »jf. § 2, stk. 3, nr. 1 og 3«: «, i foreninger, der ikke  

 oppebærer formueafkast som nævnt i nr. 1«.
 1)	Formueafkast som nævnt i § 2, stk. 3, nr. 2-6, af  

 aktier, anparter, andelsbeviser, investeringsbeviser i akkumulerende  

 investeringsforeninger og konvertible obligationer, i det omfang der ikke er  

 skattepligt efter reglerne i kapitel 2.
 2)	Afkast af investeringsbeviser i udloddende investeringsforeninger, i  

 det omfang der ikke er skattepligt efter reglerne i kapitel 2, bortset fra  

 afkast, der modsvarer afkast af indeksobligationer, jf. § 2,  

 stk. 3, nr. 1 og 3.
 3)	Renter af kontantkonti efter § 1, stk. 2, nr. 1 og 2, der  

 tilskrives på grundlag af afkastet af værdipapirer, som er  

 udskilt fra pengeinstituttets øvrige værdipapirer, i det omfang  

 disse renter modsvarer afkast, for hvilket der ikke er skattepligt efter  

 reglerne i kapitel 2, bortset fra afkast, der modsvarer afkast af  

 indeksobligationer, jf. § 2, stk. 3, nr. 1 og 3.
 4)	Valutakursgevinst og -tab vedrørende afkast, der er  

 skattepligtigt efter reglerne i dette kapitel.
 13. § 8, stk. 2, affattes således:
 Stk. 2. Skattepligtige efter § 1, stk. 1, nr. 1-9,  

 skal ikke medregne afkast af aktier eller andele i selskaber, hvori den  

 skattepligtige direkte eller indirekte ejer 25 pct. eller mere af aktie-  

 eller andelskapitalen (datterselskaber), jf. dog § 9.
»Stk. 2. Skattepligtige efter § 1, stk. 1, skal ikke  

 medregne afkast af aktier og andele i selskaber, hvori den skattepligtige  

 direkte eller indirekte ejer 25 pct. eller mere af aktie- eller  

 andelskapitalen (datterselskaber), for den periode, hvor § 9,  

 stk. 1, finder anvendelse, eller hvis datterselskabet selv er  

 skattepligtigt efter denne lov.
En flerhed af skattepligtige efter § 1,  

 stk. 1, der udøver virksomhed på grundlag af fælles  

 aftale, anses i denne relation for at udgøre ét selskab.«.
 14. § 9 affattes således:
§ 9. Skattepligtige efter § 1, stk. 1, nr. 1-9  

 (moderselskabet), der direkte eller indirekte ejer 25 pct. eller mere af  

 aktie- eller andelskapitalen i et selskab (datterselskabet), skal ved  

 opgørelsen af beskatningsgrundlaget efter kapitel 2 og kapitel 3  

 medregne den del af datterselskabets beskatningsgrundlag opgjort efter denne  

 lov, der svarer til den største af moderselskabet ejede andel af  

 datterselskabets aktie- eller anpartskapital i indkomståret.
Overskud  

 eller underskud ved drift af fast ejendom som nævnt i § 2,  

 stk. 1, nr. 7, eller virksomhed som nævnt i § 2, stk. 1,  

 nr. 8, opgøres efter reglerne i § 13, stk. 2, 1. pkt.  

 Skattemæssige afskrivninger foretages med samme sats som ved  

 opgørelsen af den skattepligtige indkomst.
Dog medregnes kun  

 beskatningsgrundlag for den periode, hvori ejerbetingelsen er opfyldt, og kun  

 såfremt datterselskabet ikke selv er skattepligtigt efter denne  

 lov.
»§ 9. Skattepligtige efter § 1, stk. 1,  

 (moderselskabet), der direkte eller indirekte ejer 25 pct. eller mere af  

 aktie- eller andelskapitalen i et selskab (datterselskabet), hvis virksomhed  

 i væsentlig grad består i investering i fast ejendom eller er af  

 finansiel karakter, skal ved opgørelsen af beskatningsgrundlaget efter  

 kapitel 2 henholdsvis kapitel 3 medregne den del af datterselskabets  

 beskatningsgrundlag, der svarer til den gennemsnitlige andel af  

 datterselskabets aktie- eller andelskapital, som moderselskabet har ejet i  

 indkomståret.
En flerhed af skattepligtige efter § 1, stk. 1,  

 der udøver virksomhed på grundlag af fælles aftale, anses  

 i denne relation for at udgøre ét selskab.
Overskud eller  

 underskud ved drift af fast ejendom som nævnt i § 2, stk. 1,  

 nr. 7, og overskud eller underskud ved drift af virksomhed som nævnt i  

 § 2, stk. 1, nr. 8, bortset fra overskud eller underskud af  

 finansierings- og investeringsvirksomhed, opgøres efter reglerne i  

 § 13, stk. 2. Formueafkast af aktiver og passiver i finansierings-  

 og investeringsvirksomheder medregnes efter de for det enkelte aktiv eller  

 passiv i denne lov fastsatte regler.
Der medregnes kun beskatningsgrundlag  

 for den periode, hvori ejerbetingelsen er opfyldt, og kun såfremt  

 datterselskabet ikke selv er skattepligtigt efter denne lov.
Ejer et  

 datterselskab, der selv er skattepligtigt efter denne lov, direkte eller  

 indirekte 25 pct. eller mere af aktie- eller andelskapitalen i et selskab,  

 medregnes dette selskabs beskatningsgrundlag i videst muligt omfang hos  

 datterselskabet.
En eventuel resterende del af selskabets beskatningsgrundlag  

 medregnes hos moderselskabet.
Stk. 2. Indkomstskatter betalt af datterselskabet, der  

 forholdsmæssigt kan henføres til den del af datterselskabets  

 beskatningsgrundlag, der medregnes ved moderselskabets  

 indkomstopgørelse efter denne lov, fradrages i skatterne efter kapitel  

 2 og kapitel 3, dog højst med et beløb svarende til skatten af  

 beskatningsgrundlaget i datterselskabet.
Dette gælder dog ikke, hvis  

 datterselskabet er sambeskattet med moderselskabet, jf. selskabsskattelovens  

 § 31. Ligningslovens § 33, stk. 2, finder tilsvarende  

 anvendelse.
Stk.2. Datterselskabets virksomhed anses for i væsentlig grad  

 at bestå i investering i fast ejendom eller at være af finansiel  

 karakter, hvis mindst 33 1/3 pct. af dets indtægter stammer fra  

 investering i fast ejendom eller fra finansiel virksomhed eller  

 forsikringsvirksomhed, eller hvis handelsværdien af dets faste  

 ejendommme eller finansielle aktiver udgør mindst 33 1/3 pct. af  

 handelsværdien af selskabets samlede aktiver.
Ved denne  

 bedømmelse ses bort fra indkomst fra og værdi af aktier og  

 obligationer m.v., af hvilke gevinst og tab løbende medregnes ved  

 opgørelsen af datterselskabets skattepligtige indkomst  

 (lagerprincippet) forudsat, at datterselskabet ikke er omfattet af  

 bestemmelserne i selskabsskattelovens § 32, og indkomst fra og  

 værdi af aktier og fast ejendom, i det omfang skattefrie avancer i  

 medfør af selskabsskattelovens § 13, stk. 8-13, anses for  

 medgået til udbetalinger til de forsikrede, til hensættelser og  

 til skat efter denne lov.
Dette gælder dog ikke, såfremt  

 moderselskabet indgår i en sambeskatning, jf. selskabsskattelovens  

 § 31, der ikke omfatter moderselskabets datterselskaber.
Der ses  

 endvidere bort fra indkomst fra og værdi af aktier i selskaber, hvori  

 datterselskabet direkte eller indirekte ejer 25 pct. eller mere af aktie-  

 eller andelskapitalen.
I stedet inddrages indkomst og formue i de  

 pågældende selskaber forholdsmæssigt efter datterselskabets  

 direkte eller indirekte ejerandele.
Stk. 3. Afkast af aktier i datterselskabet medregnes ikke ved  

 opgørelsen af beskatningsgrundlaget for den periode, hvor stk. 1  

 finder anvendelse.
Endvidere ses der ved opgørelsen af  

 beskatningsgrundlaget for denne periode bort fra fordringer og gæld  

 mellem moderselskabet og datterselskabet.
Stk. 3. Ved opgørelsen af datterselskabets  

 beskatningsgrundlag efter kapitel 2 henholdsvis kapitel 3 for en periode,  

 hvori ejerbetingelsen for inddragelse under beskatning efter stk. 1 er  

 opfyldt, kan der foretages fradrag for et beløb svarende til det  

 beløb, hvormed for samme periode summen af driftsudgifter,  

 hensættelser m.v., som er fradragsberettigede efter skattelovgivningens  

 almindelige regler, uden at være fradragsberettigede efter reglerne i  

 denne lov, overstiger de samlede indtægter, som er skattepligtige efter  

 skattelovgivningens almindelige regler, uden at være skattepligtige  

 efter reglerne i denne lov.
For udenlandske forsikringsselskaber skal  

 hensættelser til dækning af forpligtelserne over for de  

 forsikrede opgøres efter de regler, der gælder for tilsvarende  

 danske forsikringsselskaber.
Er fradragsbeløbet mindre end  

 datterselskabets beskatningsgrundlag efter kapitel 2 og kapitel 3 før  

 fradrag, fordeles fradraget forholdsmæssigt.
Overstiger  

 fradragsbeløbet datterselskabets beskatningsgrundlag efter kapitel 2  

 og kapitel 3 før fradrag, kan den overskydende del af beløbet  

 fradrages ved opgørelsen af datterselskabets beskatningsgrundlag for  

 efterfølgende perioder.
Fradrag skal ske i den tidligst mulige  

 periode.
 Stk. 4. Aktiver i et datterselskab, der inddrages under  

 beskatning efter stk. 1, anses ved beskatning efter stk. 1 for  

 anskaffet til handelsværdien på tidspunktet for  

 inddragelsen.
Stk. 4. Indkomstskatter betalt af datterselskabet, der  

 forholdsmæssigt kan henføres til den del af datterselskabets  

 beskatningsgrundlag, der medregnes ved moderselskabets  

 indkomstopgørelse efter denne lov, kan fradrages i skatterne efter  

 kapitel 2 henholdsvis kapitel 3, dog højst med et beløb,  

 svarende til skatten af beskatningsgrundlaget i datterselskabet.
Hvis  

 moderselskabet indgår i en sambeskatning, jf. selskabsskattelovens  

 § 31, der ikke omfatter datterselskabet, og moderselskabets  

 skattepligtige indkomst er negativ, kan som indkomstskatter betalt af  

 datterselskabet, jf. 1. pkt., højst medregnes et beløb svarende  

 til den beregnede indkomstskat af summen af moderselskabets skattepligtige  

 indkomst og den del af datterselskabets skattepligtige indkomst, der svarer  

 til den gennemsnitlige ejerandel i indkomståret.
I tilfælde, hvor  

 flere datterselskaber er omfattet af bestemmelsen i 2. pkt., kan som  

 indkomstskat betalt af disse datterselskaber højst medregnes et  

 beløb svarende til den beregnede indkomstskat af summen af  

 moderselskabets skattepligtige indkomst og den del af hvert af disse  

 datterselskabers skattepligtige indkomster, der svarer til den gennemsnitlige  

 ejerandel i indkomståret.
Den beregnede indkomstskat, jf. 3 pkt.,  

 fordeles mellem datterselskaberne efter forholdet mellem den medregnede del  

 af datterselskabets skattepligtige indkomst og summen af de medregnede dele  

 af datterselskabernes skattepligtige indkomster.
I tilfælde, hvor  

 datterselskabet er sambeskattet med andre datterselskaber, jf.  

 selskabsskattelovens § 31, finder 1. og 2. pkt. tilsvarende anvendelse  

 på indkomstskatter, der er betalt af sambeskatningsindkomsten.
Hvis et  

 moderselskab i medfør af stk. 9 skal medregne fortjeneste  

 på aktiver og passiver i et datterselskab, nedsættes  

 moderselskabets skat efter kapitel 2 henholdsvis kapitel 3 med halvdelen af  

 den forholdsmæssige del af den indkomstskat, der kunne være  

 pålignet datterselskabet af gevinst på aktiver og passiver,  

 såfremt datterselskabet havde afstået aktiverne og passiverne  

 på samme tidspunkt.
Aktiverne og passiverne som nævnt i  

 stk. 9 anses ved opgørelsen af den indkomstskat, der kunne  

 være pålignet datterselskabet, for anskaffet henholdsvis  

 afstået til de i stk. 9 nævnte handelsværdier.  

 Fradraget skal dog ikke kunne overstige halvdelen af den del af  

 moderselskabets skat efter kapitel 2 henholdsvis kapitel 3, som  

 forholdsmæssigt falder på gevinst på aktiver og passiver i  

 datterselskabet, der er medregnet ved opgørelsen af moderselskabets  

 beskatningsgrundlag efter kapitel 2 henholdsvis kapitel 3. Ligningslovens  

 § 33, stk. 2, finder tilsvarende anvendelse.
Stk. 5. Moderselskabet fører for hvert datterselskab,  

 der er inddraget under beskatning efter stk. 1, en konto for skatter  

 efter kapitel 2 henholdsvis kapitel 3 af gevinst eller tab på aktiver  

 og passiver, der ved beskatning efter denne lov opgøres efter reglerne  

 i § 13, stk. 3 (lagerprincippet). På kontoen indgår den  

 del af moderselskabets skat efter kapitel 2 henholdsvis kapitel 3, der svarer  

 til skatten af gevinst på aktiver og passiver i datterselskabet,  

 og som der ikke er givet fradrag for efter stk. 4, 1. pkt.
Overstiger  

 den forholdsmæssige andel af datterselskabets indkomstskat opgjort  

 efter stk. 4, 1. pkt., der svarer til skatten af gevinst på  

 aktiver og passiver, den forholdsmæssige andel af moderselskabets skat  

 efter kapitel 2 henholdsvis kapitel 3 af gevinst på de samme  

 aktiver og passiver, kan det overskydende beløb, der kan rummes inden  

 for saldoen, fradrages i moderselskabets øvrige skat efter kapitel 2  

 henholdsvis kapitel 3. Saldoen nedsættes med det fradragne  

 beløb.
Kan et fradragsberettiget beløb ikke rummes i  

 moderselskabets øvrige skat efter kapitel 2 henholdsvis kapitel 3,  

 udbetales beløbet kontant.
Hvis der er tab på aktiver, beregnes  

 en negativ skat, der fragår i saldoen.
Hvis et moderselskab i  

 medfør af stk. 9 skal medregne fortjeneste på aktiver og  

 passiver, og halvdelen af den forholdsmæssige andel af datterselskabets  

 indkomstskat opgjort efter stk. 4, 3. pkt., af gevinst på aktiver  

 og passiver, overstiger halvdelen af den forholdsmæssige andel af  

 moderselskabets skat efter kapitel 2 henholdsvis kapitel 3 af gevinst  

 på de samme aktiver og passiver, kan det overskydende beløb, der  

 kan rummes inden for saldoen, fradrages i moderselskabets øvrige skat  

 efter kapitel 2 henholdsvis kapitel 3. 4.-6. pkt. finder tilsvarende  

 anvendelse.
Stk. 6. Moderselskabet kan ved opgørelsen af  

 beskatningsgrundlaget efter kapitel 2 henholdsvis kapitel 3 vælge at se  

 bort fra negativt beskatningsgrundlag hidrørende her fra landet eller  

 fra fremmed stat, Færøerne eller Grønland, herunder et  

 til negativ skat fremført fra tidligere år, jf. § 18,  

 svarende negativt beskatningsgrundlag.
Der ses bort fra så stor en del  

 af det negative beskatningsgrundlag, at beskatningsgrundlaget efter kapitel 2  

 henholdsvis kapitel 3 svarer til det samlede positive formueafkast, der er  

 omfattet af lempelsen efter stk. 4. Det beløb, der ses bort fra,  

 omregnes til negativ skat og fradrages efter reglerne i § 18.
 Stk. 7. Stk. 4-6 finder ikke anvendelse, hvis datterselskabet  

 er sambeskattet med moderselskabet, jf. selskabsskattelovens § 31. I stedet  

 finder § 14, stk. 2, og § 19, stk. 1-4, anvendelse.
Stk. 8. Afkast af aktier i datterselskabet medregnes ikke ved  

 opgørelsen af beskatningsgrundlaget for den periode, hvor stk. 1  

 finder anvendelse.
Endvidere ses der ved opgørelsen af  

 beskatningsgrundlaget for denne periode bort fra fordringer og gæld  

 mellem moderselskabet og datterselskabet.
 Stk. 9. Aktiver og passiver i et datterselskab, der inddrages  

 under beskatning efter stk. 1, anses ved beskatning efter stk. 1  

 for anskaffet til handelsværdien på tidspunktet for inddragelsen.  

 Aktiver og passiver i et datterselskab, der udgår af beskatning efter  

 stk. 1, anses ved beskatning efter stk. 1 for afstået til  

 handelsværdien på det tidspunkt, hvor datterselskabet udgår  

 af beskatningen efter stk. 1.«.
§ 11. Livsforsikringsselskaber og forsikringsselskaber som  

 nævnt i § 1, stk. 1, nr. 1 og 2, der er hjemmehørende  

 i udlandet, på Færøerne eller i Grønland, skal  

 foretage en regnskabsmæssig udskillelse af de aktiver, der ligger til  

 sikring af de i her i landet tegnede forsikringer.
Beskatningsgrundlaget  

 omfatter formueafkastet af de nævnte aktiver opgjort efter reglerne i  

 denne lov.
 15. I § 11 ændres »de i her i landet tegnede  

 forsikringer« til: »de forsikringer, der er tegnet her i landet «.
 16. I § 11 indsættes som stk. 2:
 »Stk. 2. Bestemmelsen i stk. 1 finder ikke anvendelse  

 på livsforsikringsselskaber og forsikringsselskaber, der udelukkende  

 udbyder forsikringer eller pensionskasseordninger, der er omfattet af  

 pensionsbeskatningslovens §§ 53 A eller 53 B, eller forsikringer, der  

 ikke er omfattet af pensionsbeskatningsloven, og som alene kan komme til  

 udbetaling i tilfælde af den forsikredes sygdom, invaliditet eller  

 død inden forsikringens aftalte udløbstidspunkt, såfremt  

 det aftalte udløbstidspunkt ikke ligger senere end første  

 policedag efter den forsikredes fyldte 80. år.«.
 § 13.
- - - 17. I § 13, stk. 3, indsættes efter 4.  

 pkt.:
Stk. 3. Gevinst eller tab på obligationer, pantebreve og  

 andre fordringer, investeringsbeviser, aktier, anparter, andelsbeviser og  

 konvertible obligationer samt fast ejendom opgøres som forskellen  

 mellem værdien af det pågældende aktiv ved  

 indkomstårets udløb og værdien ved indkomstårets  

 begyndelse (lagerprincippet). Er aktivet anskaffet i indkomståret,  

 opgøres gevinst eller tab som forskellen mellem værdien ved  

 indkomstårets udløb og anskaffelsessummen omregnet til  

 kontantværdi.
Er aktivet realiseret i indkomståret,  

 opgøres gevinst eller tab som forskellen mellem afståelsessummen  

 omregnet til kontantværdi og værdien ved indkomstårets  

 begyndelse.
Er aktivet anskaffet og afstået i samme indkomstår,  

 opgøres gevinst og tab som forskellen mellem afståelsessummen  

 omregnet til kontantværdi og anskaffelsessummen omregnet til  

 kontantværdi.
Hvis et aktiv, der tidligere var skattefrit, bliver  

 skattepligtigt, betragtes aktivet som anskaffet for handelsværdien ved  

 begyndelsen af det indkomstår, hvori skattepligten indtræder.  

 Hvis et aktiv, der tidligere var skattepligtigt, bliver skattefrit,  

 opgøres gevinst eller tab ved udgangen af det sidste indkomstår,  

 hvori skattepligten består, som om aktivet blev solgt for  

 handelsværdien på dette tidspunkt.
Ved aktiver i fremmed valuta  

 opgøres værdien i danske kroner.
 »Likvidationsprovenu, der udloddes fra aktieselskaber,  

 anpartsselskaber, andelsselskaber, investeringsforeninger m.v. i det  

 kalenderår, hvori selskabet endeligt opløses, anses som  

 salgssum.«.
 5.-7. pkt. bliver herefter 6.-8. pkt.
 18. I § 13, stk. 3, indsættes efter 6.  

 pkt., der bliver 7. pkt.,:
 »Aktier m.v. i selskaber, der inddrages under beskatning  

 efter § 9, anses ved beskatning efter § 3 eller § 8 for  

 afstået til handelsværdien på tidspunktet for inddragelsen.  

 Aktier m.v. i selskaber, der udgår af beskatningen efter § 9,  

 anses ved beskatningen efter § 3 eller § 8 for anskaffet til  

 handelsværdien på det tidspunkt, hvor selskabet udgår af  

 beskatningen efter § 9.«.
§ 14. For livsforsikringsselskaber, der er skattepligtige  

 efter selskabsskatteloven, nedsættes beskatningsgrundlagene efter denne  

 lov med en procentdel af den skattepligtige indkomst for det  

 indkomstår, der svarer til indkomståret efter denne lov.
For det  

 skattepligtige formueafkast efter kapitel 2 svarer denne procentdel til  

 forholdet mellem på den ene side det skattepligtige formueafkast efter  

 kapitel 2 og på den anden side livsforsikringsselskabets samlede  

 formueafkast ganget med 100. For det skattepligtige formueafkast efter  

 kapitel 3 svarer denne procentdel til forholdet mellem på den ene side  

 det skattepligtige formueafkast efter kapitel 3 og på den anden side  

 livsforsikringsselskabets samlede formueafkast ganget med 100. I  

 opgørelsen af det samlede afkast opgøres afkast, der ikke er  

 skattepligtigt efter denne lov, efter selskabsskattelovgivningens regler, dog  

 således at skattefrie ejendomsavancer, som efter selskabsskattelovens  

 § 13, stk. 8-13, anses for medgået til udbetalinger til de  

 forsikrede, til hensættelser og til skat efter denne lov, indgår  

 ved beregningen af det samlede afkast.
 19. I § 14, stk. 1, 1. pkt., indsættes efter  

 »indkomståret efter denne lov«: »efter fradrag af underskud fra  

 tidligere indkomstår, jf. ligningslovens § 15«.
 20. I § 14, stk. 1, indsættes efter 1.  

 pkt.:
 »Ved opgørelsen af den skattepligtige indkomst  

 tages ikke hensyn til indkomst hos selskaber, som livsforsikringsselskabet er  

 sambeskattet med, jf. selskabsskattelovens § 31, jf. dog stk. 2.«.
 2.-4. pkt. bliver herefter 3.-5. pkt.
 21. § 14, stk. 1, 4. pkt., der bliver 5. pkt., affattes  

 således:
 »Ved opgørelsen af det samlede formueafkast finder  

 reglerne i denne lov tilsvarende anvendelse ved opgørelsen af afkast,  

 der ikke er skattepligtigt efter denne lov.«.
Stk. 2. I tilfælde, hvor et livsforsikringsselskab skal  

 medregne afkast i datterselskaber efter § 9 og datterselskabet samtidig  

 er omfattet af sambeskatning efter selskabsskattelovens § 31,  

 gælder stk. 1 tilsvarende på det samlede  

 beskatningsgrundlag.
Som skattepligtig indkomst anvendes  

 sambeskatningsindkomsten, dog således at skattefrie udbytter og aktie-  

 og ejendomsavancer i de sambeskattede selskaber, som efter  

 selskabsskattelovens § 13, stk. 8-13, anses for medgået til  

 udbetalinger til de forsikrede, til hensættelser og til skat efter  

 denne lov, indgår ved beregningen af det samlede afkast.
 22. § 14, stk. 2, 2. pkt., affattes  

 således:
 »Som skattepligtig indkomst anvendes summen af  

 livsforsikringsselskabets skattepligtige indkomst og en til den andel, der  

 skal medregnes ved beskatningen efter § 9, svarende forholdsmæssig  

 andel af de sambeskattede datterselskabers skattepligtige indkomst.«.
 Stk. 3. Nedsættelse af beskatningsgrundlagene efter  

 stk. 1 og 2 foretages forud for nedsættelse efter §§ 7, 15  

 eller 16.
 23. § 14, stk. 3, ophæves.
 Stk. 4 bliver herefter stk. 3.
 Stk. 4. Stk. 1-3 finder tilsvarende anvendelse for  

 hjælpe- og understøttelsesfonde som nævnt i § 1,  

 stk. 1, nr. 7, der er skattepligtige efter selskabsskatteloven.
 24. I § 14, stk. 4, der bliver stk. 3,  

 ændres »Stk. 1-3« til: »Stk. 1 og 2«.
 25. I § 14 indsættes efter stk. 4,  

 der bliver stk. 3, som nyt stykke:
 »Stk. 4. Nedsættelse af beskatningsgrundlagene efter  

 stk. 1-3 foretages efter nedsættelse af beskatningsgrundlagene  

 efter §§ 7, 15 og 16.«.
§ 15. Skattepligtige omfattet af § 1, stk. 1, er  

 ikke skattepligtige af den del af formueafkastet, som kan henføres til  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B.
Beskatningsgrundlaget  

 nedsættes med den procentdel, der svarer til forholdet mellem  

 livsforsikringshensættelserne henholdsvis pensionshensættelserne  

 til de pågældende livsforsikringer og pensionsordninger og  

 passiverne ifølge årsregnskabet med tillæg af den  

 udgiftsførte skat af årets afkast.
 26. I § 15, stk. 1, 1. pkt., indsættes efter  

 »pensionsbeskatningslovens §§ 53 A eller 53 B«: »eller forsikringer, der  

 ikke er omfattet af pensionsbeskatningsloven, og som alene kan komme til  

 udbetaling i tilfælde af den forsikredes sygdom, invaliditet eller  

 død inden forsikringens aftalte udløbstidspunkt, såfremt  

 det aftalte udløbstidspunkt ikke ligger senere end første  

 policedag efter den forsikredes fyldte 80. år«.
Stk. 2. Ved beregningen af nedsættelsen efter  

 stk. 1 ses der ved fastsættelsen af beskatningsgrundlaget og  

 livsforsikringshensættelserne henholdsvis pensionshensættelserne  

 bort fra den del, der vedrører opsparing i investeringsfonde.
Er  

 forsikringer eller pensionskasseordninger omfattet af  

 pensionsbeskatningslovens §§ 53 A eller 53 B tilknyttet  

 investeringsfonde, forhøjes nedsættelsen efter stk. 1 med  

 disse forsikringstageres eller pensionsopspareres andele af hele  

 beskatningsgrundlaget for hver af de pågældende  

 investeringsfonde.
 27. I § 15, stk. 1, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 28. I § 15, stk. 2, 2. pkt., indsættes efter  

 »pensionsbeskatningslovens §§ 53 A eller 53 B«: »eller forsikringer, der  

 ikke er omfattet af pensionsbeskatningsloven, som nævnt i stk. 1,  

 1. pkt.,«.
 29. § 15, stk. 3, 2. pkt., ophæves og i  

 stedet indsættes:
Stk. 3. Pensionsinstitutter omfattet af § 1, stk. 1,  

 er ikke skattepligtige af den del af formueafkastet, der kan henføres  

 til forsikrings- og pensionsaftaler med kommuner for disses  

 tjenestemandspensionsforpligtelser.
Stk. 1, 2. pkt., og stk. 2  

 finder tilsvarende anvendelse.
 »Beskatningsgrundlaget nedsættes med den procentdel,  

 der svarer til forholdet mellem passiverne for de pågældende  

 forsikrings- og pensionsaftaler, og passiverne ifølge  

 årsregnskabet med tillæg af betalt acontoskat, jf. § 20,  

 stk. 1, og fradrag af afsat tilgodehavende endelig skat, jf. § 22,  

 stk. 1. Stk. 2 finder tilsvarende anvendelse.«.
Stk. 4. Skattepligtige som nævnt i § 1,  

 stk. 1, er ikke skattepligtige af den del af formueafkastet, som kan  

 henføres til børneopsparingsordninger omfattet af  

 pensionsbeskatningslovens § 51. Livsforsikringsselskabers  

 beskatningsgrundlag nedsættes med den procentdel, der svarer til  

 forholdet mellem livsforsikringshensættelserne til  

 børneopsparingsordninger omfattet af pensionsbeskatningslovens  

 § 51 og passiverne ifølge årsregnskabet med tillæg af  

 den udgiftsførte skat af årets afkast.
Pengeinstitutters  

 beskatningsgrundlag vedrørende puljeindlån nedsættes med  

 den procentdel, der svarer til forholdet mellem puljeindlån  

 vedrørende børneopsparingsordninger omfattet af  

 pensionsbeskatningslovens § 51 og de samlede puljeindlån.  

 Stk. 2 finder tilsvarende anvendelse.
 30. I § 15, stk. 4, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
 Stk. 5. Livsforsikringsselskaber omfattet af § 1,  

 stk. 1, er ikke skattepligtige af den del af formueafkastet, som kan  

 henføres til forsikringer, der er tegnet i selskabets filial i  

 udlandet, på Færøerne eller i Grønland, og hvis  

 ejer ikke er omfattet af kildeskattelovens § 1. Stk. 1, 2. pkt., og  

 stk. 2 finder tilsvarende anvendelse.
 31. I § 15, stk. 5, 1. pkt., ændres »og hvis  

 ejer ikke er omfattet af kildeskattelovens § 1« til: »og hvis ejer ikke  

 er skattepligtig efter kildeskattelovens § 1, eller hvis ejer er  

 skattepligtig efter kildeskattelovens § 1, men efter bestemmelserne i en  

 dobbeltbeskatningsoverenskomst er hjemmehørende i en fremmed stat,  

 på Færøerne eller i Grønland«.
 32. I § 15, stk. 5, indsættes efter 2.  

 pkt.:
 »Ejeren af forsikringen skal på opfordring fra  

 livsforsikringsselskabet afgive erklæring om, hvorvidt den  

 pågældende er skattepligtig til Danmark, jf. 1. pkt.«.
 33. I § 15 indsættes efter stk. 5 som  

 nye stykker:
 »Stk. 6. § 7, stk. 2, finder tilsvarende anvendelse  

 ved opgørelsen af de hensættelser og passiver, der er  

 nævnt i stk. 1-5.
 Stk. 7. Nedsættelse af beskatningsgrundlagene efter  

 stk. 1-5 foretages sideordnet med nedsættelse af  

 beskatningsgrundlagene efter § 7 og § 16. Den samme  

 hensættelse kan dog alene anvendes til nedsættelse af  

 beskatningsgrundlaget én gang.«.
 § 16. Skattepligtige omfattet af § 1, stk. 1, er  

 ikke skattepligtige af den del af formueafkastet, som kan henføres til  

 hensættelser vedrørende livrenter uden ret til bonus tegnet  

 før den 1. maj 1982, jf. stk. 2-7. Beskatningsgrundlaget  

 nedsættes med den procentdel, der svarer til forholdet mellem  

 hensættelser vedrørende livrenter uden ret til bonus, jf.  

 stk. 2, og passiverne ifølge årsregnskabet med tillæg  

 af den udgiftsførte skat af årets afkast.
 34. I § 16, stk. 1, 1. pkt., udgår «, jf.  

 stk. 2-7«.
 35. I § 16, stk. 1, 2. pkt., ændres  

 »passiverne ifølge årsregnskabet med tillæg af den  

 udgiftsførte skat af årets afkast« til: »passiverne  

 ifølge årsregnskabet med tillæg af betalt acontoskat, jf.  

 § 20, stk. 1, og fradrag af afsat tilgodehavende endelig skat, jf.  

 § 22, stk. 1«.
Stk. 2. Hensættelser vedrørende livrenter uden  

 ret til bonus beregnes for hver kontrakt ud fra den eller de berettigedes  

 alder og den resterende ydelsesrække, der er aftalt inden 1. juli 1983.  

 Denne ydelsesrække diskonteres tilbage til udgangen af  

 indkomståret med en rente svarende til den gennemsnitlige afkastprocent  

 af livsforsikringsselskabets obligationsbeholdning.
Afkastprocenten beregnes  

 ud fra kurserne på selskabets obligationer som nævnt i  

 stk. 3 ved udgangen af indkomståret, idet kurserne reguleres efter  

 stk. 7. For hver obligationsserie beregnes en effektiv rente svarende  

 til kursen og det resterende amortisationsforløb.
De således  

 fundne effektive renter vejes sammen til et totalt gennemsnit, idet  

 selskabets kursværdier i hver serie ved udgangen af indkomståret  

 anvendes som vægte.
 36. § 16, stk. 2, 3. pkt., affattes således:  

 »Afkastprocenten beregnes ud fra kurserne på selskabets  

 børsnoterede obligationer, bortset fra indeksobligationer, konvertible  

 obligationer og præmieobligationer, ved udgangen af indkomståret,  

 idet kurserne reguleres efter stk. 3.«.
 37. § 16, stk. 3-6, ophæves.
 Stk. 7 bliver herefter stk. 3.
 Stk. 3. Den i stk. 2 nævnte afkastprocent  

 opgøres årligt på grundlag af følgende effektive  

 renter for børsnoterede obligationer bortset fra indeksobligationer,  

 konvertible obligationer og præmieobligationer:
 1)	Den gennemsnitlige rente af obligationsbeholdningerne i  

 livsforsikringsselskaber og pensionskasser, der er omfattet af lov om  

 forsikringsvirksomhed, Arbejdsmarkedets Tillægspension og  

 Lønmodtagernes Dyrtidsfond, jf. stk. 4 og 5.
 2)	Den af Københavns Fondsbørs opgjorte gennemsnitlige  

 effektive obligationsrente, jf. stk. 6.
Stk. 4. Den i stk. 3, nr. 1, nævnte gennemsnitlige  

 rente opgøres ud fra de nævnte institutioners beholdninger i de  

 enkelte obligationsserier et år før indkomstårets  

 begyndelse.
For hver obligationsserie beregnes en rente efter reglerne i  

 stk. 5. De således fundne renter vejes sammen til renten i  

 stk. 3, nr. 1, idet institutionernes samlede kursværdier efter  

 stk. 7 i hver serie et år før indkomstårets  

 begyndelse anvendes som vægte.
Stk. 5. Til brug for afkastsatsen beregnes en rente for hver  

 obligationsserie med udgangspunkt i den beregnede rente for serien to  

 år før indkomstårets begyndelse.
For serier, der er lukket  

 to år før indkomstårets begyndelse, anvendes denne rente  

 uændret.
For åbne serier sammenvejes denne rente med et simpelt  

 gennemsnit af de af Københavns Fondsbørs opgjorte effektive  

 renter for serien i året 2 år forud for indkomståret.  

 Sidstnævnte rente tillægges en vægt svarende til  

 værdien af de i stk. 3, nr. 1, nævnte institutioners  

 køb med fradrag af salg i serien i dette år.  

 Førstnævnte rente tillægges en vægt svarende til  

 resten af disse institutioners beholdning i serien et år før  

 indkomstårets begyndelse reguleret efter stk. 7, og denne rente  

 anvendes uændret, såfremt institutionernes salg overstiger  

 købet i serien.
For serier, der åbnes i løbet af  

 året 2 år forud for afgiftsåret, anvendes gennemsnittet af  

 de af Københavns Fondsbørs opgjorte effektive renter for serien  

 i dette år.
 Stk. 6. Den i stk. 3, nr. 2, nævnte effektive  

 gennemsnitlige obligationsrente beregnes som et simpelt gennemsnit af de af  

 Københavns Fondsbørs dagligt opgjorte effektive renter i de  

 første 7 måneder af året forud for indkomståret af  

 obligationer med en restløbetid på over 5 år.
Stk. 7. Den i stk. 2 nævnte årlige  

 kursregulering foretages på grundlag af anskaffelsessummen.  

 Anskaffelsessummen reguleres ved udgangen af hvert indkomstår med den  

 kursværdiændring, der ved konstant effektiv rente fremkommer som  

 følge af forkortelsen af restløbetiden.
Indeholder  

 værdipapiret en opsigelsesadgang for kreditor, anses lånet i  

 henseende til reguleringen for opsagt på det tidligst mulige tidspunkt.  

 Anskaffelsessummen for de enkelte obligationer i en serie beregnes efter  

 forholdet mellem den samlede anskaffelsessum for obligationerne i serien og  

 den samlede nominelle værdi af obligationerne.
 38. I § 16, stk. 7, der bliver stk. 3,  

 affattes 1. pkt. således: »De årlige urealiserede  

 ændringer i kursværdien som følge af forkortelse af  

 restløbetiden på obligationer, pantebreve og andre fordringer i  

 danske kroner opgøres på grundlag af anskaffelsessummen.«.
 39. I § 16 indsættes efter stk. 7,  

 der bliver stk. 3, som nye stykker:
 »Stk. 4. § 7, stk. 2, finder tilsvarende anvendelse  

 ved opgørelsen af de i stk. 1 nævnte hensættelser og  

 passiver.
 Stk. 5. Nedsættelse af beskatningsgrundlagene efter  

 stk. 1 foretages sideordnet med nedsættelse af  

 beskatningsgrundlagene efter § 7 og § 15. Den samme  

 hensættelse kan dog alene anvendes til nedsættelse af  

 beskatningsgrundlaget én gang.«.
 § 17. Reglerne i stk. 2-4 gælder, hvis:
1)	en skattepligtig institution overdrager sine aktiver og passiver som  

 helhed til en anden skattepligtig institution, 40. I § 17 indsættes efter stk. 4 som  

stk. 5:
2)	to eller flere skattepligtige institutioner sammensmeltes til en ny  

 skattepligtig institution (fusion), 3)	en skattepligtig institution spaltes i to eller flere  

 selvstændige skattepligtige institutioner (fission), eller 4)	en skattepligtig institution overdrager en livsforsikringsbestand  

 til en anden skattepligtig institution efter reglerne i kapitel 16 i lov om  

 forsikringsvirksomhed.
 »Stk. 5. Er den overdragende og den fortsættende  

 institution skattepligtige efter såvel denne lov som  

 selskabsskatteloven, og gennemføres en overdragelse som nævnt i  

 stk. 1, nr. 1-4, efter reglerne i fusionsskatteloven, skal overdragelsen  

 tillige ske efter reglerne i stk. 2-4. Det er en betingelse for at  

 anvende reglerne i stk. 2-4 på en overdragelse som  

 nævnt i stk. 1, nr. 1-4, mellem institutioner, der er  

 skattepligtige efter såvel denne lov som selskabsskatteloven, at  

 overdragelsen tillige sker efter fusionsskattelovens regler.«.
 Stk. 2. Den fortsættende institution indtræder  

 (succederer) i den overdragende institutions skattemæssige stilling,  

 såfremt den første endelige skatteopgørelse for det  

 første indkomstår, der påvirkes af successionen, er  

 udformet under denne forudsætning.
Stk. 3. Datoen for den åbningsstatus, der udarbejdes for  

 den fortsættende institution i forbindelse med overdragelsen, anses i  

 skattemæssig henseende for overdragelsesdato.
Det er en betingelse for  

 anvendelsen af reglerne i stk. 1 og 2, at overdragelsesdatoen er  

 sammenfaldende med skæringsdatoen for den fortsættende  

 institutions regnskabsår.
 Stk. 4. Sammen med den første endelige  

 skatteopgørelse for det første indkomstår, der  

 berøres af successionen, indsendes til den centrale told- og  

 skatteforvaltning genpart af de dokumenter, der udarbejdet i forbindelse med  

 overdragelsen.
 41. Efter § 17 indsættes som § 17  

 a:
»§ 17 a.
Selskabsskattelovens § 4,  

 stk. 5, finder tilsvarende anvendelse ved en skattepligtig institutions  

 skattepligtige overdragelse af en virksomhed til et nystiftet datterselskab,  

 hvori institutionen bliver ejer af samtlige aktier eller anparter.
Er  

 institutionen skattepligtig efter såvel denne lov som  

 selskabsskatteloven, skal overdragelsen tillægges skattemæssig  

 virkning fra samme dato i relation til denne lov og til  

 selskabsskatteloven.
Stk. 2. Selskabsskattelovens § 8 A finder tilsvarende  

 anvendelse ved skattepligtig fusion af institutioner, der er skattepligtige  

 efter denne lov.
Er institutionerne skattepligtige efter såvel denne  

 lov som selskabsskatteloven, skal fusionen tillægges skattemæssig  

 virkning fra samme dato i relation til denne lov og til  

 selskabsskatteloven.«.
§ 18. Såfremt den skattepligtige del af beskatningsgrundlaget  

 efter kapitel 2 bliver negativ, beregnes en negativ skat med den i § 2,  

 stk. 1, angivne sats.
Den negative skat kan fradrages i skat for det  

 pågældende indkomstår efter kapitel 3 eller for  

 efterfølgende indkomstår i skat efter kapitel 2 og kapitel 3.  

 Fradrag skal ske i det tidligst mulige indkomstår.
 42. I § 18, stk. 1, 2. pkt., ændres »kapitel  

 2 og kapitel 3« til: »kapitel 2 og dernæst i skat efter kapitel  

 3«.
Stk. 2. Såfremt den skattepligtige del af  

 beskatningsgrundlaget efter kapitel 3 bliver negativ, beregnes en negativ  

 skat med den i § 8 angivne sats.
Den negative skat kan fradrages i skat  

 for det pågældende indkomstår efter kapitel 2 eller for  

 efterfølgende indkomstår i skat efter kapitel 3 og kapitel 2.  

 Fradrag skal ske i det tidligst mulige indkomstår.
 43. I § 18, stk. 2, 2. pkt., ændres »kapitel  

 3 og kapitel 2« til: »kapitel 3 og dernæst i skat efter kapitel  

 2«.
 § 19. Skat betalt til fremmed stat, Færøerne  

 eller Grønland kan fradrages i skat efter kapitel 2 og kapitel 3 efter  

 reglerne i ligningslovens § 33, stk. 1 og 2.
 44. § 19 affattes således:
 »§ 19. Skat betalt til fremmed stat,  

 Færøerne eller Grønland kan fradrages i skat efter  

 kapitel 2 henholdsvis kapitel 3 efter reglerne i ligningslovens § 33,  

 stk. 1 og 2. Hele den i Danmark beskattede indkomst, jf. ligningslovens  

 § 33, stk. 1, 2. pkt., opgøres som det beskatningsgrundlag,  

 der svarer til skatten efter kapitel 2 henholdsvis kapitel 3 efter fradrag af  

 eventuel negativ skat, jf. § 18.
 Stk. 2. For livsforsikringsselskaber og hjælpe- og  

 understøttelsesfonde, der er skattepligtige efter selskabsskatteloven,  

 fordeles fradraget for skat betalt til fremmed stat, Færøerne  

 eller Grønland forholdsmæssigt efter skatten i henhold til denne  

 lov efter fradrag af eventuel negativ skat efter § 18 henholdsvis  

 skatten efter selskabsskatteloven.
Stk. 3. Skattepligtige efter § 1, stk. 1,  

 fører en konto for skatter efter kapitel 2 henholdsvis kapitel 3 af  

 gevinst eller tab på et aktiv, såfremt gevinst eller tab på  

 det pågældende aktiv kan beskattes i fremmed stat, på  

 Færøerne eller i Grønland, og gevinst eller tab ved  

 beskatningen efter denne lov medregnes efter reglerne i § 13,  

 stk. 3 (lagerprincippet). På kontoen indgår den  

 forholdsmæssige del af selskabets skat, jf. ligningslovens § 33,  

 stk. 1, 2. pkt., og stk. 1, 2. pkt., der svarer til skatten af  

 gevinst på aktivet, og som der ikke er givet fradrag for efter  

 stk. 1. Overstiger den skat til fremmed stat, Færøerne  

 eller Grønland, der kan gives fradrag for i medfør af  

 ligningslovens § 33, stk. 1, 1. pkt., og stk. 2, af gevinst  

 på aktivet, den forholdsmæssige del af selskabets skat, der  

 svarer til gevinst på aktivet, kan det overskydende beløb, der  

 kan rummes inden for saldoen, fradrages i selskabets øvrige skat efter  

 kapitel 2 henholdsvis kapitel 3. Saldoen nedsættes med det fradragne  

 beløb.
Kan et fradragsberettiget beløb ikke rummes i selskabets  

 øvrige skat efter kapitel 2 henholdsvis kapitel 3, udbetales  

 beløbet kontant.
Hvis der er tab på aktivet beregnes en negativ  

 skat, der fragår i saldoen.
Stk. 4. Den skattepligtige kan ved opgørelsen af  

 beskatningsgrundlaget efter kapitel 2 henholdsvis kapitel 3 vælge at se  

 bort fra negativt beskatningsgrundlag hidrørende her fra landet eller  

 fra fremmed stat, Færøerne eller Grønland, herunder et  

 til negativ skat fremført fra tidligere år, jf. § 18,  

 svarende negativt beskatningsgrundlag.
Der ses bort fra så stor en del  

 af det negative beskatningsgrundlag, at beskatningsgrundlaget svarer til det  

 samlede positive formueafkast fra fremmede stater, Færøerne og  

 Grønland, der er omfattet af dobbeltbeskatningslempelse efter  

 stk. 1. Det beløb, der ses bort fra, omregnes til negativ skat og  

 fradrages efter reglerne i § 18.
Stk. 5. Skat betalt til fremmed stat, Færøerne  

 eller Grønland af indkomst hidrørende fra aktiver  

 tilhørende en bank, sparekasse eller andelskasse (pengeinstitut), som  

 er udskilt fra dettes øvrige aktiver, og som danner grundlag for  

 pensionsopsparing m.v. for en nærmere bestemt personkreds  

 (puljeordninger), kan fradrages i skat for hver enkelt deltager i puljen.
Der  

 kan ikke for den enkelte puljedeltager fradrages større beløb  

 end den danske skat, der efter fradrag i henhold til § 7 kan  

 henføres til den pågældendes forholdsmæssige andel i  

 de indkomster, der er blevet beskattet i udlandet, på  

 Færøerne eller i Grønland.
 Stk. 6. Fradrag efter stk. 1 og stk. 5 kan tilsammen  

 ikke udgøre et større beløb end det, der ville kunne  

 fradrages efter stk. 1, hvis samtlige de aktiver, hvis afkast beskattes  

 i udlandet, på Færøerne eller i Grønland, havde  

 været ejet direkte af den skattepligtige.
 Stk. 7. I tilfælde, hvor skat betalt til fremmed stat,  

 Færøerne eller Grønland, fradrages for hver enkelt  

 puljedeltager efter stk. 5, kan der ikke ske fradrag i pengeinstituttets  

 skat for den pågældende udenlandske skat.«.
§ 20. De skattepligtige efter § 1, stk. 1, indgiver  

 senest den 15. december i indkomståret til den centrale told- og  

 skatteforvaltning en opgørelse over det forventede beskatningsgrundlag  

 og den skattepligtige del heraf efter kapitel 2 henholdsvis kapitel 3 samt af  

 skatten.
Af den opgjorte skat beregnes rente fra den 15. december, jf. dog  

 § 26, til den 31. december i indkomståret.
Renten svarer til den i  

 § 16, stk. 3, nr. 2, nævnte rente til brug for  

 afkastprocenten for indkomståret.
Skatten med fradrag af den beregnede  

 rente indbetales a conto samtidig med indsendelse af opgørelsen.  

 Skatteministeren kan bestemme, at visse skattepligtige i stedet skal  

 indbetale acontoskat i kvartalsvise rater.
Der skal i så fald ske  

 tilpasning af forrentningen af skattebeløbet.
Samtidig kan fristen for  

 indgivelse af foreløbig opgørelse ændres.
 45. § 20, stk. 1, 3. pkt., affattes således:
 »Renten svarer til den rente, der er nævnt i  

 stk. 2.«.
 46. I § 20 indsættes som stk. 2:
 »Stk. 2. Renten for et indkomstår, som forrentningen  

 vedrører, beregnes som et simpelt gennemsnit af de af  

 Københavns Fondsbørs dagligt opgjorte effektive renter i de  

 første 7 måneder af året forud for indkomståret af  

 obligationer med en restløbetid på over 5 år.«.
§ 22. De skattepligtige efter § 1, stk. 1, indgiver  

 senest den 15. juli i året efter indkomståret til den centrale  

 told- og skatteforvaltning en endelig opgørelse over  

 beskatningsgrundlaget og den skattepligtige del heraf efter kapitel 2  

 henholdsvis kapitel 3 samt af skatten for indkomståret.
Af forskellen  

 mellem den beregnede endelige skat og den beregnede acontoskat for  

 indkomståret beregnes renter fra den 1. januar i året efter  

 indkomståret, til betaling sker.
Skyldige skattebeløb med  

 tillæg af beregnede renter indbetales samtidig med indsendelse af  

 opgørelsen.
Overskydende skattebeløb med tillæg af renter  

 tilbagebetales.
Renten svarer til den i § 16, stk. 3, nr. 2,  

 nævnte rente til brug for afkastprocenten for året efter  

 indkomståret.
Betales skatten for sent, beregnes denne rente dog kun  

 til sidste rettidige indbetalingsdag.
 47. § 22, stk. 1, 5. pkt., affattes  

 således:
 »Renten svarer til den rente, der er nævnt i  

 § 20, stk. 2, for året efter indkomståret.«.
- - - § 23. Ved ophævelse af de i § 1, stk. 2,  

 nævnte opsparingsordninger i løbet af indkomståret skal  

 pengeinstituttet senest 1 måned efter, at det har fået kendskab  

 til ophævelsen, foretage en endelig opgørelse af  

 beskatningsgrundlaget og den skattepligtige del heraf efter kapitel 2  

 henholdsvis kapitel 3. Pengeinstituttet tilbageholder et tilstrækkeligt  

 kontantbeløb til at dække skatten med tillæg eller fradrag  

 af eventuelle renter efter denne lov, bortset fra renter efter stk. 3.  

 Samtidig med tilbageholdelsen indsætter pengeinstituttet den skyldige  

 skat på en særlig samlekonto i pengeinstituttet.
Samtidig med  

 indsættelsen på den særlige konto giver pengeinstituttet  

 den skattepligtige underretning om det indsatte beløb.
Ved den  

 endelige opgørelse af beskatningsgrundlaget for en  

 pensionsopsparingskonto anses et værdipapir for afstået på  

 tidspunktet for ophævelse af kontoen for et beløb svarende til  

 handelsværdien på ophævelsestidspunktet.
Ved denne  

 opgørelse skal der ud over forfaldne renter medregnes de til  

 ophævelsestidspunktet påløbne, ikke forfaldne renter.
 48. I § 23, stk. 1, 3. pkt., ændres  

 »samlekonto i pengeinstituttet« til: »konto i Danmarks Nationalbank  

 tilhørende den centrale told- og skatteforvaltning«.
Stk. 2. Pengeinstituttet indbetaler senest den 15. december i  

 indkomståret skyldige skattebeløb efter stk. 1 med  

 tillæg af beregnede renter efter stk. 3 til den centrale told- og  

 skatteforvaltning.
Samtidig indsendes opgørelse over  

 beskatningsgrundlaget og den skattepligtige del heraf efter kapitel 2  

 henholdsvis kapitel 3 samt skatten for hver af de i § 1, stk. 2,  

 nævnte skattepligtige opsparingsformer.
Opgørelsen for de i  

 § 1, stk. 2, nr. 1 og 5, nævnte opsparingsformer kan dog ske  

 samlet.
Overskydende skattebeløb med tillæg af beregnede renter  

 efter stk. 3 udbetales til pengeinstituttet.
 49. § 23, stk. 2, 1. pkt., affattes  

 således:
 »Pengeinstituttet indbetaler senest den 15. december i  

 indkomståret den resterende skyldige skat efter stk. 1 med  

 tillæg af beregnede renter efter stk. 3 til den centrale told- og  

 skatteforvaltning.«.
 50. § 23, stk. 3, affattes således:
Stk. 3. Af den til enhver tid værende saldo på den  

 særlige konto beregnes renter, til betaling sker.
Renten svarer til den  

 i § 16, stk. 3, nr. 2, nævnte rente til brug for  

 afkastprocenten for indkomståret.
Betales skatten for sent, beregnes  

 denne rente dog kun til sidste rettidige indbetalingsdag.
Betales skatten for  

 sent, anvendes § 28.
»Stk. 3. Af forskellen mellem den beregnede endelige skat, jf.  

 stk. 2, og den skat, der i løbet af indkomst året er indsat  

 på den særlige konto i Danmarks Nationalbank, jf. stk. 1,  

 beregnes renter fra tidspunktet for seneste rettidige indbetaling på  

 den særlige konto til betaling sker.
Renten svarer til den i § 20,  

 stk. 2, nævnte rente.
Betales skatten senere end den 15. december  

 i indkomståret, beregnes denne rente dog kun til denne dag.
Betales  

 skatten senere end den 15. december i indkomståret, anvendes  

 § 28.«.
 § 24.
- - - 51. § 24, stk. 2, 2. pkt., affattes  

 således:
Stk. 2. Af forskellen mellem den beregnede endelige skat og  

 den beregnede acontoskat for det foregående indkomstår beregnes  

 der renter fra den 1. januar i det løbende indkomstår, til  

 betaling sker.
Renten svarer til den i § 16, stk. 3, nr. 2,  

 nævnte rente til brug for afkastprocenten for det løbende  

 indkomstsår.
Betales skatten for sent, beregnes denne rente dog kun til  

 den sidste rettidige indbetalingsdag.
Ved rettidig betaling af skatten for  

 det løbende indkomstår beregnes der ikke renter.
Betales skatten  

 for det foregående eller for det løbende indkomstår for  

 sent, anvendes § 28.
 »Renten svarer til den rente, der er nævnt i  

 § 20, stk. 2, for det løbende indkomstår.«.
 § 27.
- - - Stk. 6. Ændres et skattebeløb, forrentes  

 forskelsbeløbet fra den 1. januar i året efter  

 indkomståret, til betaling sker.
Renten svarer til den i § 16,  

 stk. 3, nr. 2, nævnte rente til brug for afkastprocenten for hvert  

 af de indkomstår, som forrentningen vedrører.
Betales den  

 yderligere afgift efter den i stk. 5 nævnte frist, beregnes denne  

 rente dog kun til sidste rettidige indbetalingsdag.
 52. § 27, stk. 6, 2. pkt., og § 28, stk. 1,  

 2. pkt., affattes således:
 »Renten svarer til den rente, der er nævnt i  

 § 20, stk. 2, for hvert af de indkomstår, som forrentningen  

 vedrører.«.
- - - § 28. Hvis skatten med tillæg eller fradrag af  

 eventuelle renter ikke er betalt rettidigt, skal der betales renter fra  

 sidste rettidige indbetalingsdag, til betaling sker.
Renten svarer til den i  

 § 16, stk. 3, nr. 2, nævnte rente til brug for  

 afkastprocenten for hvert af de indkomstår, som forrentningen  

 vedrører.
- - - § 35.
- - - Stk. 4. Bortset fra de i stk. 3 nævnte  

 tilfælde gælder følgende:
 53. I § 35, stk. 4, nr. 2, indsættes efter  

 »fortsat anvendelse«: «, jf. dog § 36, stk. 2 og 6«.
 1)	Bestemmelserne i § 13, stk. 2-5, har først virkning  

 fra og med indkomståret 2002.
 2)	For indkomstårene 2000 og 2001 finder de hidtil gældende  

 bestemmelser i § 4, stk. 3-5, og §§ 4 b-4 e i  

 realrenteafgiftsloven, jf. lovbekendtgørelse nr. 726 af 4. september  

 1995 med senere ændringer, fortsat anvendelse.
 54. I § 35, stk. 4, indsættes efter nr.  

 2 som nye numre:
»3)	Uanset bestemmelsen i § 4, stk. 4, 3. pkt., i  

 realrenteafgiftsloven kan den skattepligtige vælge at medregne  

 kursgevinster og -tab, der realiseres ved salg af værdipapirer, ved  

 opgørelsen af de i § 2, stk. 1, nr. 2, nævnte  

 gevinster og tab på værdipapirer.
Kursgevinster og -tab, der  

 vælges medregnet ved opgørelsen af de i § 2, stk. 1,  

 nr. 2, nævnte gevinster og tab på værdipapirer,  

 overføres til den særlige saldo med 0.
 4)	Uanset bestemmelsen i § 4 c, 2. pkt., i realrenteafgiftsloven  

 kan den skattepligtige vælge at medregne fortjeneste eller tab ved  

 afhændelse af fast ejendom ved opgørelsen af de i § 2,  

 stk. 1, nr. 7, nævnte gevinster og tab på fast ejendom.  

 Fortjenester og tab, der vælges medregnet ved opgørelsen af de i  

 § 2, stk. 1, nr. 7, nævnte gevinster og tab på fast ejendom,  

 overføres til den særlige saldo med 0.
 5)	Uanset bestemmelserne i nr.1 og 2 kan den skattepligtige  

 vælge, at bestemmelserne i § 13, stk. 2-5, skal have virkning fra og  

 med indkomståret 2000 ved beskatningen at datterselskaber, der i  

 medfør af bestemmelserne i § 9, stk. 1, bliver inddraget under  

 beskatningen efter reglerne i denne lov.
 6)	Uanset nr. 2 gælder ved opgørelsen af et  

 livsforsikringsselskabs samlede afkast, jf. § 14, stk. 1, at afkast, der ikke  

 er skattepligtigt efter denne lov, opgøres efter  

 selskabsskattelovgivningens regler.«.
§ 39. Negativ afgift efter de hidtil gældende regler i  

 realrenteafgiftslovens kapitel 1 og 2, jf. lovbekendtgørelse nr. 726  

 af 4. september 1995 med senere ændringer, der henstår uudnyttet  

 ved udgangen af indkomståret 1999, kan fremføres til fradrag i  

 summen af skat efter kapitel 2 og kapitel 3 i denne lov for  

 indkomståret 2000 og efterfølgende indkomstår.
Fradrag  

 skal ske før fradrag for negativ skat efter denne lov.
Fradrag skal  

 ske i det tidligst mulige indkomstår.
 55. I § 39, 1. pkt., udgår »summen af«.
 56. I § 39 udgår 3. pkt. og i stedet  

 indsættes:
 »§ 18 finder tilsvarende anvendelse, idet afgift  

 efter realrenteafgiftslovens kapitel 1 behandles som skat efter denne lovs  

 kapitel 2, og afgift efter realrenteafgiftslovens kapitel 2 behandles som  

 skat efter denne lovs kapitel 3.«.
§ 2 I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 644 af 3. august 1999, foretages følgende  

 ændringer:
 § 28. Selskaber, der er omfattet af  

 pensionsafkastbeskatningslovens § 1, stk. 1, skal for  

 indkomstårene 2000 og 2001 anvende opgørelsesprincipperne i  

 § 4, stk. 3 og 4, i realrenteafgiftsloven, jf.  

 lovbekendtgørelse nr. 726 af 4. september 1995 med senere  

 ændringer, ved opgørelsen af gevinst og tab på  

 fastforrentede fordringer.
--- 1. § 28, stk. 1, affattes således:
 »Selskaber, der er omfattet af  

 pensionsafkastbeskatningslovens § 1, stk.1, skal anvende  

 lagerprincippet, jf. § 33, stk. 1, ved opgørelsen af gevinst  

 og tab på fastforrentede fordringer.«.
 2. I § 41 indsættes som stk.18 og 19:
»Stk. 18. Selskaber som nævnt i  

 § 28, som for indkomstårene 2000 og 2001 anvender  

 opgørelsesprincipperne i § 4, stk. 3 og 4, i  

 realrenteafgiftsloven ved opgørelsen af gevinst og tab på  

 fastforrentede fordringer, skal anvende de samme principper ved  

 opgørelsen af den skattepligtige indkomst.
I tilfælde hvor  

 realiserede tab og gevinster medregnes fuldt ud i pensionsafkastgrundlaget  

 efter pensionsafkastbeskatningsloven § 35, stk. 4, nr. 3, skal  

 samme realiserede tab og gevinster medtages fuldt ud ved opgørelsen af  

 den skattepligtige indkomst uden at medtages på saldoen.
 Stk. 19. Et selskab som nævnt i § 28, der ved  

 opgørelsen af den skattepligtige indkomst for indkomståret 2002  

 skifter til lagerprincippet ved opgørelsen af gevinst og tab på  

 fastforrentede fordringer, medtager ultimoværdien for  

 indkomståret 2001 som primoværdi for indkomståret 2002.  

 Ultimoværdien for indkomståret 2001 opgøres efter de  

 indkomstskattemæssige regler, der gælder for selskabet for  

 indkomståret 2001. En evt. resterende saldo ved udgangen af  

 indkomståret 2001 medregnes i den skattepligtige indkomst for  

 indkomståret 2002.«.
§ 3 I lov om påligningen af indkomstskat til staten (ligningsloven), jf.  

 lovbekendtgørelse nr. 754 af 28. september 1999, foretages  

 følgende ændring:
 1. I § 33, stk. 1, 1. pkt.,indsættes efter  

 »i Danmark«: «, jf. pensionsafkastbeskatningslovens § 19,  

 stk. 2«.
 § 33. Skat, der er betalt til fremmed stat, til  

 Grønland eller til Færøerne og opkrævet af indkomst  

 fra kilder dér, det være sig ved direkte påligning eller  

 ved indeholdelse, kan fradrages i de indkomstskatter til stat, kommune og  

 amtskommune, der skal svares af denne indkomst i Danmark.  

 Fradragsbeløbet skal dog ikke kunne overstige den del af den samlede  

 danske skat, der efter forholdet mellem den i fremmed stat, i Grønland  

 eller på Færøerne beskattede del af indkomsten og hele den  

 i Danmark beskattede indkomst falder på førstnævnte del af  

 indkomsten.
§ 4 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 727 af 7. oktober 1998, som ændret  

 senest ved § 1 i lov nr. 387 af 2. juni 1999, foretages følgende  

 ændringer:
 1. I § 13, stk. 2, 1. pkt., indsættes efter  

 »fradrage«: »beløb, der er medgået til skat efter  

 pensionsafkastbeskatningsloven vedrørende det indkomstår, der  

 svarer til indkomståret efter denne lov, samt«.
 § 13.
- - - Stk. 2. Forsikringsselskaber kan ved opgørelsen af den  

 skattepligtige indkomst efter reglerne i stk. 8-13 fradrage  

 beløb, der hensættes til dækning af forpligtelserne over  

 for de forsikrede (præmiehensættelser,  

 livsforsikringshensættelser, erstatningshensættelser,  

 udjævningshensættelser og  

 bonusudjævningshensættelser). Dog kan der ikke foretages fradrag  

 for beløb, der hensættes til dækning af forpligtelserne  

 vedrørende opsparing i investeringsfonde, jf. § 13 B,  

 stk. 2.
 2. I § 13, stk. 8, 1. pkt., stk. 11, 4. pkt., og  

 stk. 13, 1. pkt., ændres: »realrenteafgift« til: »skat efter  

 pensionsafkastbeskatningsloven.«.
- - - § 13.
- - - Stk. 8. Udbytter og aktie- og ejendomsavancer, som ikke skal  

 medregnes til et forsikringsselskabs eller til et dermed sambeskattet  

 datterselskabs skattepligtige indkomst, og derefter udbytter, der er  

 skattefritaget efter en dobbeltbeskatningsoverenskomst anses i størst  

 muligt omfang for medgået til udbetalinger til de forsikrede, til de i  

 stk. 2, 1. pkt., nævnte hensættelser og til realrenteafgift,  

 før disse beløb fragår i den skattepligtige indkomst.  

 Udbytter og avancer vedrørende aktier i de af sambeskatningen  

 omfattede datterselskaber medregnes ikke ved forsikringsselskabets,  

 moderselskabets, opgørelse af de nævnte udbytter og avancer.
For  

 det indkomstår, hvori aktier eller fast ejendom sælges, reduceres  

 summen af udbytter og avancer som opgjort efter 1. og 2. pkt. med en  

 skattepligtig fortjeneste ved salget, og summen af udbytter og avancer som  

 opgjort efter 1. og 2. pkt. tillægges et fradragsberettiget tab ved  

 salget.
- - - § 13.
- - - Stk. 11. Hvis et forsikringsselskab i hele indkomståret  

 direkte eller indirekte ejer 25 pct. eller mere af et eller flere selskaber,  

 der ikke er omfattet af sambeskatning, medregner forsikringsselskabet,  

 moderselskabet, ved anvendelsen af reglerne i stk. 8 og 9 tillige  

 skattefri og lempelsesberettigede udbytter og avancer i datterselskaberne.  

 Fra datterselskaberne medregnes den del af de skattefri og  

 lempelsesberettigede udbytter og avancer, der svarer til moderselskabets  

 gennemsnitligt ejede andel af datterselskabets aktiekapital i  

 indkomståret.
Udbytter og avancer vedrørende moderselskabets  

 aktier i datterselskaberne medregnes ikke.
I det omfang skattefri og  

 lempelsesberettigede udbytter og avancer i datterselskaber, der er  

 forsikringsselskaber, efter stk. 8 og 9 er anset for medgået til  

 udbetalinger til de forsikrede, til de i stk. 2, 1. pkt., nævnte  

 hensættelser og til realrenteafgift i disse selskaber, skal de ikke  

 medregnes i moderselskabet efter 1. og 2. pkt.
- - - § 13.
- - - Stk. 13. Aktie- og ejendomsavancer, som medgår til  

 udbetalinger til de forsikrede, til hensættelser efter stk. 2, 1.  

 pkt., og til realrenteafgift, og de i stk. 8 nævnte avancer  

 opgøres som forskellen mellem værdien ved indkomstårets  

 udløb og værdien ved indkomstårets begyndelse  

 (lagerprincippet). Ved køb og salg i løbet af  

 indkomståret indgår henholdsvis anskaffelsessum og  

 afståelsessum ved opgørelsen af aktie- og ejendomsavancer som  

 nævnt i 1. pkt.
