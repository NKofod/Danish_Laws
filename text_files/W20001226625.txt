Patienten henvendte sig den 6. januar 2000 til lægen på grund  

 af nytilkomne smerter i tindingeregionerne samt smerter og besvær med  

 at åbne munden.
På denne baggrund henviste lægen patienten  

 til at få foretaget røntgenundersøgelse af  

 kæbeleddene.
Den 10. januar 2000 blev doseringen af Prednisolon  

 øget, og der blev den 14. januar 2000 konstateret god effekt af  

 behandlingen.
Den 2. februar 2000 blev patienten af lægen henvist til  

 speciallæge i øjensygdomme på grund af synsfeltudfald og  

 ømhed over tindingernes pulsårer.
Ved øjenlægens  

 undersøgelse blev der fundet tegn på øjenforandringer,  

 som normalt ses ved polymyalgia rheumatica.
Patienten blev den 3. februar  

 2000 indlagt på medicinsk afdeling, hvor man påbegyndte  

 behandling med højdosisprednisolonbehandling.
En prøve  

 foretaget i forbindelse med indlæggelsen viste forandringer forenelige  

 med betændelsestilstand i pulsåren ved tindingeregionen.
 Patienten har oplyst, at det efterfølgende er konstateret, at  

 højre øje er blindt, og at der er kikkertsyn på venstre  

 øje.
Klage over undersøgelse og behandling  

 af symptomer fra øverste del af bevægeapparatet Patientklagenævnet fandt, at den praktiserende læge ikke havde  

 været tilstrækkelig omhyggelig og samvittighedsfuld ved sin  

 behandling af patienten i perioden fra den 6. januar til den 2. februar  

 2000.
Nævnet lagde vægt på, at patienten i løbet af  

 sidste halvdel af december måned 1999 og begyndelsen af januar 2000 fik  

 flere og flere symptomer fra øverste del af bevægeapparatet, og  

 at hun primo januar 2000 henvendte sig til lægen med voldsomme smerter  

 fra højre kæbeled.
Da lægen var vidende om hendes  

 grundsygdom, polymyalgi, og da det er almindeligt, at symptomerne ved  

 polymyalgi kan variere meget, burde han ved konsultationen have været  

 mere opmærksom på udviklingen i sygdommen og have foranlediget,  

 at der blev taget en blodsænkning, idet en sådan prøve er  

 altafgørende for at følge udviklingen i sygdommen.
