 For partier af certificeret sædekorn af rug og certificeret sædekorn  

 1. og 2. generation af hvede skal erstatning ikke udbetales for partier, hvis  

 spireevne opfylder normen på 82 pct., latitude 7 pct.
I Statsfrøkontrollens meddelelse 124-87 af 27. oktober 1987 orienteredes  

 om, hvilke partier der kan betragtes som solgt under dispensation.
Det blev  

 her præciseret, at sædekornsproducenten er ansvarlig for, at alle endelige  

 købere af partier, der ønskes solgt med dispensation, får meddelelse om, at  

 partiet er solgt under dispensation.
Dette gælder også, selv om partiet er  

 solgt gennem mellemhandler.
Det har imidlertid vist sig umuligt for producenter med stort engrossalg  

 at leve op til ovennævnte krav.
Derfor blev spørgsmålet efter ønske fra  

 branchen på ny taget op til drøftelse på møde i Frøkontrolkommissionens  

 Kontaktudvalg for Sædekorn den 8. december 1987.
På dette møde anbefalede et enigt udvalg, at alt produceret sædekorn af  

 rug, certificeret sædekorn, og af hvede, certificeret sædekorn 1. og 2.  

 generation, skulle behandles ens med hensyn til erstatningsberegning.
Det vil  

 sige, at der ikke skal udbetales erstatning for partier, hvis spireevne  

 opfylder normen på 82 pct., latitude 7 pct.
For partier, der ikke opfylder  

 denne norm, skal der betales erstatning op til 82 pct.
 Statsfrøkontrollen accepterede under de givne omstændigheder det  

 anbefalede forslag med følgende tilføjelse:
 Partier, som på grund af manglende oplysning til endelige købere ikke kan  

 henregnes som værende solgt under dispensationen, vil blive opført i  

 »Oversigt over vintersædspartier kontrolleret i sæsonen 1987/88«  

 med en bemærkning om, at det ikke er alle endelige købere af partiet, der er  

 gjort bekendt med, at partiets spireevne ikke opfylder de danske  

 kvalitetsnormer.
 Det vil senere blive meddelt de enkelte firmaer, hvordan disse producerede  

 partier vil blive opført i »Oversigt over vintersædspartier kontrolleret  

 i sæsonen 1987/88«.
Beslutningen om, at erstatningsberegning på partier, der ikke opfylder de  

 danske kvalitetsnormer, og som ikke kan henregnes som værende solgt med  

 dispensation, kun skal ske op til en garanti på 82 pct. spireevne, er en  

 absolut undtagelse.
Dette skal ses på baggrund af, at vejrforholdene i  

 efteråret 1987 var så ekstreme, at det kun vanskeligt lod sig gøre at  

 fremstille den mængde sædekorn af vintersæd, der blev efterspurgt fra  

 landbrugets side.
