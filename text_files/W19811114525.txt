En kortvarig unddragelse af samleverskens forældremyndighed over deres  

 fællesbarn på 2 måneder indtil sigtede blev antastet af samleverskens  

 brødre.Tiltalefrafald meddelt.(* 2) Sigtede havde samlevet med barnets moder i 3 år, men var 5 dage før det påsigtede forhold fraflyttet deres fælles bopæl hos  

 hendes forældre.
Han ville derefter have deres fælles datter på 2 måneder hos  

 sig i en dags tid, hvilket samleversken modsatte sig, hvorefter han forlod  

 stedet, medbringende datteren i en barnevogn.
Efter ca. en halv times forløb  

 blev han standset af samleverskens brødre og fulgte med tilbage, hvor han  

 udtalte, at han ville gentage bortførelsen.
Efter anholdelsen forklarede han,  

 at han ikke havde haft til hensigt at skjule barnet, men ville have ringet  

 til politiet for at høre, hvilke rettigheder han havde.
Senere fortsatte  

 parterne samlivet uden episoder og samleversken ønskede ikke sigtede  

 straffet.
Tiltale blev herefter frafaldet i medfør af retsplejelovens § 723,  

 stk. 2.
(* 1) Offentliggjort i Anklagemyndighedens Årsberetning 1981, side 14.
