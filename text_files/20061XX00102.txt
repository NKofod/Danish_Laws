Skriftlig fremsættelse (29. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring  

 af lov om  

 aktiv socialpolitik (Lovforslag nr.
L 91).
 Lovforslaget udmønter Folketingsbeslutning (B 116), der blev  

 vedtaget den 2. juni 2006.
 Folketinget pålagde med vedtagelsen regeringen senest den 1.  

 januar 2007 at fremsætte forslag til lov om ændring af lov om aktiv  

 socialpolitik, således at unge under 25 år med en psykisk lidelse i det  

 skizofrene spekter (jf. bilaget til folketingsbeslutningen) kan få et tillæg,  

 så den samlede månedlige kontanthjælpsydelse svarer til niveauet for  

 kontanthjælpsmodtagere  

 over 25 år.
 Udeboende unge, der på grund af en psykisk lidelse modtager  

 den højere sats, vil blive omfattet af de almindelige regler for  

 kontanthjælp.
 Starthjælpsmodtagere er ikke berettiget til at modtage  

 tillæg, jf. folketingsbeslutningen.
 Lovforslaget vil omfatte 375 helårspersoner og forventes  

 samlet at medføre merudgifter for det offentlige på 17 mio. kr. årligt.
 Forslaget vil blive finansieret via satspuljemidlerne.
 Forslaget har ingen miljømæssige konsekvenser og indeholder  

 ikke EU-retlige aspekter.
 Det foreslås, at forslaget træder i kraft den 1. februar  

 2007.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
