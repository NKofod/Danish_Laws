 Direktoratet for kriminalforsorgen fastsætter herved følgende bestemmelser  

 vedrørende legitimationskort til personale ansat ved kriminalforsorgens  

 anstalter, arresthuse, afdelinger og pensioner.
§ 1 Legitimationskort til personalet udstedes og udleveres af tjenestestedet.
§ 2 Legitimationskort skal forsynes med et for tjenestestedets regning  

 fremstillet fotografi af den, til hvem de udstedes.
Legitimationskort skal  

 underskrives af tjenestestedets leder.
Et eksemplar af fotografiet skal indsendes til direktoratet med angivelse  

 af pågældendes navn, CPR.nr., stilling og tjenestested.
Fotografi af  

 honorarlønnede personundersøgere og tilsynsførende, timelønnede  

 køkkenmedhjælpere samt langtidsledige skal dog ikke indsendes.
§ 3 Legitimationskort til forsorgsmedarbejdere, der i henhold til cirkulære af  

 28. december 1982 om varetagelse af forsorgsarbejdet vedrørende indsatte i  

 kriminalforsorgens anstalter og arresthuse har adgang til  

 arresthusene/Københavns fængsler, skal forsynes med særligt stempel, jfr.  

 punkt 5) litra b) i ovennævnte cirkulære.
§ 4 Legitimationskortet er strengt personligt, og indehaveren er ansvarlig  

 for, at det ikke misbruges.
 Personalet skal altid bære legitimationskortet hos sig, medmindre  

 tjenestestedet har fastsat andre retningslinier for benyttelsen.
§ 5 Legitimationskort skal fornyes 8 år efter datoen for udstedelsen, samt når  

 indehaveren skifter stilling eller tjenestested.
 Når nyt legitimationskort udstedes, må det påses, at det tidligere  

 legitimationskort tilbageleveres.
 Endvidere skal personale, der fratræder tjenesten, tilbagelevere kortet  

 ved fratrædelsen.
 Tilbageleverede legitimationskort skal opbevares af tjenestestedet, der  

 dog kan træffe bestemmelse om destruktion af tilbageleverede  

 legitimationskort.
 I tilfælde, hvor et legitimationskort ikke tilbageleveres, skal sagen  

 indberettes til direktoratets 1. kontor.
§ 6 Legitimationskort fremstilles i statsfængslet i Nyborg.
 Denne skrivelse træder i stedet for direktoratets skrivelser af 16. juli  

 1976, 27. juli og 6. august 1979.
 E.B.
Jon Johnsen Kriminalforsorgens anstalter, afdelinger og pensioner samt  

 arrestinspektørerne.
