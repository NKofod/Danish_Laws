Bekendtgørelse om masteruddannelsen i  

 brandsikkerhed I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, fastsættes:
Kapitel 1 Formål, udbud og adgangskrav § 1. Formålet med uddannelsen er at  

 kvalificere de studerende til at forestå og koordinere løsninger  

 og tiltag af brandteknisk art under anvendelse af den nyeste tekniske viden  

 på området.
 Stk. 2. Uddannelsen skal kvalificere de studerende til  

 beskæftigelse inden for følgende områder:
 1)	Brandteknisk projektering og rådgivning.
 2)	Brandteknisk produktudvikling.
 3)	Brandforsikring.
 4)	Brandinspektion.
 5)	Brandteknisk prøvning.
 6)	Brandteknisk byggesagsbehandling hos offentlige myndigheder.
 7)	Beskæftigelse som brandinspektør og brand- og  

 beredskabschef.
§ 2. Uddannelsen udbydes af Danmarks Tekniske  

 Universitet.
Undervisningsministeriet kan godkende, at uddannelsen udbydes af  

 andre uddannelsesinstitutioner.
§ 3. Der er adgang til uddannelsen for  

 ansøgere, der har afsluttet en uddannelse som akademi-, teknikum-,  

 diplom- eller civilingeniør, og derefter har mindst 2 års  

 relevant erhvervserfaring.
Institutionen kan på baggrund af en konkret  

 vurdering optage ansøgere med en anden akademisk baggrund på  

 uddannelsen.
 Stk. 2. Institutionen kan efter en konkret vurdering give  

 adgang til ansøgere, der ikke opfylder betingelserne i stk.1, men som  

 skønnes at have de nødvendige forudsætninger for at kunne  

 optages på uddannelsen.
 § 4. Institutionen fastsætter antallet af  

 ansøgere, som kan optages på uddannelsen.
Kapitel 2 Uddannelsens struktur, indhold og varighed § 5. Uddannelsen er en erhvervsrettet  

 deltidsuddannelse, der udbydes som åben uddannelse.
Uddannelsen kan  

 tilrettelægges på heltid efter bestemmelserne i lov om åben  

 uddannelse.
Stk. 2. Uddannelsen har et omfang, der svarer til et års  

 heltidsuddannelse (et årsværk). Et årsværk er en  

 fuldtidsstuderendes arbejde i et år.
Et studenterårsværk  

 svarer til 60 point i European Credit Transfer System (ECTS-point).
Stk. 3. Uddannelsen strækker sig over to år,  

 svarende til 4 semestre.
Hvis uddannelsen udbydes på heltid,  

 strækker den sig over ét år, svarende til 2 semestre.
 § 6. Uddannelsen indeholder følgende  

 hovedelementer:
 1)	Bygningsbrandteknik.
 2)	Konstruktionsbrandteknik.
 3)	Funktionsbestemte brandkrav.
 4)	Bygningsstablitet/bærende konstruktioner  

 ved brandpåvirkning.
 5)	Bygningsmaterialelære.
 6)	Bygningsenergiteknik.
 7)	Miljøkemi/toksikologi.
 8)	Risikovurdering.
 9)	Anvendt brandteknik.
 10)	Brandscenarier.
 11)	Edb/CAD.
 12)	Økonomi og ledelse.
 § 7. Uddannelsen afsluttes med en  

 projektopgave.
Kapitel 3 Eksamen og bedømmelse § 8. For eksamen, herunder prøveformer,  

 bedømmelse, eksamensbeviser, klage over eksamen m.v. gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (Eksamensbekendtgørelsen),  

 bekendtgørelse om karakterskala og anden bedømmelse og  

 bekendtgørelse om censorinstitutionen for visse videregående  

 uddannelser under Undervisningsministeriet.
 § 9. Danmarks Tekniske Universitet udsteder  

 eksamensbevis for gennemførelse af uddannelsen med titlen Master i  

 Brandsikkerhed, som på engelsk oversættes til Master of Fire  

 Safety Engineering.
Kapitel 4 Studieordningen § 10. Danmarks Tekniske Universitet  

 fastsætter inden for bekendtgørelsens rammer nærmere  

 regler om uddannelsen i en studieordning.
 Stk. 2. Studieordningen skal indeholde regler om:
 1)	Adgangskrav, herunder regler om erhvervserfaring som  

 adgangsbetingelse, jf. § 3.
 2)	Beskrivelse af mål, indhold og tidsmæssigt omfang og  

 rækkefølge af de enkelte dele af uddannelsen.
3)	Beskrivelse af undervisningsformer, defineret som  

 klasseundervisning, forelæsninger, kurser, øvelser, seminarer,  

 fjernundervisning, projektarbejde m.v.
Beskrivelse af eventuelle bundne  

 forudsætninger i studieforløbet.
 4)	Tidsfrister for gennemførelse af uddannelsen eller dele  

 heraf.
 5)	Regler om prøveformer og eventuelle valg af  

 prøveformer.
 6)	Antallet af prøver og disses placering i uddannelsen.
 7)	Fastsættelse af, hvilke prøver der bedømmes med  

 medvirken af ministerielt udpegede censorer.
 8)	Regler om den afsluttende projektopgave på 4. semester.
 9)	Meritregler.
 Stk. 3. Det skal fremgå af studieordningen, at  

 uddannelsesinstitutionen kan dispensere fra de regler, der er fastsat alene  

 af institutionen, når der foreligger usædvanlige forhold.
Stk. 4. Inden en studieordning vedtages og ved  

 væsentlige ændringer af denne, tager institutionen kontakt til  

 aftagerrepræsentanter.
Derudover indhentes en udtalelse fra  

 censorformandskabet.
 Stk. 5. Studieordningen og væsentlige ændringer  

 heri træder i kraft ved et studieårs begyndelse.
 Stk. 6. Studieordningen og væsentlige ændringer  

 heri sendes til censorerne og Undervisningsministeriet til orientering.
Kapitel 5 Merit, forsøg og klage § 11. Uddannelsesinstitutionen kan i hvert enkelt  

 tilfælde, eller ved generelle regler i studieordningen, godkende, at  

 gennemførte uddannelseselementer eller dele heraf fra en dansk eller  

 udenlandsk videregående uddannelsesinstitution træder i stedet  

 for uddannelseselementer eller dele deraf, der er omfattet af denne  

 bekendtgørelse.
 Stk. 2. Ved godkendelse efter stk. 1 anses  

 uddannelseselementer for gennemført, hvis de er bestået efter  

 reglerne om den pågældende uddannelse.
 Stk. 3. Afgørelser efter stk. 1 træffes  

 på grundlag af en faglig vurdering af ækvivalensen mellem de  

 berørte uddannelsesdele.
§ 12. Undervisningsministeriet kan tillade  

 fravigelser fra bekendtgørelsen som led i forsøg.
I forbindelse  

 med godkendelsen fastsættes forsøgets varighed og  

 rapporteringsformen.
 § 13. Undervisningsministeriet kan dispensere fra  

 bekendtgørelsen, når det er begrundet i usædvanlige  

 forhold, bortset fra de tilfælde der er nævnt i § 3,  

 stk. 2, § 4, og § 11.
§ 14. Der kan klages til Undervisningsministeriet  

 over institutionens afgørelser i henhold til bekendtgørelsen,  

 når klagen vedrører retlige spørgsmål.
Klagen  

 indgives til institutionen, der videresender denne med en udtalelse til  

 Undervisningsministeriet.
Institutionen giver klageren lejlighed til at  

 kommentere udtalelsen inden for en frist af 1 uge.
Kommentarerne sendes med  

 til Undervisningsministeriet.
 Stk. 2. Fristen for at indgive en klage efter stk. 1 er 2  

 uger fra den dag, afgørelsen er meddelt klageren.
 § 15. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 16. Bekendtgørelsen træder i kraft den 1.  

 januar 2000.
