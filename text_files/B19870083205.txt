 I medfør af § 20 i lov nr. 328 af 4. juni 1986 om kød m.m. fastsættes  

 herved følgende.
 § 1.  Personer beskæftiget ved eksportslagterier og  

 andre virksomheder, der er autoriseret til eksport af kød og kødprodukter,  

 skal underkastes helbredskontrol i overensstemmelse med reglerne i denne  

 bekendtgørelse.
§ 2.  Enhver virksomhed, der er autoriseret i henhold  

 til lov nr. 328 af 4. juni 1986 om kød m.m., skal drage omsorg for, at der  

 for alt ansat personale beskæftiget som angivet i § 4, stk. 1, inden 14 dage  

 efter ansættelsen til virksomheden afleveres en erklæring om personlige data  

 og helbredstilstand.
Erklæringen skal på et særligt skema, der udleveres den  

 pågældende af vedkommende virksomhed, afgives af den pågældendes læge og af  

 denne sendes til embedslægen, som videresender erklæringen til virksomheden Stk. 2.  Virksomheden skal opbevare erklæringerne i et  

 arkiv, der kun må være tilgængeligt for virksomhedens ledelse, embedslægen,  

 den af Landbrugsministeriet ansatte kontrollerende dyrlæge og  

 veterinærinspektøren.
To år efter at en person endeligt har forladt  

 virksomheden, skal den ham vedrørende erklæring destrueres ved virksomhedens  

 foranstaltning.
Stk. 3.  En erklæring kan, når den pågældende person  

 fremsætter anmodning derom, overføres til nyt arbejdssted, der er autoriseret  

 som anført i stk. 1, under forudsætning af, at arbejdet på det nye  

 arbejdssted påbegyndes senest 6 måneder efter, at den pågældende har forladt  

 den virksomhed, der opbevarer erklæringen.
Denne virksomhed skal sende  

 erklæringen til det nye arbejdssteds ledelse, der inden 14 dage efter den  

 pågældendes antagelse skal forelægge erklæringen for embedslægen til  

 påtegning, hvorefter det nye arbejdssted skal opbevare erklæringen som  

 angivet i stk. 2.
§ 3.  Erhvervsmæssig udvinding, bearbejdelse eller  

 forarbejdning af kød eller kødprodukter eller transport af disse  

 levnedsmidler i uemballeret tilstand må ikke foretages af personer der lider af eller mistænkes for at lide af typhus  

 abdominalis, paratyphus a og b, enteritis infectiosa (salmonellose),  

 dysenteri, hepatitis infectiosa eller skarlagensfeber, personer , der lider af smittefarlig tuberkulose eller af smitsom  

 hudsygdom, og personer , der til stadighed eller med mellemrum udskiller eller  

 mistænkes for at udskille smitstof, der fremkalder typhus abdominalis,  

 paratyphus a og b, enteritis infectiosa (salmonellose) eller dysenteri.
§ 4.  Bestemmelsen om helbredsattest omfatter  

 personer, der beskæftiges med erhvervsmæssig udvinding, bearbejdelse eller  

 forarbejdning af kød eller kødprodukter eller med transport af disse  

 levnedsmidler i uemballeret tilstand.
Virksomheden har ansvaret for, at der  

 ikke ved nævnte arbejder beskæftiges personer, for hvilke der ikke foreligger  

 tilfredsstillende helbredsattest.
Stk. 2.  Personer, der udelukkende beskæftiges i  

 svineslagteri til og med sortskrabning, i kreaturslagteri til og med  

 aflivning, i konservesfabrik med fyldte og lukkede dåser, og personer, der  

kun beskæftiges med konfiskater, med kontorarbejde, i værksted, i  

 tarmrenseri og med færdigemballerede varer, samt andre personer, der på  

 nævnte virksomheder er beskæftiget med andet arbejde end det i stk. 1 nævnte,  

 er ikke omfattet af bestemmelserne i denne bekendtgørelse.
Tvivlsspørgsmål  

 kan, gennem embedslægen eller den kontrollerende dyrlæge, forelægges  

 Landbrugsministeriet.
§ 5.  Embedslægen afgør, om helbredsattesten kan anses  

 for tilfredsstillende til varetagelse af arbejde som angivet i § 4, stk. 1,  

 og giver påtegning herom.
Embedslægen inspicerer den autoriserede virksomhed  

 2 gange årligt, efterser helbredsattesterne og taler i fornødent omfang med  

 virksomhedens ledelse, den kontrollerende dyrlæge og personale, beskæftiget  

 som angivet i § 4, stk. 1. I tvivlstilfælde afgør embedslægen, med hvilket  

 arbejde en person kan beskæftiges, såfremt helbredsattesten ikke måtte være  

 fuldt tilfredsstillende.
Embedslægen vejleder virksomheden om reglerne i § 6.
§ 6.  Virksomheden har ansvaret for, at personer, der  

 har været syge med symptomer på de i § 3 nævnte lidelser, afleverer  

 lægeattest for, at arbejdet må genoptages, forinden de igen beskæftiges med  

 arbejde som i § 4, stk. 1, angivet.
Attesten vedlægges den i § 2 omhandlede  

 helbredsattest.
 § 7.  Denne bekendtgørelse træder i kraft den 1.  

 januar 1988.
 Stk. 2.  Samtidig ophæves bekendtgørelse nr. 27 af 30.  

 januar 1962,om helbredskontrol med personer beskæftiget ved eksportslagterier  

 og andre virksomheder autoriseret til eksport af kød og kødprodukter, som  

 ændret ved bekendtgørelse nr. 53 af 17. februar 1966.
