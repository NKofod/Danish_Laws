 1. Statens forstlige Forsøgsvæsen sorterer direkte  

 under Landbrugsministeriet og har sit særlige Budget i Henhold til de ved de  

 aarlige Finanslove givne Bevillinger.
 2. Forsøgsvæsenet forestaas af en Forstander i  

 Forbindelse med en Kommission, der benævnes den forstlige Forsøgskommission.
Forøgsvæsenets Forstander er fast Medlem af Kommissionen og leder  

 fornemmelig Udførelsen af de Forsøg, der kræver Kontinuitet i Arbejdet,  

 ligesom han yder Vejledning og Bistand ved de Arbejder, hvis Ledelse i  

 Henhold til Kommissionens bestemmelse overdrages andre til Udførelse, jfr.  

 nedenfor.
Han redigerer Forsøgsvæsenets Publikationer, ligesom Kasse- og  

 Regnskabsvæsenet samt den daglige Administration af Virksomheden er underlagt  

 Forstanderen.
Som raadgivende Organ for den forstlige Forsøgskommission i Spørgsmaal  

 vedrørende Hede- og Klitskove fungerer et særligt Udvalg bestaaende af 6  

 Medlemmer, hvoraf 2 vælges af Direktoratet for Statsskovbruget, 2 af  

 Klitdirektoratet og 2 af Det danske Hedeselskab.
Medlemmerne oppebærer intet  

 Honorar; deres Diæter og Rejseudgifter afholdes af de af dem repræsenterede  

 Institutioner.
Udvalgets Formand vælges af Udvalget for 3 Aar ad Gangen.  

 Udvalgets Forretningsorden fastsættes af den forstlige Forsøgskommission  

 efter Indstilling fra Udvalget.
 3. Forsøgskommissionen bestaar foruden af Forstanderen  

 af 6 Medlemmer, nemlig 2 Repræsentanter for Statsskovbruget, 2 Repræsentanter  

 for det private Skovbrug, 1 Repræsentant for Landbohøjskolens  

 Skovbrugsundervisning samt Formanden for det ovenfor under 2. omhandlede,  

 raadgivende Hedeskovsudvalg.
Kommissionens Medlemmer beskikkes af Landbrugsministeriet; for de 2  

 Medlemmers Vedkommende, der repræsenterer det private Skovbrug, efter Forslag  

 af Bestyrelsen for »Dansk Skovforening«.
Til Formand for  

 Kommissionen beskikker Landbrugsministeriet et af dens Medlemmer, dog ikke  

 Forstanderen for den Tid, Vedkommende er Medlem af Kommissionen.
Hvert 2det Aar afgaar - bortset fra Forstanderen, der er fast Medlem af  

 Kommissionen - et af Forsøgskommissionens Medlemmer efter sin Aldersorden i  

 Kommissionen.
Forsaavidt flere Medlemmer har samme Aldersorden, bestemmes det  

 ved Lodtrækning, hvem af dem der skal afgaa.
 4. Kommissionen sammentræder til Møde mindst 1 Gang om  

 Aaret, ordinært i April Maaned, men iøvrigt, naar det begæres af Formanden,  

 Forstanderen eller 2 af Kommissionens andre Medlemmer.
 5. Afgørelser træffes efter Stemmeflerhed; skulde  

 Stemmerne staa lige, er Formandens Stemme afgørende.
6. Forsøgskommissionen vedtager Planen for  

 Forsøgsvæsenets Virksomhed i det kommende Finansaar og udarbejder i Henhold  

 hertil Forslag til Budgettet for dette.
Budgetforslaget indsendes derefter  

 inden Udgangen af Juni Maaned til Landbrugsministeriets Approbation  

underskrevet af Formanden for Kommissionen og paraferet af  

 Forstanderen.
Kommissionen affatter ligeledes Beretning om Virksomheden i  

 det forløbne Finansaar og Regnskab for dette.
Beretningen og Regnskabet,  

underskrevet og paraferet som ovenfor nævnt , indsendes til  

 Ministeriet inden Udgangen af det paagældende Aars Maj Maaned.
Kommissionen  

 træffer derhos nærmere Bestemmelse om Udførelsen af Arbejderne i det løbende  

 Finansaar og bestemmer i Henhold til det approberede Budget, hvilke Beløb der  

 i Finansaaret skal anvendes til Udførelsen af de paagældende Arbejder.
 7. Kommissionen kan, naar den finder Grund dertil,  

 overdrage ledelsen eller Udførelsen af et Arbejde til en anden end  

 Forstanderen.
 8. Kommissionen skal derhos, naar den for noget  

 Arbejdes Vedkommende anser saadant for ønskeligt, kunne raadføre sig med og  

 eventuelt tilkalde til Deltagelse i sine Møder saadanne Fagmænd, som den  

 anser for særlig sagkyndige paa det paagældende Omraade.
9. Den, der skal lede et til Udførelse bestemt  

 Arbejde, hvad enten det er Forstanderen eller en særlig tilkaldt Fagmand,  

 indsender til Approbation af Kommissionen en af ham udarbejdet Plan for  

 Udførelsen af det paagældende Arbejde.
Udførelsen finder derefter Sted  

 overensstemmende med den approberede Plan, dog saaledes at alle Enkeltheder  

 er overladt til vedkommende Forsøgsleders Afgørelse, ligesom denne ogsaa kan  

 foretage saadanne mindre væsentlige Afvigelser fra den approberede  

 Arbejdsplan, som under Udførelsen maatte vise sig ønskelige.
For saa vidt et  

 Arbejde i Henhold til foranstaaende udføres under Ledelse af en anden end  

 Forstanderen er vedkommende pligtig til efter Paalæg fra Kommissionen at  

 raadføre sig om Arbejdets Enkeltheder med Forstanderen eller efter  

 Omstændighederne med et andet Medlem af Kommissionen.
 10. Af den Sum, der i Finansaaret er til Raadighed for  

 Forsøgsvæsenet, kan et mindre Beløb efter Kommissionens Bestemmelse anvendes  

 til Foretagelse af saadanne Arbejder, der ikke er optagne i Arbejdsplanen for  

 det paagældende Finansaar, men som det i Finansaarets Løb viser sig ønskeligt  

 at udføre.
11. Forstanderen erholder intet særligt Vederlag for  

 sit Arbejde som Medlem af Kommissionen, men oppebærer Time- og Dagpenge samt  

 Godtgørelse for Befordringsudgifter efter de for Tjenestemænd til enhver Tid  

 gældende Regler.
Kommissionens øvrige Medlemmer erholder et aarligt Honorar,  

 der fastsættes paa Finansloven, samt Time- og Dagpenge og Godtgørelse for  

 Befordringsudgifter efter Regler, som fastsættes af Landbrugsministeriet.
 De særlig engagerede Forsøgsledere tillægges der af Landbrugsministeriet  

 et Honorar for hvert enkelt udført Arbejde efter Indstilling fra  

 Kommissionen.
 12. Under Forudsætning af, at der af den til  

 Forsøgsvæsenet givne aarlige Bevilling haves tilstrækkelige Midler hertil,  

 vil et aarligt Beløb efter Kommissionens nærmere Bestemmelse kunne anvendes  

 til Udgivelse ved Kommissionens Foranstaltning af de af vedkommende  

 Forsøgsledere udarbejdede Beretninger om Resultaterne af de udførte Arbejder.  

 De paagældende Beretninger offentliggøres under vedkommende Forsøgsleders  

 Navn.
 13. Ovenstaaende Bestemmelser træder i Stedet for  

 »Organisatoriske bestemmelser for Ledelsen af Statens forstlige  

 Forsøgsvæsen af 9. August 1932«.
 Landbrugsministeriet, den 14. Maj 1948.
Kr.
Bording.
S.
Kinch.
