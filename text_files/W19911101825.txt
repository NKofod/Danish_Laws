 Civilretsdirektoratet tiltrådte statsamtets afslag på tilladelse til  

 stedbarnsadoption af et 7-årigt barn på grund af den biologiske fars kontakt  

 med barnet.
 Civilretsdirektoratet afslog at imødekomme en ansøgning om  

 stedbarnsadoption af et 7-årigt barn mod den biologiske faders protest.
 Den biologiske far havde sidst haft kontakt med barnet i ca. 6  

 trsamværsweekender omkring 4 år tidligere.
 Civilretsdirektoratet tilføjede, at efter statsamternes og  

 Civilretsdirektoratets praksis meddeles der som udgangspunkt ikke bevilling  

 til adoption mod protest fra den af forældrene, der ikke har  

 forældremyndigheden såfremt kontakten mellem denne og barnet har været  

 afbrudt i en kortere perioden end 7-8 år.
Betydningen af den manglende kontakt overvejes i hvert enkelt tilfælde.  

 Der kan således lægges vægt på, hvilken alder barnet havde, da kontakten blev  

 afbrudt, hvilken alder barnet har på tidspunktet for ansøgningen og på  

 barnets hidtidige kontakt til ansøgeren.
Endvidere kan der lægges vægt på  

 baggrunden for, at kontakten har været afbrudt.
 Ved bedømmelsen af, hvorvidt en ansøgning om stedbarnsadoption bør  

 imødekommes, uanset protest fra den af forældrene, der skal afgive erklæring,  

 er det ikke i sig selv afgørende, at denne efter den gældende praksis ikke  

 vil kunne få fastsat samvær med barnet mod forældremyndighedsindehaverens  

 protest, for eksempel fordi lang tids afbrudt forbindelse med barnet taler  

 imod fastsættelse af samværsret.
 Det samme gør sig gældende i tilfælde, hvor den der skal afgive erklæring  

 ikke ønsker at udnytte en mulig samværsret.
 Der henvises til Skarrildhusberetningen for 1987, side 32 og  

 Skarrildhusberetningen for 1988 s. 50.
