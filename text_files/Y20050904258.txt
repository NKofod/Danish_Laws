Registreringsafgift af motorkøretøjer   

 afgiftspligtig værdi Af registreringsafgiftslovens § 8, stk. 1, fremgår  

 bl. a., at såfremt told- og skattemyndighederne konstaterer, at elementer,  

 herunder avance, som indgår i beregningen af den afgiftspligtige værdi,  

 overflyttes eller faktureres, så de ikke længere omfattes af den  

 afgiftspligtige værdi, kan de transaktioner, hvor den pågældende overflytning  

 eller omfakturering er konstateret, tilsidesættes i relation til afgiften.
Ved et indenretligt forlig i Vestre Landsret er  

 det fastslået, at det er ToldSkat, der har bevisbyrden for, at der er sket  

 overflytning af afgiftspligtig avance på den fabriksnye bil til en forhøjet  

 ikke-afgiftspligtig avance på den ibyttetagne brugte bil.
I den aktuelle sag  

 var slutsedlerne alene udfyldt med forskelsbeløbet mellem den solgte (nye) og  

 den brugte ibyttetagne bil (byttesummen). Der var ikke grundlag for at  

 opkræve  

 registreringsafgift på baggrund af standardpriserne for bilerne, idet  

 landsretten  

 ikke fandt, at ToldSkat havde løftet bevisbyrden for overflytningen af  

 avance.  

 Det var således ikke bevist, at kunderne inden handlens endelige indgåelse  

 ikke  

 var orienteret om, at prisen for den bil, der blev taget i bytte, i det  

 endelige salgsdokument ville blive beregnet med udgangspunkt i den aftalte  

 byttesum og en pris lavere end standardprisen for den fabriksnye bil.
 Det præciseres, at regionerne nu af egen drift kan  

 afslutte/tilbagebetale afgift i sager, hvor det skønnes, at de er  

 sammenlignelige  

 med den nu afgjorte sag.
