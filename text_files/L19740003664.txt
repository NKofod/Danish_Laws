 Den 13. november 1970 undertegnedes i Ankara en luftfartsoverenskomst  

 mellem Danmark og Tyrkiet.
Overenskomsten med dertil hørende tillæg og noteveksling har følgende  

 ordlyd (den tyrkiske tekst er udeladt her):
LUFTFARTSOVERENSKOMST mellem Kongeriget Danmarks regering og Republikken Tyrkiets regering Kongeriget Danmarks regering og Republikken Tyrkiets regering, som er parter i konventionen om international civil luftfart og i  

 overenskomsten om transitrettigheder for internationale luftruter, begge  

 åbnet for undertegnelse i Chicago den 7. december 1944, og som ønsker at indgå en overenskomst med det formål at oprette luftruter  

 mellem og ud over deres respektive territorier, er kommet overens om følgende:
Artikel 1 Definitioner I nærværende overenskomst skal, medmindre andet følger af sammenhængen:
i forbindelse med et luftfartøj betyde den disponible nyttelast af det  

 pågældende luftfartøj på en rute eller del af en rute; i forbindindelse med en bestemt lufttrafik betyde kapaciteten af det  

 luftfartøj, der anvendes i denne trafik, ganget med det antal flyvninger, som  

 dette luftfartøj udfører i en given periode på en given rute eller del af en  

 rute.
Artikel 2 Trafikrettigheder 1. Hver kontraherende part tilstår den anden  

 kontraherende part de i nærværende overenskomst angivne rettigheder med det  

 formål at etablere regelmæssig international lufttrafik på de i tillægget til  

 nærværende overenskomst angivne ruter.
Sådan trafik og sådanne ruter benævnes  

 i det efterfølgende henholdsvis »den aftalte trafik« og »de  

 angivne ruter«.
De af hver kontraherende part udpegede  

 luftfartsselskaber skal ved udførelsen af aftalt trafik på en angiven rute  

 nyde følgende rettigheder:
 2. Intet i denne artikels stk. 1 skal anses for at  

 give en kontraherende parts luftfartsselskaber ret til på den anden  

 kontraherende parts territorium at optage passagerer, fragt eller post, som  

 befordres mod vederlag og er bestemt for en anden plads på denne anden  

 kontraherende parts territorium.
Artikel 3 Driftstilladelser 1. Hver kontraherende part skal have ret til over for  

 den anden kontraherende part skriftligt at udpege et eller flere  

 luftfartsselskaber til at drive den aftalte trafik på de angivne ruter.
 2. Ved modtagelsen af meddelelsen om en sådan  

 udpegelse skal den anden kontraherende part under forbehold af bestemmelserne  

 i denne artikels stk. 3 og 4 ufortøvet give det eller de udpegede  

 luftfartsselskaber de behørige driftstilladelser.
 3. Den ene kontraherende parts luftfartsmyndigheder  

 kan forlange, at et af den anden kontraherende part udpeget luftfartsselskab  

 over for dem godtgør, at det er i stand til at opfylde de vilkår, der er  

 foreskrevet i medfør af de love og bestemmelser, som normalt og med  

 rimelighed anvendes af nævnte myndigheder på driften af international  

 lufttrafik i overensstemmelse med konventionens bestemmelser.
 4. Hver kontraherende part skal være berettiget til at  

 nægte at give de i denne artikels stk. 2 omhandlede driftstilladelser eller  

 til at opstille sådanne betingelser, som den måtte anse for påkrævede for et  

 udpeget luftfartsselskabs udøvelse af de i artikel 2 omhandlede rettigheder,  

 i ethvert tilfælde, hvor nævnte kontraherende part ikke finder det godtgjort,  

 at en væsentlig del af ejendomsretten til og den effektive kontrol med dette  

 luftfartsselskab beror hos den kontraherende part, som har udpeget  

 luftfartsselskabet, eller hos dens statsborgere.
 5. Når et luftfartsselskab er blevet således udpeget  

 og godkendt i overensstemmelse md bestemmelserne i nærværende overenskomst,  

 kan det når som helst påbegynde driften af den aftalte trafik, forudsat at de  

 i artiklerne 8 og 9 samt illæggene til denne overenskomst omhandlede  

 dispositioner er blevet gennemført.
Artikel 4 Tilbagekaldelse og suspension 1. Hver kontraherende part skal være berettiget til at  

 tilbagekalde en driftstilladelse eller til at suspendere et af den anden  

 kontraherende part udpeget luftfartsselskabs udøvelse af de i nærværende  

 overenskomsts artikel 2 angivne rettigheder eller til at foreskrive sådanne  

 betingelser, som den måtte anse for påkrævede for udøvelsen af disse  

 rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i denne artikels stk. 1 omhandlede betingelser er  

 absolut nødvendigt for at forebygge yderligere overtrædelse af love og  

 bestemmelser drøftelse med den anden kontraherende part.
Artikel 5 Fritagelse for told og andre afgifter og skatter 1. Luftfartøjer, der benyttes i international trafik  

 af de af begge kontraherende parter udpegede luftfartsselskaber, såvel som  

 deres sædvanlige udsyr, beholdninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) om bord i  

 disse luftfartøjer skal ved ankomst til den anden kontraherende parts  

 territorium være fritaget for samtlige toldafgifter, undersøgelsesgebyrer og  

 andre udgifter eller skatter under forudsætning af, at sådant udstyr og  

 sådanne forsyninger forbliver om bord i luftfartøjerne, indtil de genudføres  

 eller forbruges på den del af flyvningen, der udføres over dette territorium.
 2. Fritaget for de samme afgifter og skatter med  

 undtagelse af afgifter for ydede tjenester er desuden:
 De ovenfor under pkt. a, b og c omhandlede materialer kan forlanges  

 opbevaret under toldopsyn eller toldkontrol.
Artikel 6 Opbevaring af luftfartøjsudstyr og forsyninger Det sædvanlige luftfartøjsudstyr såvel som de materialer og forsyninger,  

 som beholdes om bord i luftfartøjer, tilhørende den ene kontraherende part,  

 må kun udlosses på den anden kontraherende parts territorium med tilladelse  

 fra dette territoriums toldmyndigheder.
I så fald kan de undergives nævnte  

 myndigheders opsyn, indtil de genudføres eller på anden måde afhændes i  

 overensstemmelse med toldvedtægterne.
Artikel 7 Direkte transittrafik Passagerer i transit gennem en kontraherende parts territorium skal kun  

 underkastes en meget forenklet kontrol.
Bagage og fragt i direkte transit  

 skal være fritaget for toldafgifter og andre lignende skatter.
Artikel 8 Bestemmelser vedrørende kapaciteten 1. Der skal være rimelig og lige adgang for begge de  

 kontraherende parters luftfartsselskaber til at drive den aftalte trafik på  

 de angivne ruter mellem deres respektive territorier.
 2. Ved driften af den aftalte trafik skal hver  

 kontraherende parts udpegede luftfartsselskaber tage hensyn til den anden  

 kontraherende parts luftfartsselskabers interesser, således at den trafik,  

 som de sidstnævnte driver på de samme ruter eller dele deraf, ikke påvirkes  

 på utilbørlig måde.
 3. Den aftalte trafik, der drives af de kontraherende  

 parters udpegede luftfartsselskaber, skal være nøje afpasset efter publikums  

 behov for befordring på de angivne ruter og skal have til hovedformål at  

 tilvejebringe en rimelig kapacitet, som er tiltrækkelig til at tilfredsstille  

 det løbende og med rimelighed forventede behov for befordring af passagerer,  

 fragt og post, kommende fra eller bestemt for det territorium, der tilhører  

 den kontraherende part, som har udpeget luftfartsselskabet.
 4. Hver kontraherende parts udpegede luftfartsselskabs  

 ret til at befordre trafik mellem pladser på den anden kontraherende parts  

 territorium og pladser på tredjelandes territorium på de angivne ruter skal  

 udøves i overensstemmelse med de almindelige principper om, at kapaciteten  

 skal afpasses efter:
 5. Den af parternes luftfartsmyndigheder under  

 anvendelse af ovenstående stk. 1, 2. 3 og 4 aftalte trafiks kapacitet og  

 frekvens kan efter anmodning af hver af de nævnte myndigheder fra tid til  

 anden tages op til fornyet bedømmelse og revideres efter drøftelser i det  

 nære samarbejdes ånd.
Artikel 9 Takster 1. I de følgende afsnit betyder udtrykket  

 »takst« de priser, der skal betales for befordring af passagerer,  

 fragt og post samt de befordringsbetingelser, som de afhænger af, herunder  

 priser eller betingelser for agentur og andre hjælpetjenester.
 2. De takster, som skal anvendes af en parts  

 luftfartsselskaber for befordring til eller fra den anden parts territorium,  

 skal fastsættes på et rimeligt niveau under behørig hensyntagen til alle i  

 betragtning kommende faktorer, herunder driftsomkostninger, rimelig  

 fortjeneste og andre luftfartsselskabers takster.
 3. De i denne artikels stk. 2 omhandlede takster skal  

 så vidt muligt aftales gennem konsultationer mellem begge parters  

 luftfartsselskaber, og en sådan aftale skal, hvor det er muligt, indgås under  

 anvendelse af Den internationale Sammenslutning af Luftfartsselskabers og  

 Verdenspostunionens procedurer for fastsættelse af takster.
 4. De således aftalte takster skal forelægges begge  

 parters luftfartsmyndigheder til godkendelse mindst halvfems (90) dage før  

 deres foreslåede ikrafttrædelsesdato; i særlige tilfælde kan denne tidsfrist  

 forkortes, forudsat at nævnte myndigheder samtykker heri.
5. En sådan godkendelse kan gives formelt; hvis ingen  

 af luftfartsmyndighederne har gjort indvendinger inden tredive (30) dage fra  

 forelæggelsesdatoen i overensstemmelse med stk. 4. skal disse takster anses  

 som godkendt.
I tilfælde af, at forelæggelsesfristen forkortes, som omtalt i  

 stk. 4, kan luftfartsmyndighederne enes om, at den frist, inden for hvilken  

 der skal fremsættes indvending, kan være under tredive (30) dage.
 6. Såfremt der ikke kan opnås enighed om en takst i  

 henhold til stk. 3 i denne artikel, eller såfremt en luftfartsmyndighed i  

 løbet af den i stk. 5 nævnte tredive (30) dages periode underretter den anden  

 luftfartsmyndighed om, at den har indvendinger imod en takst, der er aftalt i  

 henhold til bestemmelserne i stk. 3, skal de to parters luftfartsmyndigheder  

 søge at fastsætte taksten ved indbyrdes aftale.
 7. Såfremt luftfartsmyndighederne ikke kan blive enige  

 om en takst, der er forelagt dem i henhold til denne artikels stk. 4, eller  

 om fastsættelsen af en takst i henhold til stk. 6, skal tvisten afgøres i  

 overensstemmelse med bestemmelserne i den relevante bilaterale  

 luftfartsoverenskomst om afgørelse af tvistigheder.
8. En i overensstemmelse med bestemmelserne i denne  

 artikel fastsat takst skal forblive i kraft, indtil en ny takst er blevet  

 fastsat.
En takst skal dog ikke i medfør af nærværende stykke have fortsat  

 gyldighed i mere end seks (6) måneder ud over den dato, på hvilken dens  

 gyldighed ellers skulle være ophørt.
Artikel 10 Finansielle bestemmelser 1. Hver kontraherende part er indforstået med i  

 henhold til sine nationale valutabestemmelser at betale den del af de på dens  

 territorium oppebårne indtægter, som overstiger udgifterne, i forbindelse med  

 befordring af passagerer, bagage, postforsendelser og fragt, udført af den  

 anden kontraherende parts udpegede luftfartsselskab, i en hvilken som helst  

 konvertibel fremmed valuta, om hvilken begge parter træffer indbyrdes aftale.
2. Den for overførsel af ovennævnte indtægter fornødne  

 fremmede valuta vil blive bevilget eller overført af begge parters  

 centralbank eller anden autoriseret national bank.
Hvor der foreligger en  

 betalingsaftale mellem de kontraherende parter, skal betalingen finde sted i  

 overensstemmelse med bestemmelserne i denne aftale.
Artikel 11 Konsultation og statistik 1. I det nære samarbejdes ånd skal de kontraherende  

 parters luftfartsmyndigheder fra tid til anden rådføre sig med hinanden med  

 henblik på at sikre, at bestemmelserne i nærværende overenskomst og  

 tillæggene dertil gennemføres og overholdes på tilfredsstillende måde.
2. Hver af de kontraherende parters  

 luftfartsmyndigheder skal efter anmodning tilsende den anden kontraherende  

 parts luftfartsmyndigheder sådanne periodiske eller andre statistiske  

 oplysninger, som med rimelighed kan forlanges med henblik på en bedømmelse af  

 den kapacitet, der af den første kontraherende parts udpegede  

 luftfartsselskaber indsættes i den aftalte trafik.
Sådanne oplysninger skal  

 omfatte samtlige data, der er nødvendige for at fastslå omfanget af den  

 trafik, som disse luftfartsselskaber befordrer i den aftalte trafik, samt  

 sådan trafiks oprindelses- og bestemmelsessteder på ruterne.
Artikel 12 Ændringer 1. Såfremt en af de kontraherende parter finder det  

 ønskeligt at ændre nogen bestemmelse i nærværende overenskomst og dens  

 tillæg, kan den anmode om konsultation med den anden kontraherende part.
En  

 sådan konsultation, som kan finde sted mellem luftfartsmyndighederne, og som  

 kan foregå mundtligt eller skriftligt, skal påbegyndes inden for et tidsrum  

 af tres (60) dage fra anmodningens dato.
Enhver således aftalt ændringer  

 træder i kraft, når den er blevet stadfæstet ved udveksling af diplomatiske  

 noter.
 2. Ændringer i ruterne kan foretages ved direkte  

 aftale mellem de kontraherende parters kompetente luftfartsmyndigheder.
Artikel 13 Overensstemmelse med multilaterale konventioner Nærværende overenskomst og dens tillæg vil blive ændret således, at de  

 bringes i overensstemmelse med enhver multilateral konvention, som måtteblive  

 bindende for begge kontraherende parter.
Artikel 14 Ophør Hver kontraherende part kan når som helst give den anden kontraherende  

 part meddelelse om sin beslutning om at bringe nærværende overenskomst til  

 ophør; en sådan opsigelse skal samtidig tilstilles organisationen for  

 international civil Luftfart.
I så fald skal overenskomsten ophøre tolv (12)  

 måneder efter datoen for den anden kontraherende parts modtagelse af  

 opsigelsen medmindre opsigelsen ifølge aftale trækkes tilbage inden denne  

 periodes udløb.
Såfremt den anden kontraherende part undlader at anerkende  

 modtagelsen, skal opsigelsen anses som modtaget fjorten (14) dage efter, at  

 Organisationen for international civil Luftfart har modtaget den.
Artikel 15 Afgørelse af tvistigheder 1. Såfremt der mellem de kontraherende parter opstår  

 nogen tvist angående fortolkningen eller anvendelsen af nærværende  

 overenskomst og tillæggene dertil, skal de kontraherende parter først søge at  

 bilægge den ved forhandling.
2. Dersom det ikke lykkes de kontraherende parter at  

 opnå en ordning af forhandlingens vej, kan de enes om at henvise tvisten til  

 afgørelse af en person eller institution, eller tvisten kan efter anmodning  

 af en af de kontraherende parter indbringes for en voldgiftsdomstol,  

 bestående af tre voldgiftsmænd, hvoraf een udpeges af hver kontraherende  

 part, og den tredje vælges af de to således udpegede.
Hver af de  

 kontraherende parter skal udpege en voldgiftsmand inden for et tidsrum af  

 tres (60) dage fra datoen for den ene kontraherende parts modtagelse af en af  

 den anden part af diplomatisk vej fremsendt anmodning om tvistens afgørelse  

 ved voldgift, og den tredje voldgiftsmand skal udpeges inden for et  

 yderligere tidsrum af tres (60) dage.
Såfremt en af de kontraherende parter  

 undlader at udpege en voldgiftsmand inden for det angivne tidsrum, eller  

 såfremt den tredje voldgiftsmand ikke udpeges inden for det angivne tidsrum,  

 kan præsidenten for Organisationen for international civil Luftfart's råd af  

 hver af de kontraherende parter anmodes om at udpege en eller flere  

 voldgiftsmænd efter behov.
I så fald skal den tredje voldgiftsmand være  

 statsborger i en tredjestat og fungere som formand for voldgiftsdomstolen.
 3. De kontraherende parter forpligter sig til at  

 efterkomme enhver i henhold til denne artikels stk. 2 afsagt kendelse.
 4. Udgifterne i forbindelse med voldgiftsdomstolen,  

 herunder voldgiftsmændenes honorarer og udgifter, skal deles ligeligt mellem  

 de kontraherende parter.
Artikel 16 Registreringer Nærværende overenskomst og dens tillæg samt enhver senere ændring heri  

 skal registreres i Organisationen for international civil Luftfart.
Artikel 17 Overskrifter I denne overenskomst er der ovenover hver artikel indføjet overskrifter i  

 henvisningsøjemed og for nemheds skyld, og de definerer, begrænser eller  

 beskriver på ingen måde denne overenskomsts omfang eller formål.
Artikel 18 Ikrafttræden Nærværende overenskomst og tillæggene dertil, som udgør integrerende dele  

 af den, skal træde i kraft, efter at hver kontraherende part har opfyldt de  

 forfatningsmæssige krav, på datoen for udvekslingen af diplomatiske noter  

 desangående.
 Til bekræftelse heraf har undertegnede, som er behørigt bemyndiget af  

 deres respektive regeringer, underskrevet nærværende overenskomst.
Udfærdiget i Ankara den trettende november 1970 i to eksemplarer på det  

 tyrkiske og det engelske sprog,, idet begge tekster har samme gyldighed.
I  

 tilfælde af uenighed skal den engelske tekst dog anses som autentisk.
For Kongeriget Danmarks regering Poul Hartling For Republikken Tyrkiets regering Ihsan Sabri Caglayangil Tillæg I Ruter, der skal beflyves 1. a) Tyrkiets luftfartsselskab eller  

 luftfartsselskaber, der er udpeget af Republikken Tyrkiets regering, skal  

 have ret til at drive lufttrafik i begge retninger:
 Fra pladser i Tyrkiet via mellemliggende pladser til København og til  

 pladser derudover.
 Pladser i Tyrkiet via Beograd og/eller Wien eller Budapest og/eller  

 Frankfurt til København og derudover til Oslo og Stockholm (* 1) samt til  

 andre pladser derudover, der skal aftales i overensstemmelse med stk. 4 i  

 dette tillæg.
 2. a) Danmarks luftfartsselskab eller  

 luftfartsselskaber, der er udpeget af Kongeriget Danmarks regering, skal have  

 ret til at drive lufttrafik i begge retninger:
 Fra pladser i Danmark via mellemliggende pladser til Istanbul og til  

 pladser derudover.
 Pladser i Danmark via Prag og/eller Wien eller Budapest til Istanbul og  

 derudover til Beirut (* 2).
 3. Pladser på enhver af de ovenstående ruter kan efter  

 det eller de udpegede luftfartsselskabers valg udelades på een eller samtlige  

 flyvninger, forudsat at sådan trafik har sit udgangspunkt på det territorium,  

 som tilhører den kontraherende part, der udpeger luftfartsselskabet.
4. Hver af de kontraherende parter kan anmode om, at  

 pladser eller yderligere pladser ud over den anden kontraherende parts  

 territorium eller mellem de kontraherende parters territorier inkluderes i  

 deres trafik.
Denne anmodning skal forelægges den anden kontraherende parts  

 luftfartsmyndighed til godkendelse.
TILLÆG II Godkendelse af fartplaner 1. Hver kontraherende parts udpegede luftfartsselskab  

 eller luftfartsselskaber skal forelægge deres fartplaner, inklusive  

 materieltype, for den anden kontraherende parts luftfartsmyndigheder til  

 godkendelse for hver fartplansperiode (sommer og vinter) senest (45)  

 femgogfyrre dage før fartplanernes ikrafttrædelsesdato.
2. Inden hver kontraherende parts udpegede  

 luftfartsselskab eller luftfartsselskaber forelægger fartplanerne for den  

 anden kontraherende parts luftfartsmyndigheder, skal begge kontraherende  

 parters luftfartsselskaber rådføre sig med hinanden for at opnå enighed om  

 fartplanerne.
Når luftfartsmyndighederne modtager disse fartplaner, kan de  

 godkende dem, undlade at godkende dem eller foreslå ændringer deri.
I hvert  

 tilfælde må den trafik, der skal drives på de angivne ruter af hver  

 kontraherende parts udpegede luftfartsselskab eller luftfartsselskaber, ikke  

 påbegyndes eller ændres før den anden kontraherende parts  

 luftfartsmyndigheders godkendelse foreligger.
Deres Excellence, Under henvisning til den i dag undertegnede luftfartsoverenskomst mellem  

 Kongeriget Danmark og Republikken Tyrkiet har jeg den ære at meddele Deres  

 Excellence, at Kongeriget Danmarks regering i overensstemmelse med  

 overenskomstens artikel 3 udpeger Det Danske Luftfartselskab (DDL), som er  

 part i den i fællesskab drevne organisation Scandinavian Airlines System  

 (SAS), til at beflyve de i overenskomstens tillæg angivne ruter.
 I denne forbindelse har jeg den ære på min regerings vegne at bekræfte  

 følgende aftale, truffet under de forhandlinger, som er gået for  

 overenskomstens undertegnelse:
 1. Det Danske Luftfartselskab (DDL), der samarbejder  

 med Det Norske Luftfartselskap (DNL) og AB Aerotransport (ABA) under  

 betegnelsen Scandinavian Airlines System (SAS), kan beflyve de ruter, der er  

 tildelt det medfør af overenskomsten, med luftfartøjer, besætninger og udstyr  

 tilhørende det ene af de to andre luftfartsselskaber eller dem begge.
 2. I det omfang Det Danske Luftfartselskab (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som om de tilhørte Det Danske  

 Luftfartselskab (DDL), og de kompetente danske myndigheder og Det Danske  

 Luftfartselskab (DDL) påtager sig det fulde ansvar herfor i henhold til  

 overenskomsten.
Modtag, hr. udenrigsminister, forsikringen om min mest udmærkede højagtelse.
Poul Hartling Hans Excellence udenrigsminister Ihsan Sabri Caglayangil, Ankara.
Deres Excellence, Under henvisning til den i dag undertegnede luftfartsoverenskomst mellem  

 Republikken Tyrkiet og Kongeriget Danmark har jeg den ære at meddele Deres  

 Excellence, at Republikken Tyrkiets regering i overensstemmelse med  

 overenskomstens artikel 3 udpeger Det Turkish Airlines (THY) til at beflyve  

 de i overenskomstens tillæg angivne ruter.
 I denne forbindelse har jeg den ære på min regerings vegne at bekræfte  

 følgende aftale, truffet under de forhandlinger, som er gået for  

 overenskomstens undertegnelse:
 1. Det Danske Luftfartselskab (DDL), der samarbejder  

 med Det Norske Luftfartselskap (DNL) og AB Aerotransport (ABA) under  

 betegnelsen Scandinavian Airlines System (SAS), kan beflyve de ruter, der er  

 tildelt det medfør af overenskomsten, med luftfartøjer, besætninger og udstyr  

 tilhørende det ene af de to andre luftfartsselskaber eller dem begge.
 2. I det omfang Det Danske Luftfartselskab (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, skal  

 overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som om de tilhørte Det Danske  

 Luftfartselskab (DDL), og de kompetente danske myndigheder og Det Danske  

 Luftfartselskab (DDL) påtager sig det fulde ansvar herfor i henhold til  

 overenskomsten.
Modtag, hr.
Excellence, forsikringen om min mest udmærkede højagtelse.
Ihsan Sabri Caglayangil Udenrigsminister Hans Excellence Poul Hartling, Danmarks udenrigsminister.
 I medfør af artikel 18 trådte overenskomsten i kraft den 11. februar 1974.
 Udenrigsministeriet, den 4. april 1974.
 Ove Guldberg.
(* 1) For nærværende kan ingen lokale trafikrettigheder udnyttes mellem  

 København og Oslo og Stockholm og v.v.
Stop-over trafik er tilladt.
 (* 2) Kun de samme to af de tre angivne mellemliggende pladser må benyttes  

 på de eller de ruter, der skal beflyves inden for en fartplansperiode.
