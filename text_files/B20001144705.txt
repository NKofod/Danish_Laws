Teknisk forskrift om indretning af  

 passagerskibe med henblik på adgang for passagerer med handicap 1) I medfør af § 1, stk. 2, § 3, § 17, stk. 5, og §34 i lov om  

 sikkerhed til søs, jf. lovbekendtgørelse nr. 554 af 21. juni  

 2000 og i medfør af § 1, stk. 2, § 2, stk. 5, § 11, stk. 2, og § 28 i  

 lov nr. 98 af 12. marts 1980 om skibes sikkerhed m.v. med senere  

 ændringer, efter samråd med Færøernes Landsstyre og  

 Grønlands hjemmestyre og efter bemyndigelse fra erhvervsministeren  

 fastsættes:
 § 1. Forskriften gælder for passagerskibe,  

 hvis køl er lagt den 1. oktober 2000 eller senere.
 Stk. 2. I denne forskrift betyder »passagerskib« et skib,  

 der medtager mere end 12 passagerer, herunder passagerskibe i fast rutefart  

 (færger).
 § 2. Passagerskibes passagerfaciliteter skal  

 så vidt muligt være tilgængelige for  

 kørestolsbrugere, og der skal i indretningen og driften af skibet  

 tages passende hensyn til passagerer med handicap.
Stk. 2. Mindst et af toiletterne om bord skal være  

 egnet og tilgængeligt for kørestolsbrugere2) . Sådanne toiletter kan evt. placeres separat og benyttes af begge køn.
Placeres toiletterne separat,  

 skal der være henvisning til dem ved de almindelige  

 toiletfaciliteter.
 § 3. Færger i korte overfarter kan fritages  

 for bestemmelsen i § 2, stk. 2, såfremt der findes toiletfaciliteter  

 egnet for kørestolsbrugere i land ved de færgelejer skibet  

 anløber.
 Stk. 2. Såfremt særlige forhold gør  

 sig gældende3) kan Søfartsstyrelsen på  

 særlige vilkår acceptere alternative arrangementer eller helt  

 fritage et skib for kravet i § 2, stk. 2.
 § 4. Overtrædelse af § 2 straffes med  

 bøde eller hæfte.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Forskriften træder i kraft den 1.  

 oktober 2000.
Bemærkninger til teknisk forskrift om indretning af  

 passagerskibe til handicappede passagerers behov Den tekniske forskrift er et første skridt i  

 retning af mere detaljerede regler for indretning af handicapvenlige  

 passagerskibe.
Indtil sådanne detaljerede regler er gennemført  

 skal Søfartsstyrelsen henstille:
 I øvrigt henledes opmærksomheden på  

 vejledningen om handicapvenlige indretninger m.v. i MSC/Circ.735,  

 »Recommendation on the Design and Operation of Passenger Ships to Respond to  

 Elderly and Disabled Persons Needs« fra den internationale maritime  

 organisation (IMO).
 Søfartsstyrelsen skal pege på muligheden for  

 at få rådgivning om handicapvenlige indretninger og  

 tilgængelighed i færger fra:
Center for Tilgængelighed Graham Bells Vej 1 A DK- 8200 Århus N Telefon:	(+45) 87 41 24 24 Fax.:	(+45) 86 78 37 30 E-mail:	centil@hmi.dk Website:	www.centil.dk Søfartsstyrelsen, den 18. august  

 2000 Christian Breinholt /Peter Lauridsen 1)   Forskriften har som udkast været  

 notificeret i overensstemmelse med Europaparlamentets og Rådets  

 direktiv 98/34/EF (informationsproceduredirektivet), som ændret senest  

 ved direktiv 98/48/EF.
 2)   Vejledning om  

 indretning af toiletrum for kørestolsbrugere findes i den  

 Internationale Maritime Organisations (IMO s) MSC/Circ.735, »Recommendation  

 on the Design and Operation of Passenger Ships to Respond to Elderly and  

 Disabled Persons  Needs«.
