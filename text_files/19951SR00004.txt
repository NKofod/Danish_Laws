Nr BR 4 Beretning om brugernes fri leverandørvalg ved anskaffelse af særligt  

 personlige hjælpemidler   

 Nr 4 1995-96, 1. samling Afgivet af Socialudvalget Afgivet: 19960515 Udvalget har behandlet hjælpemiddelområdet på flere møder og har herunder  

 stillet spørgsmål til socialministeren, som denne har besvaret skriftligt.  

 Udvalget har haft socialministeren i samråd om spørgsmålet, om handicappede  

 og andre brugere af personligt tilrettede hjælpemidler selv kan vælge  

 leverandører.
Endvidere har udvalget modtaget en skriftlig og mundtlig  

 henvendelse fra De Samvirkende Invalideorganisationer.
 Ved særligt personlige hjælpemidler forstås i denne beretning kropsbårne  

 eller individuelt fremstillede hjælpemidler som f.eks. ortopædiske sko og  

 proteser.
Udvalget har tidligere behandlet beslutningsforslag nr.
B 28  

 (folketingsåret 1994-95) om sikring af indflydelse for modtagere efter  

 bistandslovens § 58 af hjælpemidler af personlig art.
Beslutningsforslaget  

 blev forkastet, da udvalget ville afvente det udvalgsarbejde, der foregik i  

 Socialministeriet.
Udvalgsarbejdet resulterede i afgivelsen af delrapport om  

 hjælpemidler i januar 1996.
Herefter anbefaler et flertal (Venstres, Det Konservative  

 Folkepartis, Socialistisk Folkepartis, Fremskridtspartiets og Enhedslistens  

 medlemmer af udvalget) en løsning, der tager udgangspunkt i den tidligere  

 praksis, hvor kommunerne selv kan tage initiativ til et udbud vedrørende  

 kropsbårne hjælpemidler.
Flertallet ønsker, at kommunerne, såfremt de  

 foretager et udbud, giver brugerne indflydelse på kommunernes udformning af  

 udbudet således, at der sikres et bredt sortiment, der gør brugernes  

 valgmuligheder reelle.
Flertallet finder det vigtigt, at socialministeren sikrer, at personer,  

 som modtager støtte til særligt personlige hjælpemidler efter bistandslovens  

 § 58, har indflydelse på leverandørvalget.
Flertallet mener, at den særlige  

 personlige kontakt mellem leverandøren med den faglige ekspertise og brugeren  

 er en vigtig fase i hjælpemiddelforarbejdningen.
 Flertallet kan ikke tilslutte sig en løsningsmodel, der indebærer øget  

 egenbetaling.
Flertallet anbefaler en løsning, hvorefter den handicappede anskaffer det  

 kropsbårne hjælpemiddel.
Derefter sender vedkommende selv eller leverandøren  

 regningen til kommunen, der skal refundere 100 pct., eller, hvis kommunen har  

 indgået leverandøraftale/indhentet licitationstilbud, et beløb svarende til  

 aftalen/tilbudet.
Der opretholdes dog egenbetaling på de områder, hvor den  

 findes i dag.
Denne egenbetaling fastholdes på det nuværende niveau.
Kommunen  

 vil som før kunne indgå leverandøraftaler og vil fortsat kunne udbyde  

 hjælpemidlerne i licitation.
I de tilfælde refunderes et beløb svarende til  

 leverandøraftalen/licitationstilbudet.
Der skal i alle tilfælde sikres den  

 handicappede medindflydelse på valg af leverandør, og kommunen er i alle  

 tilfælde forpligtet til at yde brugeren vejledning, herunder også om  

 kvaliteten.
 Flertallet anmoder socialministeren om, at den nødvendige lovgivning til  

 gennemførelse af flertallets anbefaling bliver fremsat så betids, at den kan  

 gennemføres i indeværende folketingsår.
 Et mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) kan ikke støtte flertallets  

 anbefalinger og udtalelser på grund af de usikre økonomiske konsekvenser.
 P.u.v.
Villy Søvndal, formand.
