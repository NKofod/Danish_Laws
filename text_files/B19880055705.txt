 I henhold til § 2, stk. 3, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987, og  

 § 8 og § 8 a i lov om handelshøjskoler og handelshøjskoleafdelinger, jf.  

 lovbekendtgørelse nr. 78 af 15. februar 1988, fastsættes:
 § 1.  Studerende, der har gennemført 3 års studier af  

 en kandidatuddannelse indenfor det humanistiske, det teologiske eller det  

 samfundsvidenskabelige område og har bestået de normerede prøver, har ret til  

 titlen B.A.
 Stk. 2.  Studerende, der har gennemført 3 års studier af  

 en kandidatuddannelse indenfor det naturvidenskabelige eller det  

 sundhedsvidenskabelige område og har bestået de normerede prøver, har ret til  

 titlen B.S.
 Stk. 3.  Civilingeniøruddannelsen er ikke omfattet af  

 bestemmelserne i stk. 1. og 2.
 § 2.  Undervisningsministeriet, Direktoratet for de  

 Videregående Uddannelser, kan godkende, at særligt tilrettelagte uddannelser  

 af 3-31/2 års varighed giver ret til betegnelserne efter § 1.
 § 3.  Institutionen udsteder bevis for gennemført  

 uddannelse efter § 1 og § 2.
§ 4.  Klager over institutionens afgørelser efter  

 denne bekendtgørelse indgives til den pågældende institution.
Hvis en klage  

 ikke tages til følge, og klageren fastholder klagen, videresender  

 institutionen klagen - bilagt en udtalelse - til direktoratet.
 § 5.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 6.  Bekendtgørelsen har virkning for studerende, der  

 er indskrevet ved en uddannelse den 1. september 1988 eller senere.
