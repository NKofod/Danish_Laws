Kendelse fra Pressenævnet i sag nr.  

 122/2000 [K] har ved brev af 23. oktober 2000 klaget til  

 Pressenævnet over en række artikler bragt i Lolland-Falsters  

 Folketidende i oktober 2000, idet han mener, at god presseskik er  

 tilsidesat.
Af en artikel bragt i Lolland-Falsters Folketidende den  

 10. oktober 2000 med overskriften "Sportstræner melder kollega for  

 vold" fremgår, at "Rødbys badmintontræner [K] står  

 uforstående overfor anmeldelsen om vold mod en træner kollega fra  

 Møn under en kamp i sidste uge.
 SPORTEN   En badmintonkamp med retsligt efterspil.
 Det er udgangen på LF-serieopgøret mellem  

 Rødby og Møn i sidste uge.
 De to trænere, [K], Rødby, og  Jens  Due,  

 Møn, kom i åben konfrontation, hvilket har fået  

 møn-træneren til at melde den ellers vellidte og populære  

 til politiet, ligesom Møn har protesteret til Lolland-Falsters  

 Badminton Kreds over resultatet (8-5 til Rødby, red.).
Lille puf [K] står totalt uforstående overfor, at han er  

 politianmeldt.
 - Møns træner blandede sig højlydt i  

 holdkampen   og især i en kamp i damesingle   med ikke tilladte  

 anvisninger, siger [K], som bad sin trænerkollega om at sætte sig  

 ned og tie stille.
 - Jeg gav ham da et lille puf og tog ham i armen, men mere  

 er der ikke i det, mener [K], som efterfølgende følte sig truet  

 af Møn-træneren.
 - Han lovede mig øretæver, siger [K].
En stor gut Møn-træneren  Jens  Due Ønsker ikke at  

 udtale sig, men henviser til sin formand  Ebbe  Baadsgaard.
- Vores træner har meldt episoden til politiet som  

 en voldssag, og jeg forstår ham.
Jeg er også rystet over, at [K]  

 kunne finde på at lægge hånd på  Jens  Due, som er en  

 stor gut, siger  Ebbe  Baadsgaard." Af en artikel bragt i Lolland-Falsters Folketidende samme  

 dag med overskriften "Badmintontræner fra Rødby er meldt til  

 politiet for vold" fremgår, at "Badmintonkamp i Rødby udviklede sig særdeles  

 uheldigt efter en kedelig konfrontation mellem de to holds trænere.
 RØDBY/STEGE  Bølgerne gik  

 højt i Rødbyhavn Sportshal sidste mandag, da Rødby  

 Badminton Klub og Møn Badminton Klub mødtes i en kamp i  

 LF-serien i badminton.
 Så højt, at hjemmeholdets træner [K],  

 efterfølgende er meldt til politiet for vold mod sin spillende  

 trænerkollega fra Møn, 30-årige  Jens  Due.
 Ifølge formanden for Møn Badmintonklub  Ebbe  

  Baadsgaard, er det  Jens  Due selv, der har besluttet at anmelde sagen til  

 politiet, men det er formanden, der efter aftale udtaler sig om sagen  

 udadtil.
 Episoden der udløste politianmeldelsen skete i  

 starten af matchen, da  Jens  Due råbte til sine spillere ikke mindst i  

 en kamp i damesingle.
- Han blandede sig højlydt i kampen med ikke  

 tilladte anvisninger, og derfor bad jeg ham sætte sig ned og tie  

 stille.
Og jeg gav ham da et lille puf og tog ham i armen, men mere er der  

 ikke i det, fortæller 60-årige [K], der efterfølgende  

 følte sig truet af  Jens  Due.
Øretæver i luften - Jeg blev da nervøs, da han nærmest stod  

 på mine tæer og lovede mig øretæver.
Men det hele  

 varede bare tre-fire minutter, og derefter var der ro i salen i resten af  

 matchen.
Og jeg finder det latterligt, at det bliver blæst op til  

 noget, det slet ikke er.
Jeg har aldrig oplevet noget lignende.
Og jeg har  

 faktisk været med i mange år, siger [K], hvis udlægning af  

 hændelsen slet ikke stemmer overens med, hvad Møn-formanden  

  Ebbe  Baadsgaard, har oplevet.
-  Jens  Due har anmeldt episoden til politiet som en  

 voldssag.
Det er hans egen afgørelse, og jeg forstår ham godt.  

 For klubbens vedkommende er det en protestsag til badmintonkredsen, som  

 behandles i aften på et bestyrelsesmøde i kredsen, siger  Ebbe  

  Baadsgaard, og han fortæller om episoden:
- Jeg sad ovre i den anden side af hallen, da det skete,  

 og jeg røg derover med det samme og råbte vist nok rigtig  

 højt.
Men jeg var overrasket og en hel del rystet over, at [K] kunne  

 finde på at lægge hånd på  Jens  Due, som er en stor  

 gut.
Han skubbede  Jens med begge hænder i brystet, så han  

 røg baglæns mod stolene og endte på ryggen.
Det var  

 virkelig ubehageligt at overvære.
Fortryder - Det er da i orden, at vi af og til råber til  

 hinanden.
Men at skubbe og slå til hinanden er for meget, siger  Ebbe  

  Baadsgaard, der fortryder, at han ikke sammen med træner og spillere  

 stoppede kampen på stedet og tog hjem.
- Jens var ovre hos [K] lidt senere, og jeg så, han  

 gav ham hånden.
Da jeg spurgte, hvad han havde sagt, fortalte  Jens, at  

 han havde bedt [K] holde sin kæft, så han selv kunne få ro  

 til at spille.
Protesterer - Men det er da klart, at vi ser med stor alvor på  

 sagen.
Og den er da meldt til badmintonkredsen, hvor den som nævnt  

 behandles i aften på et bestyrelsesmøde.
Blandt andet anker vi  

 over, at Rødby får en sejr (Rødby vandt 8-5, red.) efter  

 sådan en episode.
Normalt er Rødby et dejligt mandskab at spille  

 imod, og de er rigtig gode.
Men under disse omstændigheder protesterer  

 vi mod resultatet, siger  Ebbe  Baadsgaard.
Sven  Erik  Nyman, som er formand for badmintonkredsens  

 turneringsudvalg, bekræfter, at sagen er på aftenens  

 bestyrelsesmøde.
Mere vil han ikke sige om sagen." Af en artikel bragt i Lolland-Falsters Folketidende den  

 11. oktober 2000 med overskriften "Undskyldning kan løse gordisk  

 knude" fremgår, at "- Vi vil se positivt på en skriftlig undskyldning  

 fra [K], siger Møn Badmintonklubs formand.
 Undskyldningen er på vej.
RØDBY   En undskyldning fra Rødby  

 Badmintonklubs træner [K] kan måske løse den gordiske  

 knude og forhindre et retsligt efterspil i den kontroversielle sag mellem  

 Møn Badmintonklubs træner  Jens  Due og [K].
Ifølge  

 Møn Badmintonklubs formand  Ebbe  Baadsgaard har  Jens  Due meldt sin  

 trænerkollega i Rødby for voldelig adfærd under  

 LF-seriekampen i sidste uge, men hvis Møn Badmintonklub og  Jens  Due  

 modtager en skriftlig undskyldning, vil man i Møn Badmintonklub se  

 positivt på denne.
 Det lover  Ebbe  Baadsgaard.
 Og undskyldningen er på vej.
 Mandag aften var  Henning  Kamper, formand for  

 Lolland-Falsters Badminton Kreds, i Rødby, hvor han opfordrede [K] til  

 at sende en skriftlig undskyldning til Møn.
Møde Undskyldningen sendte [K] tirsdag. [K] undskylder, at han  

 har skubbet til  Jens  Due, men han kan som mange Rødby-spillere  

 ikke nikke genkendende til, at han skulle have udøvet vold.
 - Et puf er ikke vold, forsvarer [K] sig.
-Får vi en skriftlig undskyldning i dag, vil jeg  

 tage den med i hallen i aften, hvor jeg så vil tage et møde med  

 vor træner og holdleder.
Og måske vil det så munde ud i, at  

  Jens  Due trækker politianmeldelsen tilbage.
Men jeg må  

 understrege, at det ikke er Møn Badmintonklub men  Jens  Due, som har  

 politianmeldt episoden, siger  Ebbe  Baadsgaard.
Forundring Møn-formanden undrer sig noget over, at man fra  

 Rødby Badmintonklubs side endnu ikke har reageret.
 - Rødby og [K] har ikke forsøgt at få  

 denne kedelige sag ud af verden, selv om jeg har forsøgt ved at tage  

 kontakt til klubben dagen efter holdkampen, siger  Ebbe  Baadsgaard.
 Lolland-Falsters Badminton Kreds behandlede den triste sag  

 på et bestyrelsesmøde tirsdag aften.
- Vi valgte at opdele den i to.
Den politimæssige og  

 den sportslige.
- Det politimæssige forholder vi os ikke til,  

 før vi ved, om politiet vil gøre noget ved sagen.
Hvis det sker  

 og hvis det viser sig, at der skulle være "kød på  

 kroppen", står vi med en alvorlig sag   en sag som nok vil ende  

 på Dansk Badminton Forbunds bord, siger  Henning  Kamper.
Møn Badmintonklubs anke over resultatet (8-5 til  

 Rødby, red.) har kredsen ikke ændret ved.
Men det kan ske.
Redegørelse - Vi sender et brev til Rødby Badmintonklub, hvor  

 vi beder om en skriftlig redegørelse.
Når vi har den,  

 viderebehandler vi protesten fra Møn, siger  Henning  Kamper, som  

 peger på, at kredsen har tre muligheder: Resultatet kan  

 stadfæstes, der kan spilles ny kamp eller Møn kan få  

 tilkendt sejren.
 - Vi har protesteret, fordi vore piger var noget rystede  

 over episoden mellem [K] og vores træner, hvilket kan have haft  

 indflydelse på resultatet, forklarer  Ebbe  Baadsgaard.
- Sagens hovedperson, [K], er dybt rystet.
Han er med  

 øjeblikkelig virkning stoppet som træner for ungdomsspillere og  

 seniorspillere i Rødby Badmintonklub og genoptager ikke  

 trænergerningen, før det er fastslået, at han ikke har  

 udøvet vold.
- Jeg vil renses.
For jeg er ikke en voldsmand, forsvarer  

 en rystet [K] sig." Af en artikel bragt i Lolland-Falsters Folketidende den  

 12. oktober 2000 med overskriften "Møn-træner accepterer  

 undskyldning" fremgår, at "Træneren for Møn Badminton Klub,  Jens  Due,  

 trækker sin politianmeldelse for vold tilbage.
 MØN   Roen er tilsyneladende ved at blive  

 genoprettet på den lokale badmintonfront efter nogle dage med heftige  

 gensidige beskyldninger mellem Møn og Rødby Badminton Klub.
 Onsdag modtog den nyoprykkede mønske LF-serieklub  

 en skriftlig undskyldning fra [K], Rødby Badminton Klub.
 Det fik efter en kort rådslagning i klubben  

 mønboernes træner  Jens  Due til at trække sin  

 politianmeldelse mod [K] tilbage.
 Rødby-træneren var blevet anmeldt til  

 politiet for vold efter en episode i det indbyrdes LF-serieopgør i  

 Rødbyhavn Sportshal forrige mandag.
 Her skulle [K] ifølge Møn-træneren  

 have skubbet til sin kollega med begge hænder, så han røg  

 baglæns mod stolene og derefter faldt om på ryggen.
 - Det var bare et puf, hævder [K], der var  

 både rystet og totalt uforstående, da han hørte om  

 politianmeldelsen.
 Men den er altså nu trukket tilbage efter Møn  

 BK har modtaget en skriftlig undskyldning fra sydlollikkerne.
 Denne undskyldning er   efter hvad Folketidende erfarer  

 bl.a. kommet i stand efter kraftigt pres fra Lolland-Falsters Badminton  

 Kreds, LFBKr, der har forsøgt at mægle i sagen.
 - Vi trækker politianmeldelsen tilbage, men vi  

 trækker ikke protesten mod kampudfaldet (8-5 til Rødby, red.)  

 tilbage, siger formanden for Møn BK,  Ebbe  Baadsgaard.
 - Vi føler stadigvæk, at kampen ikke fik fair  

 afvikling på grund af episoden, og det må vi naturligvis  

 protestere imod.
Badmintonkredsen har endnu ikke taget stilling til denne  

 protest, idet man afventer udtalelser fra Rødby." Af en artikel bragt i Lolland-Falsters Folketidende den  

 21. oktober 2000 med overskriften "Anmeldelsen lagt i skuffen"  

 fremgår, at "Møn-træner  Jens  Due tager for  

 første gang bladet fra munden i den spegede sag mod [K],  

 Rødby.
 NYKØBING F.   Jeg var på  

 politistationen i Stege et par dage efter episoden i Rødbyhavn  

 Sportshal, og jeg blev afhørt af en betjent, som skrev det hele ned  

 på to-tre sider.
 - Jeg medbragte ligeledes en lægeattest, som  

 både er påkrævet og normal procedure, når man  

 anmelder vold.
 - Men efter samråd med betjenten, der mente, at det  

 primært måtte være en sag for Dansk Badminton Forbund, DBF,  

 valgte vi foreløbig "at lade sagen ligge".
 - Træneren for Møn Badminton Klub,  Jens  

  Due, tager for første gang bladet fra munden i sagen om den  

 angivelige anmeldelse af vold i LF-seriekampen mellem Rødby og  

 Møn for knap tre uger siden i Rødbyhavn Sportshal.
 Jens  Due "anmeldte" en episode, hvor træneren for  

 Rødby, [K], angiveligt skulle have skubbet til sin kollega under en  

 ophidset konfrontation ved en damesinglekamp.
 - Jeg ønsker ikke at gå i detaljer omkring  

 afhøringen, men jeg forstod på betjenten, at den skulle bruges,  

 hvis sagen skulle køre videre på et senere tidspunkt.
 Officielt findes der altså ikke nogen anmeldelse,  

 hvilket vagthavende på politistationen i Vordingborg, hvorunder Stege  

 politi hører, da også bekræfter.
- Jeg håber sagen lukker nu, siger  Jens  Due.  

 Klubben og jeg har fået en skriftlig undskyldning fra [K], og den har  

 jeg accepteret." Klageren har anført, at han er blevet hængt  

 ud for vold i bladet, uden at bladet har undersøgt, om der var  

 indgivet en anmeldelse for vold til politiet.
I flere overskrifter  

 hænges klageren også ud for vold.
Klageren har desuden klaget  

 over, at der i forbindelse med artiklerne den 10. oktober 2000 bringes et  

 billede af ham.
Klageren har til belysning af sagen forklaret, at der  

 under kampen opstod uenighed mellem træneren fra Møn,  Jens  

  Due, og klageren, idet  Jens  Due begyndte at vejlede en spiller ved at  

 stå på sit holds baglinie og fortælle sin spiller, hvor hun  

 skulle spille bolden.
Klageren sagde til  Jens  Due, at han skulle lade  

 spillerne i fred, og da han kom hen til klageren, sagde klageren, at han  

 skulle sætte sig på bænken.
Klageren satte herefter sine  

 arme på  Jens  Dues arme og puffede ham et par skridt væk.
Efter  

 nogle minutter kom  Jens  Due tilbage, og han rakte klagerne hånden, og  

 spurgte, om de ikke skulle glemme sagen, hvilket de blev enige om.
Da  

 klagerens hold vandt kampen med 8   5, ville Møn åbenbart  

 gøre alt for at få omdøbt resultatet i form af en  

 protestsag.
Møns formand henvendte sig således til bladet og  

 meddelte, at klageren var anmeldt til politiet for vold.
 Klageren har endvidere oplyst, at han efterfølgende  

 henvendte sig til politiet i Stege, som bekræftede, at man havde haft  

 besøg af både træneren og formanden fra Møn B.K.  

 Ved denne lejlighed havde politiet meddelt, at dette ikke var en politisag,  

 men en sag for badmintonkredsen.
Klageren har endelig anført, at han telefonisk har  

 forklaret hele episoden til bladet, hvorfor bladet må kunne have set,  

 at der ikke var tale om vold.
På trods af dette skriver bladet, at  

 klageren vil blive anmeldt til politiet for vold.
Det er først efter  

 klagerens læserbrev den 17. oktober 2000, at bladet hos politiet i  

 Vordingborg undersøger, om der har været indgivet en  

 politianmeldelse.
Bladet har anført, at det aldrig har beskyldt  

 klageren for at være voldelig.
Det fremgår af artiklerne, at det  

 var  Jens  Due, som havde anmeldt klageren for vold, hvilket bladet havde  

 fået oplyst af formanden for Møn Badmintonklub,  Ebbe  

  Baadsgaard.
Det var aftalt mellem  Jens  Due og formanden, at det var  

 formanden, som skulle udtale sig om episoden i sportshallen den 3. oktober  

 2000.
Da bladet erfarede, at trænerne havde været i  

 "infight", tilbød bladet trænerne at bringe deres version af  

 sagen.
Bladet bragte klagerens version, hvorimod  Jens  Due ikke  

 ønskede at udtale sig til bladet, men henviste til  Ebbe  Baadsgaard.  

 Artiklen den 10. oktober bygger på citater, og der er  

 efterfølgende ikke sat spørgsmålstegn ved artiklernes  

 korrekthed.
Bladet har desuden berettet om klagerens undskyldning og oplyst,  

 at  Jens  Due og Møn Badminton derfor betragtede sagen som  

 afsluttet.
 Bladet har endvidere oplyst, at da bladet erfarede, at der  

 ikke forelå en egentlig politianmeldelse, konfronteredes  Jens  Due  

 hermed, og hans forklaring er bragt i bladet den 21. oktober 2000. Af  

 artiklen fremgår, at  Jens  Due havde været på  

 politistationen i Stege, men at der officielt ikke var sket  

 politianmeldelse.
Afslutningsvis har bladet anført, at man mener at  

 have levet op til gældende regler for god skik og etik.
Bladet har  

 gjort meget for at høre alle parter, kilderne er citeret korrekt, og  

 bladet har bragt en række læserindlæg, der tog klageren i  

 forsvar.
 I sagens behandling har  

 følgende nævnsmedlemmer deltaget:
 Axel Kierkegaard, Tage Clausen, Ole Askvig og Aage  

 Lundgaard.
 Pressenævnet udtaler:
Overskrifterne i Lolland-Falsters Folketidende den 10.  

 oktober 2000 lyder "Sportstræner melder kollega for vold" og  

 "Badmintontræner fra Rødby er meldt til politiet for vold". I  

 artiklerne citeres  Ebbe  Baadsgaard for oplysningen om, at klageren er  

 blevet meldt til politiet af  Jens  Due.
Det fremgår endvidere, at  

  Jens  Due ikke ønskede at udtale sig, men i stedet henviste til  Ebbe  

  Baadsgaard.
Pressenævnet finder på den baggrund, at  

 overskrifterne har tilstrækkelig dækning i artiklerne, og at  

 bladet ikke kan kritiseres for i forbindelse med artiklerne den 10. oktober  

 2000 at have bragt et billede af klageren.
I artiklerne har bladet gengivet klagerens og Møns  

 Badmintonklubs synspunkter om det passerede.
Bladet har desuden den 12. og  

 21. oktober 2000 berettet om klagerens undskyldning og oplyst, at der ikke  

 havde været indgivet politianmeldelse af  Jens  Due.
Pressenævnet  

 finder, at bladet således i fornødent omfang har belyst sagen  

 fra begge sider, og klagen afvises derfor.
 Afsagt den 14. marts 2001.
