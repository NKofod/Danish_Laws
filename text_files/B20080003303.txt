Anordning om udmøntning af temamønter VI MARGRETHE DEN ANDEN, af Guds Nåde Danmarks Dronning, gør vitterligt:
 I medfør af § 2, stk. 1 og 3 i lov nr. 817 af 21. december 1988, Møntloven, og efter forhandling med Danmarks Nationalbank fastsættes:
§ 1. Som led i en serie af temamønter i anledning af Det Internationale Polarår 2007-2009 udmøntes tre temamønter med et motiv inspireret af slædepatruljen Sirius.
Mønterne udsendes i begrænset oplag sideløbende med de almindeligt cirkulerende mønter.
 Stk. 2. Der udmøntes en mønt lydende på 10 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 Stk. 3. Der udmøntes en mønt lydende på 100 kroner af finsølv (99 vægtdele sølv) og af følgende størrelse og vægt:
 Stk. 4. Der udmøntes en mønt lydende på 1000 kroner af grønlandsk guld (90 vægtdele guld, 5 vægtdele sølv og 5 vægtdele kobber) og af følgende størrelse og vægt:
 § 2. Denne anordning træder i kraft 1. februar 2008.
Givet på Christiansborg Slot, den 28. januar 2008 MARGRETHE R.
