Under henvisning til socialministeriets bekendtgørelse nr. 21 af 19.  

 januar 1978 om aftaler mellem lønmodtagere og arbejdsgivere om  

 arbejdsgiverens fritagelse for at betale dagpenge (§12-aftaler), skal man i  

 de tilfælde, hvor medarbejdernes fravær skyldes sygdom, hvorom der er indgået  

 en § 12-aftale anmode tjenestestederne om, at påse, at der, til direktoratets  

 løn- og regnskabskontor, indsendes et udfyldt skema (dp 201 -  

 »anmeldelse af fravær og eventuel anmodning om refusion«) til brug  

 for direktoratets ansøgning om refusion af lønudgiften fra Social- og  

 Sundhedsforvaltningen i medarbejderens bopælskommune.
Der skal søges refusion  

 for hele sygeperioden.
Skemaet, benævnt dp 201, kan rekvireres hos Social- og  

 Sundhedsforvaltningen.
 Tjenestestederne bedes udfylde skemaets hoved samt punkt 1 (lønmodtagerens  

 ansættelsesforhold), medens punkt 2, 3 og 4 udfyldes af direktoratet.
 Skemaets side 2 bedes udfyldt af medarbejderen.
 Skemaet skal være direktoratet i hænde senest 3 uger efter 1. fraværsdag.
 Der henvises i øvrigt til vejledningen, der er trykt på skemaet.
 E.B.
Jon Johnsen Kriminalforsorgens afdelinger, pensioner samt arrestinspektørerne.
