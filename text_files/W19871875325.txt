 En assurandør, der i forvejen havde aftalt en pensionsordning - i form  

 af en livsforsikring - med sin arbejdsgiver, blev anset for berettiget til  

 fradrag af et senere aftalt engangsindskud på en kapitalpensionsordning.
 Assurandør A klagede for indkomståret 1983 over, at de stedlige  

 skattemyndigheder ikke havde godkendt hans fradrag for engangsindskud på en  

 kapitalpensionsordning.
Det var oplyst, at klageren, der arbejdede som assurandør i  

 forsikringsselskabet B, i 1976 havde indgået en pensionsaftale med sin  

 arbejdsgiver om en livsforsikring med sumudbetaling og invaliderente.
Den  

 årlige præmie herfor var fastsat til 12.000 kr., som skulle reguleres efter  

 nærmere fastsatte retningslinier.
Præmiebetalingen var fuldt ud afholdt af  

 klageren.
I 1983 havde klageren og arbejdsgiveren indgået en tillægsaftale,  

 hvorefter selskabet som arbejdsgiver for klageren skulle foretage et  

 engangsindskud på 50.000 kr. på en kapitalpensionsordning.
Ved  

 indkomstopgørelsen for 1983 havde klageren fratrukket indskuddet på 50.000  

 kr.
Som begrundelse for ansættelsen havde skattemyndighederne anført, at  

 indskuddet ikke kunne anses for omfattet af pensionsbeskatningslovens  

 bestemmelser, idet det omhandlede engangsbidrag ikke kunne anses for  

 foretaget af arbejdsgiveren som led i en af lovens kapitel 1 omfattet  

 ordning.
Afgørelsen blev angivet at være i overensstemmelse med praksis,  

 således som denne var omtalt i Statsskattedirektoratets ligningsvejledning  

 for 1984, side 601.
Statsskattedirektoratet havde tilsluttet sig, at den foretagnee  

 indbetaling ikke kunne anses for foretaget af arbejdsgiveren som led i en af  

 lovens kapitel 1 omfattet ordning, henset til, at beløbet ikke var fastlagt  

 på et objektivt grundlag og var uden relation til størrelsen af indkomstårets  

 indkomst.
Det fremgik af forarbejderne til pensionsbeskatningsloven, at det  

 ikke måtte være overladt til arbejdstageren ensidigt at bestemme, om der  

 skulle foretages indbetalinger, og hvor store beløb, der skulle indbetales år  

 for år.
Klageren gjorde gældende, at skattemyndighedernes afgørelse,  

 hvorefter det omhandlede engangsindskud ikke kunne anses for omfattet af  

 reglerne i pensionsbeskatningsloven, ikke var i overensstemmelse med gældende  

 lovgivning på området.
Tværtimod opfyldte såvel pensionsaftalen som  

 engangsindskuddet pensionsbeskatningslovens krav.
De af  

 Statsskattedirektoratet opstillede krav rakte ud over de i loven anførte  

 betiingelser for, at indbetalinger til en kapitalpensionsordning kunne anses  

 for fradragsberettigede.
Landsskatteretten fandt ikke, at lovteksten eller forarbejderne til loven  

 gav støtte for en antagelse om, at den af sagen omhandlede engangsindbetaling  

 til en kapitalforsikring, som hvilede på en aftale mellem arbejdsgiveren og  

 arbejdstageren, og som indbetaltes af arbejdsgiveren, ikke kunne anses for  

 omfattet af bestemmelsen i pensionsbeskatningslovens § 10 om  

 kapitalforsikring i pensionsøjemed.
Indskuddets størrelse i relation til  

 klagerens indkomst ville ikke kunne kritiseres.
Indskuddet på 50.000 kr.  

 skulle herefter ikke medregnes ved opgørelsen af den skattepligtige indkomst,  

 jf. pensionsbeskatningslovens § 19, og den påklagede ansættelse blev nedsat  

 med 50.000 kr.
 LV 1986, I 2.1.2.
