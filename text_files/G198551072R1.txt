Registeret har til formål at tilvejebringe oplysninger til statistisk og videnskabelig belysning af den danske befolknings samlede situation i levekårsmæssig henseende og de forskelle heri, som findes mellem forskellige befolkningsgrupper.
Hertil kommer ny belysning af lavindkomstproblemets art og omfang og af omfanget af ophobning af dårlige leveforhold hos bestemte befolkningsgrupper, samt af fordelingsmæssige problemer i befolkningen set i forhold til den førte fordelingspolitik.
Personkreds: Registeret må kun indeholde oplysninger om personer, der den 1. september 1976 var fyldt 20 år, men endnu ikke 70 år, samt disses forældre og eventuelle ægtefæller og børn.
Registeret må kun indeholde oplysninger om et repræsentativt udsnit på omkring 6.000 personer tilfældigt udvalgt i et tilfældigt udvalgt repræsentativt udsnit af kommuner.
 Ikrafttrædelsesdato: 01/07/1985. Erstatter tidligere forskrifter.
