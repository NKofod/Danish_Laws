 I henhold til § 86, stk. 6, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 820 af 11. oktober  

 1993, fastsættes:
§ 1.  Hvis en kasse med urette har udbetalt har kassen ikke ret til refusion fra statskassen og udbetalte  

 refusionsbeløb skal tilbagebetales.
 Stk. 2.  Kassen har dog ret til refusion i de i §§ 2-5  

 anførte tilfælde.
§ 2.  Skyldes fejludbetalingen medlemmets svigagtige  

 forhold, jf. § 87, stk. 1, i lov om arbejdsløshedsforsikring m.v., har kassen  

 ret til refusion.
Retten bortfalder dog i det omfang, udbetalingen kan  

 tilskrives fejl i kassen.
 § 3.  Hvis fejludbetalingen skyldes en skønsmæssig  

 afgørelse, har kassen ret til refusion, såfremt kassen har sikret sig et  

 tilstrækkeligt grundlag for det udøvede skøn, og skønnet kan anses for  

 forsvarligt.
 Stk. 2.  Kassen har endvidere ret til refusion, hvis  

 fejludbetalingen skyldes urigtige oplysninger fra arbejdsgivere, offentlige  

 myndigheder eller en anden arbejdsløshedskasse, medmindre kassen vidste eller  

 burde vide, at oplysningerne var urigtige.
 Stk. 3.  Stk. 1 og stk. 2, finder dog ikke anvendelse i  

 tilfælde, hvor medlemmet i forbindelse med fejludbetalingen har udvist  

 uagtsomt forhold, således at der er grundlag for at pålægge medlemmet ansvar  

 for tilbagebetaling efter § 86, stk. 1, i lov om arbejdsløshedsforsikring  

 m.v., jf. dog § 5.
 § 4.  Hvis en fejludbetaling af etableringsydelse,  

 uddannelsesgodtgørelse eller orlovsydelse skyldes Arbejdsformidlingen, har  

 kassen ret til refusion uanset § 3, stk. 3. Kassen mister dog retten til  

 refusion, hvis kassen vidste eller burde vide, at ydelsen var godkendt på et  

 fejlagtigt grundlag.
 § 5.  Direktøren for Arbejdsløshedsforsikringen kan i  

 ganske særlige situationer give tilladelse til, at kassen får ret til  

 refusion for fejludbetalte beløb, hvor dette ikke følger af §§ 2-4.
 § 6.  Der udarbejdes en vejledning til  

 bekendtgørelsen.
 § 7.  Bekendtgørelsen træder i kraft den 1. januar  

 1994 og finder anvendelse på udbetalinger, der finder sted den 1. januar 1994  

 eller senere.
Stk. 2.  Samtidig ophæves direktoratets bekendtgørelse  

 nr. 517 af 30. juni 1993 med tilhørende vejledning om arbejdsløshedskassernes  

 ret til refusion fra statskassen for fejludbetalte ydelser.
Bestemmelserne om  

 fejludbetaling af iværksætterydelse, uddannelsesydelse, forældreorlovsydelse  

 og orlovsydelse til uddannelse har dog fortsat virkning for aftaler om  

 udbetaling, der gennemføres efter ikrafttrædelsen af denne bekendtgørelse.
