(Til alle friskoler, private  

 grundskoler private gymnasier med grundskoleafdeling samt private  

 grundskolekurser Nr 22041 af 10/03/1987 BKG i MT: 00/00/0000 Til alle friskoler, private grundskoler, private gymnasier med  

 grundskoleafdeling samt private grundskolekurser Cirkulæreskrivelse om nedsættelse af det pligtige timetal for lærere i  

 friskoler, private grundskoler, private gymnasier med grundskoleafdeling samt  

 private grundskolekurser ved deltagelse i videre uddannelse.
 Hermed følger som bilag Undervisningsministeriets cirkulære af 17. marts  

 1986 om nedsættelse af det pligtige timetal for lærere i folkeskolen ved  

 deltagelse i videre uddannelse.
I bekendtgørelse nr. 399 af 1. august 1969 om nedsættelse af læreres  

 pligtige timetal ved deltagelse i videre uddannelse havde  

 Undervisningsministeriet fastsat regler for, i hvilket omfang deltagelse i  

 videre uddannelse kunne indgå i læreres pligtige timetal.
Reglerne finder  

 fortsat indtil den 31. juli 1987 tilsvarende anvendelse for lærere ved  

 friskoler, private grundskoler, private gymnasier med grundskoleafdeling samt  

 private grundskolekurser.
Bekendtgørelsen af 1. august 1969 var udstedt i henhold til § 25 i lov nr.  

 235 af 8. juni 1966 om uddannelse af lærere til folkeskolen.
Denne  

 lovbestemmelse er imidlertid ophævet ved lov nr. 263 af 6. juni 1985 om  

 ændring af læreruddannelsesloven.
 Regler om nedsat tjenestetid i anledning af folkeskolelæreres videre  

 uddannelse fastsættes herefter af Undervisningsministeriet efter forhandling  

 med Finansministeriet, jfr. tjenestemandslovens § 39. Reglerne herom er nu  

 fastsat i ovennævnte cirkulære af 17. marts 1986.
 Med virkning fra den 1. august 1987 finder disse regler tilsvarende  

 anvendelse for lærere (herunder ledere, viceskoleinspektører, årsvikarer samt  

 børnehaveklasseledere og årsvikarer for disse) ved friskoler, private  

 grundskoler m.v., med de modifikationer, der følger af denne  

 cirkulæreskrivelse.
 Nye tjenestetidsregler for børnehaveklasseledere er under udarbejdelse.  

 Det vil heraf fremgå, hvorledes indregningen af timer til videre uddannelse i  

 det pligtige årlige timetal skal ske.
 Opmærksomheden henledes på, at der efter de nye regler - udover ved  

 Danmarks Lærerhøjskole m.v. og seminarier, der uddanner lærere til  

 folkeskolen - også kan ydes timereduktion for kurser arrangeret af  

  primærkommuner, amtskommuner samt foreninger organiseret under  Frie  

 Grundskolers Fællesråd .Undtagelsesvis vil der efter Direktoratet for  

 Folkeoplysning, Frie Grundskoler m.v.'s godkendelse kunne ydes timereduktion  

 for andre kurser.
 Opmærksomheden henledes endvidere på, at der efter de nye regler kan ydes  

 timereduktion også til kurser af under eet års varighed , og at der ydes den  

 samme timereduktion pr. kursustime , efter at der forlods er fratrukket 10  

 timer.
 Det er som hidtil skolens ledelse, der kan bestemme, at deltagelse i  

 videre uddannelse indgår i lærernes pligtige timetal.
 Der ydes på tilsvarende måde som efter bekendtgørelsen af 1. august 1969  

 alene timereduktion for kursustimer, der ligger uden for den enkelte lærers  

 skemalagte undervisningstid (Ved den enkelte lærers skemalagte  

 undervisningstid forstås det konkrete skema i henhold til den ugentlige  

 arbejdsplan).
 For kursustimer, der ligger i den enkelte lærers skemalagte  

 undervisningstid, kan der som hidtil ydes tjenestefrihed uden lønafkortning i  

 henhold til § 4, stk. 2, i Undervisningsministeriets cirkulære af 22. juni  

 1976 om tjenestefrihed og nedsat tjenestetid for folkeskolens tjenestemænd  

 m.fl.
 Reglerne efter cirkulæret vedrører ikke kurser til videreuddannelse,  

 hvortil der kan ydes vikarhjælpsportioner på Danmarks Lærerhøjskole m.v.
Undervisningsministeriet, den 10. marts  

 1987 P.m.v.
 e.b.
Susanne Boe fm.
 Bilag.
 Bilaget udeladt her.
