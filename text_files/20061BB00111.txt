Fremsat den 13. marts 2007 af Peter Skaarup (DF),  

 Kim Christiansen (DF), Kristian Thulesen Dahl (DF),  

 Pia Kjærsgaard (DF),  

 Morten Messerschmidt (DF) og Hans Kristian Skibby (DF) Forslag til folketingsbeslutning om  

 beskyttelse af børn og unge mod seksuelle overgreb Folketinget pålægger regeringen inden udgangen af folketingsåret  

 at fremsætte et eller flere lovforslag, der har til formål at yde bedre  

 beskyttelse af børn og unge mod voksnes seksuelle overgreb.
Lovforslagene bør  

 indeholde bestemmelser om   

 	  

 højere straffe til  

 personer, der begår seksuelle overgreb mod børn,   

 	  

 tvungen behandling  

 (herunder medicinsk kastration) af personer, der dømmes for seksuelle  

 overgreb  

 mod børn,   

 	  

 afskaffelse af  

 forældelsesfristen i pædofilisager,   

 	  

 stop for  

 strafnedsættende rabatordninger ved gentagelseskriminalitet,   

 	  

 forbud mod, at  

 pædofile bosætter sig inden for en bestemt afstand af børneinstitutioner,  

 skoler og idrætsfaciliteter m.v., og sikring af, at pædofilidømte ikke kan  

 ansættes i stillinger, hvor der arbejdes med børn, og   

 	  

 forbud mod sexchat med  

 børn og forsøg på at lave sexaftaler over internettet med mindreårige.
Bemærkninger til forslaget Omfanget af seksuelle overgreb mod mindreårige har desværre  

 vist sig at være mere omfattende, end de fleste havde troet.
En væsentlig  

 årsag  

 til, at problemet for alvor er kommet i offentlighedens søgelys, er, at de  

 pædofile i væsentligt omfang er begyndt at bruge internettet til at komme i  

 kontakt  

 med deres ofre.
Det har medført, at flere sexkrænkere er blevet afsløret af  

 journalister eller andre, der har udgivet sig for at være teenagere.
Samtidig  

 er det med internettets fremgang modsat også blevet lettere at agere for  

 pædofile.
Ligesom forældrene skal gøre alt, hvad de kan, for at beskytte  

 deres børn, er det også samfundets opgave at beskytte børn og unge mod  

 seksuelle overgreb.
Det kan gøres på flere måder.
Der kan eksempelvis idømmes  

 højere straffe.
Der er tale om en af de værste forbrydelser, man kan begå, og  

 det afspejles ikke fuldt ud i de domme, der i dag fældes over pædofile.  

 Myndighederne kan endvidere tvinge personer, der har modtaget dom for  

 seksuelle  

 overgreb mod børn, til at lade sig underkaste behandling for pædofili,  

 hvilket  

 bl.a. kan indebære tvungen medicinsk kastration allerede i forbindelse med  

 første gang, den pædofile modtager en dom for et seksuelt overgreb mod et  

 barn.  

 I dag kan personer, der er dømt for seksuelle krænkelser mod mindreårige,  

 frit  

 vælge, om de vil gennemgå behandling.
Herudover kan myndighederne i videst  

 muligt omfang forsøge at holde løsladte pædofile under opsyn og forhindre  

 pædofile i at komme i kontakt med børn.
I England kan man bl.a. forbyde  

 pædofile at bosætte sig i nærheden af institutioner, hvor der kommer mange  

 børn.
På baggrund af undersøgelser foretaget i forbindelse med TV 2-programmet  

 i Dags Dato den 18. juni 2006 har det vist sig, at en fjerdedel af de  

 pædofile,  

 der dømmes for de groveste forbrydelser, gentager deres ugerning efter  

 løsladelsen.
I programmet blev der bl.a. berettet om en sag, hvor en mand i  

 løbet af 25 år har fået fire domme for seksuelle overgreb mod børn.
Den  

 fjerde  

 dom resulterede i en 3-måneders ubetinget fængselsstraf.
Denne sag er blot en  

 blandt mange lignende sager om seksuelle overgreb mod børn, hvor der idømmes  

 forholdsvis korte straffe.
Et andet væsentligt problem er, at pædofile ikke  

 tvinges til at gennemgå behandling.
I ovennævnte program blev det oplyst, at  

 kun halvdelen af de dømte gennemgår et behandlingsforløb.
Problemet er som  

 regel, at den resterende del af de dømte nægter at erkende, at de har gjort  

 noget galt.
Derefter udstår man sin forholdsvis korte straf, hvorefter man  

 kan  

 begå lignende forbrydelser, indtil der igen falder dom.
Formanden for  

 organisationen Børns Vilkår, Peter Albæk, advarer også mod at løslade  

 pædofile,  

 der ikke har modtaget behandling: »Jeg synes, det er uhensigtsmæssigt, hvis  

 seksuelle krænkere af børn kan slippe for behandling, fordi det betyder, at  

 vi  

 efter et vist antal måneder og år lukker nogle folk ud, som har tilbøjelighed  

 til at ville dyrke sex med børn« (JydskeVestkysten, 31. juli 2006).
Problemets omfang I 2002 udgav Statens Institut for Folkesundhed publikationen »Unges  

 Trivsel år 2002«.
Dette var den mest omfattende undersøgelse af overgreb mod  

 børn og unge.
Undersøgelsen omfatter ca. 6.000 15-16-årige elever på niende  

 klassetrin fra hele landet.
Undersøgelsen viste følgende:
   

 	  

  

 11  

 pct. havde inden de fyldte 15 år haft seksuel erfaring med en over 15 år.
   

 	  

  

 I alt  

 8 pct. af pigerne og 2 pct. af drengene havde været udsat for strafbart  

 seksuelt overgreb før 15-års-alderen, hvor der var mindst 5 års aldersforskel  

 mellem barn og den ældre person.
  

 	  

  

 De  

 unge opfatter ikke alle disse handlinger som overgreb.
Hvis deres egen  

 vurdering om overgreb skulle gælde, er forekomsten ca. 3 pct. for pigerne og  

 knap 1 pct. for drengene.
   

 	  

  

 De  

 unge oplever typisk, at det er et overgreb, når der er stor aldersforskel, og  

 når der er brugt trusler, tvang og afpresning.
  

 	  

  

 85  

 pct. var 12-14 år, første gang overgrebet skete.
Krænkeren var hyppigst en  

 bekendt.
I 11 pct. af overgrebene var det et familiemedlem og i ca. 5 pct. en  

 omsorgsperson uden for familien.
   

 	  

  

 Der  

 er markante sammenhænge mellem seksuelle overgreb og dårlig trivsel, bl.a.  

 tristhed, selvoplevet dårligt helbred og sygdom.
   

 	  

  

 Der  

 er sammenhæng mellem seksuelle overgreb, utrygge opvækstvilkår og vold i  

 familien.
(Kilde: »Støttecenter  

 mod incest i Danmark«,  

  

 www.incest.dk  

,  

 samt Statens Institut for Folkesundhed:  

  

 www.si-folkesundhed.dk  

  

 ). Undersøgelsen er  

 fra 2002, men der findes efter Dansk Folkepartis oplysninger ikke ligeså  

 omfattende undersøgelser af nyere dato.
Der er desværre heller ikke noget,  

 der  

 tyder på, at problemet skulle være aftagende.
Behandling  

 og straf Strafferammen for voldtægt fremgår af straffelovens § 216:
»Den, der tiltvinger sig samleje ved vold eller trussel om  

 vold, straffes for voldtægt med fængsel indtil 8 år.
Med vold sidestilles  

 hensættelse i en tilstand, i hvilken den pågældende er ude af stand til at  

 modsætte sig handlingen.
Stk. 2. Straffen kan stige til fængsel i 12 år, hvis voldtægten  

 har haft en særlig farlig karakter, eller der i øvrigt foreligger særligt  

 skærpende omstændigheder.« Strafferammen for seksuelle overgreb mod børn er den samme som  

 for voldtægt, og fremgår af straffelovens § 222:
 »Den, som har samleje med et barn under 15 år, straffes med  

 fængsel indtil 8 år.
Stk. 2. Har barnet været under 12 år, eller har gerningsmanden  

 forskaffet sig samlejet ved tvang eller fremsættelse af trusler, kan straffen  

 stige  

 til fængsel indtil 12 år.« Bestemmelserne vedrørende strafferammen for henholdsvis  

 voldtægt (§ 216) og seksuelle overgreb mod børn (§ 222) blev senest ændret i  

 2002 ved lov nr. 380 af 6. juni 2002. Her blev strafferammen ændret fra 6 år  

 til 8 år og 10 år til 12 år i henholdsvis stk. 1 og stk. 2 i både § 216 og §  

 222. Når strafferammen øges, er det som regel et signal til domstolene om, at  

 der ønskes øgede straffe på området.
Ifølge en artikel i Horsens Folkeblad  

 den  

 24. januar 2007 er straffen i voldtægtssager øget, siden strafferammen blev  

 ændret.
Ifølge oplysningerne i artiklen er der ikke noget, der tyder på, at  

 noget tilsvarende er sket i pædofilisager.
I perioden fra 2002 til 2005 steg  

 gennemsnitsstraffen i voldtægtssager fra 17 til 21 måneder.
Undersøgelser har  

 endvidere vist, at når sådanne sager ankes fra byretten til landsretten,  

 skærpes straffen (Ritzau, den 24. januar 2007). En tilsvarende opgørelse for  

 pædofilisager findes efter Dansk Folkepartis oplysninger ikke.
Der har dog  

 været  

 en række sager, hvor landsretten har sænket straffen.
I den såkaldte  

 Tøndersag  

 fik en 18-årig mand sænket sin straf fra 21 måneders fængsel til 12 måneder  

 fængsel.
I en anden sag, hvor en 40-årig havde forgrebet sig på sin 10-årige  

 steddatter, sænkede landsretten straffen fra 14 til 12 måneder.
Endelig  

 sænkede  

 Højesteret i starten af 2005 straffen fra 6 år til 5 år i en sag, hvor en  

 50-årig mand havde misbrugt sine tre steddøtre. (Eksemplerne er omtalt af  

 Ritzau den 24. januar 2007: »Flere i fængsel for pædofili end nogensinde«).
Dansk Folkeparti mener, at straffen for pædofili bør være  

 mindst ligeså hård som straffen for voldtægt.
Strafferammen for seksuelle  

 overgreb mod børn er hævet og er nogenlunde på niveau med vores nabolande (se  

 nedenfor). Men den forhøjede strafferamme skal også slå igennem i praksis.  

 Desværre er der noget, der tyder på, at det ikke er tilfældet.
Derfor bør det  

 overvejes enten at hæve strafferammen endnu en gang for at sende et signal  

 til  

 domstolene eller at indføre minimumsstraffe på området, ligesom det er  

 tilfældet i f.eks.
Tyskland.
Er det rimeligt, at der gives rabat til sexforbrydere, der har  

 begået mere end et overgreb mod børn? Det er normal praksis at give  

 forbrydere  

 rabat, hvis de har begået flere lovovertrædelser.
Sådan er det i en række  

 lande.
Rabatordningen gælder dog ikke alle lovovertrædelser.
Hvis man f.eks.  

 kører for stærkt og samtidig kører uden sikkerhedssele, får man fuld bøde for  

 begge overtrædelser.
I dette tilfælde er der tale om absolut akkumulation.  

 Hvis  

 en sexforbryder har begået f.eks. tre overgreb mod en lille pige, vil  

 vedkommende ofte kun få en straf, der sammenlagt svarer til to overgreb.
I  

 JydskeVestkysten den 4. februar 2007 fremgår det, at det har været fast  

 praksis  

 i Tøndersagen, at et samleje med den lille pige har udløst 2 års fængsel.
Det  

 fremgår dog også af artiklen, at to mænd i sagen hver er blevet idømt 3 års  

 fængsel, selvom de begge har haft samleje med den lille pige to gange.  

 Seksuelle overgreb mod børn er en af de værste forbrydelser man kan begå, og  

 man  

 risikerer at ødelægge barnet for altid.
Derfor er det forkert at give rabat i  

 forbindelse med seksuelle overgreb mod børn.
Der findes flere forskellige behandlingsordninger for pædofile.  

 F.eks. er der en behandlingsordning for seksualforbrydere, som ellers ville  

 have fået en ubetinget fængselsstraf på mellem 4 måneder og 1½ år.
Ordningen  

 indebærer, at seksualforbryderen idømmes en betinget straf, hvori der indgår  

 et  

 vilkår om psykiatrisk-sexologisk behandling i 2 år samt ophold på en af  

 Kriminalforsorgens pensioner i op til 6 måneder (se justitsministerens  

 besvarelse  

 af 3. oktober 2006 på spørgsmål nr. 5682, folketingsåret 2005-06). Der findes  

 endvidere en visitationsordning for personer, der idømmes en fængselsstraf på  

 typisk  

 mellem 30 dage og 4 år (dog 5 år for voldtægt). Ordningen indebærer, at  

 personer, der idømmes en straf på over 3 måneder, afsoner på  

 visitationsafdelingen på Anstalten ved Herstedvester.
Såfremt den dømte er  

 motiveret for og findes egnet til at modtage behandling, kan den dømte efter  

 overførsel til det fængsel, hvor afsoningen skal foregå, få udgangstilladelse  

 med henblik på at modtage behandling.
Seksualforbrydere, der idømmes straffe  

 på  

 mere end 4 år afsoner som hovedregel i Anstalten ved Herstedvester, hvor de  

 tilbydes en række behandlingsformer.
De mest hårdkogte seksualforbrydere får  

 tilbudt kønsdriftsdæmpende behandling, såfremt alle andre behandlingsformer  

 viser sig utilstrækkelige.
Hvis den dømte afviser medicinsk behandling,  

 medfører dette, at han mister en række frihedsgoder (jf. justitsministerens  

 besvarelse af 3. oktober 2006 på spørgsmål nr.
S 5682, folketingsåret  

 2005-06).
Kønsdriftsdæmpende behandling Fra 1935 og frem til 1970 blev en række af de farligste  

 sædelighedskriminelle fysisk kastreret.
I 1970 blev der sat en stopper for  

 denne praksis.
I perioden fra 1970 og frem til 1989 var behandlingen af de  

 farligste sædelighedskriminelle baseret på psykoterapeutisk behandling.
Siden  

 1989 har det været muligt at behandle de farligste sædelighedskriminelle med  

 kønsdriftsdæmpende medicin.
Denne behandling kaldes ofte medicinsk  

 kastration.
Behandlingen  

 foregår ved Anstalten ved Herstedvester.
Selve behandlingen eller  

 kastrationen  

 foregår med ved hjælp af depotbehandling med præparaterne Androcur og Enanton  

 (nu Procren)  

 kombineret med psykoterapi (jf. »  

 Behandling af sædelighedskriminelle i Anstalten ved Herstedvester«,  

 februar 2006).
Kriminalforsorgen udgav  

 i 2006 en rapport baseret på et studie af de farligste sædelighedsforbrydere  

 ved Anstalten ved Herstedvester.
Undersøgelsen viser, at de farligste  

 sædelighedskriminelle med stor succes kan kastreres medicinsk.
Undersøgelsen  

 er  

 baseret på studiet af 36 indsatte, som har undergået behandling med  

 kønsdriftsdæmpende  

 medicin eller medicinsk kastration i perioden fra den 1. januar 1989 til den  

 1.  

 februar 2000. Informationer vedrørende tilbagefald til kriminalitet strækker  

 sig frem til den 30. august 2004. På dette tidspunkt var 15 af de dømte  

 stadig  

 i behandling.
Der var udelukkende tale om hårdkogte kriminelle, hvoraf flere  

 havde begået adskillige voldtægter samt andre alvorlige forbrydelser.
Ingen  

 af  

 de 36, der indgik i undersøgelsen, var ved studiets ophør blevet idømt nye  

 straffe for sædelighedsforbrydelser, mens de modtog behandling med  

 kønsdriftsdæmpende medicin (to var dog blevet dømt for narkorelaterede  

 lovovertrædelser og en for vold). (Kilde: »Behandling af  

 sædelighedskriminelle  

 i Anstalten ved Herstedvester«, februar 2006). I rapporten konkluderes  

 følgende  

 vedrørende tilbagefald (side 41-42):
»Recidivundersøgelsen har vist, at i behandlingsgruppen er der  

 intet kriminelt sædelighedsrecidiv under behandling med kønsdriftdæmpende  

 medicinsk behandling.
Dette er uafhængigt af, om personerne afsoner i  

 Anstalten  

 ved Herstedvester eller er afgået fra Anstalten.
Den kriminalitet, som er  

 registreret under afsoningen og efter afgang fra Herstedvester, kan beskrives  

 som mindre alvorlig »småkriminalitet«.
Der er ikke registreret domme, som  

 omfatter alvorlig voldskriminalitet.
En antagelse om, at den  

 kønsdriftdæmpende  

 medicinske behandling gør personerne voldelige som følge af behandlingen, er  

 således ikke bekræftet i undersøgelsen.
Blandt de 18 personer, som har  

 afsluttet den kønsdriftdæmpende medicinske behandling, og er afgået fra  

 Anstalten ved Herstedvester, er der 2 personer, som er recidiveret til  

 sædelighedskriminalitet  

 samt eventuel anden form for alvorlig kriminalitet.
Endvidere har den kønsdriftdæmpende medicinske behandling en  

 længerevarende effekt for nogle personer, således at personerne ikke  

 recidiverer til sædelighedskriminalitet efter behandlingens ophør, eller også  

 udsættes et kriminelt sædelighedsrecidiv væsentligt tidsmæssigt.[ ] Konkluderende for recidivundersøgelsen kan man konstatere, at  

 den kønsdriftdæmpende medicinske behandling må vurderes at være en uhyre  

 effektiv recidivforebyggende behandlingsform i forhold til farlige,  

 recidivtruede sædelighedskriminelle.« Behandling og straf i udlandet Til brug for besvarelse af spørgsmål nr.
S 5682 (Folketingsåret  

 2005-06) af  

 Peter Skaarup  

 (DF) har Justitsministeriet den 26. juni 2006 bedt Udenrigsministeriet  

 indhente  

 oplysninger om en række landes praksis i relation til straflængde og  

 behandling  

 af pædofile seksualforbrydere.
Nedenstående oplysninger om behandling og  

 straf  

 i udlandet stammer herfra.
Tyskland I Tyskland straffes seksuelle handlinger mod børn under 14 år  

 med fængsel fra 6 måneder til 10 år.
I alvorlige tilfælde af misbrug er  

 minimumsstraffen 2 års fængsel og 5 år, hvis barnet mishandles alvorligt  

 eller  

 bringes i livsfare.
Pædofile, der har modtaget dom for misbrug af børn inden  

 for  

 de seneste 5 år, kan ikke idømmes under 1 års fængsel.
I Tyskland kan  

 pædofilidømte ikke tvinges til at modtage behandling.
Retten kan beskikke  

 tilsyn med en domfældt, efter at denne har afsonet sin straf, hvis det  

 vurderes, at den pågældende stadig kan være til fare for omverdenen.
Desuden  

 kan den domfældte pålægges en række krav, f.eks. at den pågældende ikke må  

 opholde sig i nærheden af børneinstitutioner eller komme i visse  

 bydistrikter.
Frankrig I Frankrig er strafferammen op til 20 års fængsel for seksuel  

 kriminalitet mod mindreårige.
Frankrig har nogle af Europas strengeste  

 bestemmelser på området.
Der er åbnet for at dømte og sigtede for seksuelle  

 overgreb mod mindreårige kan registreres i en genetisk database.
Det er  

 endvidere muligt at retsforfølge franske statsborgere for seksuel  

 kriminalitet  

 begået mod mindreårige i udlandet.
Dette er gjort for at komme fænomenet  

 sexturisme  

 til livs.
Straffelængden i pædofilisager er dobbelt så lang som i Belgien  

 og tre gange så lang som i Canada.
Hovedparten af alle sigtelser i  

 pædofilisager fører til fængselsdomme, hvoraf 70 pct. er ubetingede.
Domme i  

 pædofilisager ledsages endvidere af en række restriktioner og  

 foranstaltninger,  

 f.eks. forbud mod offentlig ansættelse, forbud mod at indgå i en professionel  

 aktivitet, der indebærer kontakt med mindreårige, samt hel eller delvis  

 fratagelse af de civile rettigheder.
Pædofilidømte kan endvidere dømmes til  

 at  

 indgå i en socialretlig opfølgning på op til 20 år.
Den socialretlige  

 opfølgning  

 byder på et behandlingsforløb, som dog er frivilligt.
Afvisning kan dog  

 udløse  

 fængselsstraf af en længde, der svarer til behandlingstiden.
Polen I Polen er strafferammen fra 2 til 12 års fængsel for samleje  

 eller anden seksuel omgang med børn under 15 år.
Man kan endvidere forbydes  

 at  

 bestride visse stillinger (f.eks. undervisning af mindreårige), hvis man har  

 været dømt for pædofili eller pædofilirelaterede forbrydelser.
I Polen skal  

 pædofile endvidere modtage terapi under afsoning.
Storbritannien Voldtægt eller seksuelt overfald med penetration af børn under  

 13 år kan straffes med fængsel i op til livstid i Storbritannien.
Det kan  

 straffes med op til 14 års fængsel, hvis man opfordrer eller opildner et barn  

 under  

 13 år til seksuelle aktiviteter.
Berøring af et barn, hvor der kan bevises  

 seksuelle undertoner, kan ligeledes straffes med op til 14 års fængsel.
I Dags Dato-programmet den 18. juni 2006 blev der berettet om  

 en række tiltag til beskyttelse af børn i England, hvor fængsler, psykologer  

 og  

 socialrådgivere samarbejder om at forhindre pædofile i at gentage deres  

 overgreb  

 mod børn.
Politiet laver endvidere risikoprofiler på de dømte, som skal vise,  

 hvor farlige de stadig er, og hvor stor risikoen er for tilbagefald.
På den  

 baggrund kan politiet vurdere sandsynligheden for tiltagefald og beslutte, om  

 der skal foretages overvågning af den pædofile.
Endvidere skal den pædofile  

 melde  

 sig hos politiet, hvis han skifter bopæl, og kommunen sørger efterfølgende  

 for,  

 at den pædofile ikke bosætter sig i nærheden af en skole eller kan komme til  

 at  

 arbejde med børn.
Forældelsesfrist I dag gælder en forældelsesfrist i pædofilisager, som medfører,  

 at sagerne forældes, når offeret når en alder af 28 år.
Børn, der har været  

 udsat for seksuelle overgreb af voksne, fortrænger ofte disse minder, fordi  

 oplevelserne  

 er så voldsomme og uhyggelige.
Minderne dukker dog ofte op på et senere  

 tidspunkt i livet.
Derfor foreslås det, at forældelsesfristen i sager om  

 pædofili helt afskaffes, således at personer, der en gang har begået  

 seksuelle  

 overgreb mod børn, aldrig kan vide sig sikre på at være sluppet godt fra  

 deres  

 forbrydelse.
Afskaffes forældelsesfristen, vil det betyde, at sådanne sager  

 kan  

 rejses, uanset om der er gået en længere årrække, før offeret har kræfter til  

 at anmelde forbrydelsen, eller før gerningsmanden identificeres.
Adgangen til at rejse en straffesag for forbrydelser, hvor  

 gerningsindholdet er seksuelt misbrug eller udnyttelse af børn og unge,  

 forældes i dag efter reglerne i straffelovens kapitel 11. Her bestemmes  

 bl.a.,  

 at forældelsesfristen ved en række nærmere angivne forbrydelser mod børn og  

 unge tidligst regnes fra den dag, den forurettede fylder 18 år.
De  

 forbrydelser, der er opregnet, er bl.a. incest, voldtægt, samleje ved anden  

 ulovlig tvang, samleje med adoptivbarn m.v., anden kønslig omgang end  

 samleje,  

 kvindelig omskæring, legemsangreb med døden til følge og menneskehandel med  

 henblik på kønslig usædelighed, tvangsarbejde, slaveri eller fjernelse af  

 organer.
Reglerne om forældelse af seksualforbrydelser mod børn blev  

 ændret ved lov nr. 441 af 31. maj 2000. Her skete den ændring i straffelovens  

 §  

 94, at de forældelsesfrister, der gælder for de enkelte typer af  

 lovovertrædelser,  

 tidligst begynder at løbe fra det tidspunkt, hvor offeret fylder 18 år.  

 Formålet var, at børn og unge, der har været udsat for sådanne forbrydelser,  

 får mulighed for som voksne at reagere over for det, der er sket, uden at  

 forældelsesreglerne udelukker mulighederne for retsforfølgning.
Dansk  

 Folkeparti støttede ændringen.
 Det har vist sig, at der forekommer tilfælde, hvor selv den ændrede  

 forældelsesfrist ikke i tilstrækkelig grad sikrer, at der sker  

 strafforfølgning.
Hvis offeret for en seksualforbrydelse er et barn eller en ung,  

 vil oplevelsen for mange være så traumatiserende, at den krænkede først flere  

 år senere tør gå til myndighederne.
Hvis forbrydelsen er begået inden for  

 familiens kreds, kan et misforstået hensyn til de pårørende føre til, at  

 offeret  

 i årevis tier.
Først mange år senere er offeret parat til at træffe den svære  

 afgørelse om at anmelde forbrydelsen.
 I andre tilfælde, hvor forbrydelsen er begået af en person uden  

 for familiens kreds, kan det ske, at offeret mange år senere bliver bekendt  

 med, at gerningsmanden fortsætter med at begå forbrydelser mod andre børn.  

 Selv  

 om offeret har valgt at leve med forbrydelsens traume, kan opdagelsen af, at  

 gerningsmanden fortsætter sine forbrydelser, være så overvældende, at det kan  

 og skal føre til en politianmeldelse, men i nogle tilfælde har det vist sig,  

 at  

 anmeldelsen er sket for sent, f. eks. fordi offeret er fyldt 29 år og  

 forældelsesfristen udløb 10 år efter det fyldte 18. år.
I DR TV blev der den 2. marts 2004 bragt et konkret eksempel på  

 bane.
En 29-årig mand opdagede, at en mand på 69 år, der havde forbrudt sig  

 mod  

 ham, da han var mellem 9 og 14 år gammel, fortsatte med at begå seksuelle  

 overgreb mod mindreårige og nu var dømt en kortvarig fængselsstraf.
Den  

 29-årige havde aldrig som barn eller ung fortalt omgivelserne om det skete,  

 men  

 besluttede sig nu til at foretage politianmeldelse for at hindre, at den  

 ældre  

 mand fortsatte sine forbrydelser.
I den konkrete sag viste det sig, at en  

 politianmeldelse ikke kunne behandles, fordi der var indtrådt forældelse, da  

 anmelderen blev 28 år.
I DR TVs program fremgik det, at psykologer og  

 børneorganisationer, bl.a.
Red Barnet, kræver loven forbedret og støtter en  

 lovændring, der ophæver forældelsesfristen.
Grooming Kort sagt er grooming en betegnelse for de midler og metoder,  

 som en pædofil benytter til at nedbryde barnets modstand og vinde dets  

 tillid.  

 Grooming er en proces, som påbegyndes, når den pædofile udvælger det område,  

 hvor han vil finde sit offer.
Han starter typisk med at afsøge steder, hvor  

 det  

 er naturligt for børn at opholde sig, f.eks. legepladser, skoler,  

 fritidsklubber  

 osv.
Pædofile melder sig ofte som frivillige sådanne steder, hvorefter de  

 efterfølgende udsøger sig deres ofre.
Når den pædofile har fundet sit offer,  

 påbegyndes nedbrydningen af den modstand, som offeret og omgivelserne kan  

 tænkes at yde mod den pædofile (  

  

 www.redbarnet.dk  

  

 ).  

 I de senere år er der opstået et helt nyt sted, hvor rigtig mange børn  

 opholder  

 sig, nemlig internettet.
Internettet er derfor blevet et væsentligt  

 fokusområde  

 for pædofile, når de udvælger deres ofre.
I DR-programmet Magasinet Søndag den 3. september 2006 blev der  

 rettet fokus på pædofiles brug af internettet til at kontakte deres ofre.  

 DR-programmet tager ud på en tilfældig skole, hvor de undersøger unges  

 erfaring  

 med at blive kontaktet af voksne potentielle krænkere over internettet.
Det  

 viser sig, at 18 af eleverne har en profil på børnechatsiden Arto.
Seks af  

 disse har været udsat for krænkende henvendelser over internettet.
En  

 DR-journalist udgiver sig for at være »Pernille« på 13 år.
Efter 5 minutter  

 får  

 »Pernille« syv henvendelser med seksuelle undertoner. »Kan du lide at lege  

 med  

 dig selv?«, »Hvad størrelse bruger du i bh?«, og »Er du jomfru?« er nogle af  

 de  

 spørgsmål, som »Pernille« får stillet. »Pernille« aftaler at mødes med en af  

 de  

 mænd, der kontakter hende.
Han siger, at han er 20 år gammel, men det viser  

 sig, at han er 31. Korrespondancen mellem »Pernille« og den 31-årige tyder  

 på,  

 at denne har til hensigt at forgribe sig på »Pernille«.
Mange børn og unge færdes i dag på internettet.
Og internettet  

 er måske i dag det sted, hvor det er lettest for pædofile at komme i kontakt  

 med deres ofre.
De kan liste anonymt rundt, indtil de finder et egnet offer,  

 som de kan kaste sig over.
Det var formentlig hensigten bag ovennævnte  

 pædofiles henvendelse til »Pernille«.
Magasinet Søndag viste, hvor let spil  

 pædofile har, når de færdes på internettet.
På den baggrund bør straffeloven  

 ændres, således at sexchat og forsøg på at lave sexaftaler med mindreårige  

 over  

 internettet forbydes.
I den britiske Sexual Offences Act fra 2003 er det strafbart  

 forsætligt at mødes med eller at rejse i den hensigt at mødes med en person  

 under 16 år, når man tidligere har mødtes med eller kommunikeret med den  

 pågældende ved mindst to forudgående lejligheder, og når man på dette  

 tidspunkt  

 har forsæt til, under eller efter mødet og hvor som helst i verden, at begå  

 et  

 nærmere angivet seksuelt overgreb mod den pågældende (justitsministerens  

 besvarelse af spørgsmål nr.
S 486 af 10. oktober 2005).
I besvarelsen af spørgsmål nr.
S 486 af 10. oktober 2005 oplyser  

 ministeren, at sexchat på internettet ikke i sig selv strafbart, men hvis en  

 person »via sexchat aftaler at mødes med et barn under 15 år i den hensigt at  

 begå en forbrydelse mod barnet i forbindelse med mødet, vil det være  

 strafbart  

 efter de generelle regler om forsøg.
Det vil naturligvis altid bero på en  

 konkret bevisvurdering, om der er begået et strafbart forhold i det enkelte  

 tilfælde«.
Der er således meget stor forskel mellem den danske og den  

 britiske  

 lovgivning.
Intentionen bag den britiske lovgivning er først og fremmest at  

 beskytte børn og unge mod nogle af de værste forbrydere, man kan forestille  

 sig.
Den britiske lovgivning på området gør det lettere at få ram på pædofile  

 og dermed at beskytte børn og unge.
Den danske lovgivning på dette område bør  

 udformes efter britisk forbillede.
Beslutningsforslaget Formålet med beslutningsforslaget er at forbedre den nuværende  

 beskyttelse af børn og unge mod seksuelt misbrug og udnyttelse.
Med  

 nærværende  

 forslag opfordres regeringen til at fremsætte lovforslag, der blandt andet  

 indeholder følgende initiativer:
  

 	  

 s  

 kærpede straffe for seksuelle overgreb mod mindreårige,  

 herunder bestemmelser om minimumsstraffe i gentagelsestilfælde, som det  

 f.eks.  

 praktiseres i Tyskland,   

 	  

 forstærket mulighed for, at domstolene kan idømme  

 pædofile tvungen behandling, herunder medicinsk kastration,   

 	  

 afskaffelse af forældelsesfristen i pædofilisager,   

 	  

 stop for strafnedsættende rabatordninger ved gentagelseskriminalitet,   

 	  

 forbud for pædofile mod at bosætte sig i nærheden af  

 skoler og andre steder, hvor der kommer mange børn, samt påbud om, at  

 pædofile  

 skal melde sig hos politiet, hvis de skifter bopæl,   

 	  

 forbud mod, at personer, der en gang har været dømt  

 for seksuelle krænkelser af mindreårige, kan arbejde med børn, så det f.eks.  

 bliver umuligt for pædofile at få arbejde inden for undervisning og lign.  

 −  

 andre lande har indført lignende  

 bestemmelser, herunder Frankrig og Polen − og   

 	  

 forbud mod sexchat og forsøg på at lave sexaftaler med  

 mindreårige over nettet.
Alle disse tiltag har til formål at beskytte børn og unge mod  

 seksuelle overgreb.
Seksuelle overgreb mod børn kan ikke forhindres helt, men  

 det er det offentliges opgave at beskytte børn og unge mod seksuelle overgreb  

 samt at sørge for, at dømte pædofile ikke kan gentage deres handlinger.
Det  

 er  

 krænkende for retsbevidstheden, at pædofile, der har været dømt adskillige  

 gange for seksuelle krænkelser mod børn, kun får en dom på nogle få måneders  

 fængsel, og at behandling er frivillig.
Flere sager, herunder den såkaldte Tøndersag, har inden for  

 flere felter vist et stort gab mellem borgernes retsbevidsthed og de faktiske  

 tilstande.
Det er en presserende politisk opgave at få rettet op på det  

 misforhold,  

 hvilket er formålet med nærværende beslutningsforslag.
 Såfremt der ikke kan findes flertal for at gennemføre alle  

 ovenstående forslag, er Dansk Folkeparti indstillet på, at der fremsættes  

 lovforslag, der kun indeholder et eller flere af ovenstående initiativer.
Skriftlig fremsættelse Peter Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om beskyttelse af børn og unge mod seksuelle overgreb.
(Beslutningsforslag nr.
B 111).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
