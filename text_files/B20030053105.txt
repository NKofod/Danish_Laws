 Bekendtgørelse om  

 tilskud efter sygesikringsloven til sondeernæring og andre  

 ernæringspræparater  

 m.m.
 I medfør af § 8 a i lov om offentlig sygesikring, jf.  

 lovbekendtgørelse nr. 509 af 1. juli 1998, som senest ændret ved lov nr. 378  

 af  

 28. maj 2003, fastsættes:
 § 1.  

  

 Den  

 offentlige sygesikring yder tilskud til ernæringspræparater, som er ordineret  

 af en læge i forbindelse med sygdom eller alvorlig svækkelse.
 Stk. 2.  

  

 Der ydes  

 kun tilskud til ernæringspræparater, som er godkendt af Sundhedsstyrelsen.
 Stk. 3.  

  

 Der ydes  

 endvidere tilskud til lægeordinerede MCT-produkter.
 Stk. 4.  

  

 Den  

 offentlige sygesikring yder derudover tilskud til nødvendige remedier til  

 indtagelse af ernæringspræparater via sonde.
 § 2.  

  

 Den  

 offentlige sygesikring yder et tilskud på 60% af brugerens udgift til  

 ernæringspræparatet.
Stk. 2.  

  

 Den  

 offentlige sygesikring yder endvidere et tilskud på 60% af brugerens udgift  

 til  

 nødvendige remedier til indtagelse af ernæringspræparater via sonde.
Til  

 ernæringspumper ydes alene tilskud til brugerens udgift til leje af pumpen.
 Stk. 3.  

  

 Tilskud  

 ydes med samme beløb til gruppe 1-sikrede og gruppe 2-sikrede.
 Stk. 4.  

  

 Tilskud er  

 betinget af, at lægen ved ordination anvender en blanket udformet af  

 Sygesikringens Forhandlingsudvalg, jf. dog stk. 5. Ordinationen har  

 gyldighed  

 i op til 6 måneder.
 Stk. 5.  

  

 Tilskud  

 ydes ligeledes til ernæringspræparater, hvor lægens ordination sker  

 telefonisk.  

 Ved telefonisk ordination skal lægen angive de oplysninger, der er  

 foreskrevet  

 for skriftlig ordination.
 § 3.  

  

 Personer,  

 der ifølge De Europæiske Fællesskabers forordninger om social sikring eller  

 internationale aftaler sidestilles med gruppe 1-sikrede eller gruppe  

 2-sikrede  

 og er berettiget til ydelser under midlertidigt ophold her i landet, har  

 samme  

 ret til tilskud som gruppe 1-sikrede og gruppe 2-sikrede.
 § 4.  

  

 De  

 nærmere vilkår for udbetaling af tilskud fastsættes i overenskomst godkendt  

 af  

 indenrigs- og sundhedsministeren i medfør af lovens § 26, stk. 2.
§ 5.  

  

 Virksomheder,  

 der til Sundhedsstyrelsen anmelder et nyt ernæringspræparat til godkendelse  

 som  

 tilskudsberettiget, betaler et gebyr på 4.350 kr.
Ved samtidig eller  

 efterfølgende anmeldelse af smagsvarianter og identiske produkter, der  

 forhandles under forskellige navne, betales 1.100 kr.
 § 6.  

  

 Bekendtgørelsen  

 træder i kraft den 1. juli 2003.
 Stk. 2.  

  

 Samtidig  

 ophæves bekendtgørelse nr. 268 af 11. maj 1998 om tilskud efter  

 sygesikringsloven til sondeernæring og andre ernæringspræparater m.m.
