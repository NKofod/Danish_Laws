Personselskaber, transparens i relation til  

 tyrkiske selskabsregler ogtyrkisk ejendom Spørgsmål Kan den i  

 Tyrkiet valgte ejerform anses som værende et personligt ejerskab, der som et  

 dansk sameje, er skattemæssigt transparent? Svar Nej, se  

 indstilling og begrundelse.
Beskrivelse af  

 de faktiske forhold Forespørger  

 ønsker i fællesskab med sin ægtefælle at oprette et "Ltd.
Sirket" i  

 Tyrkiet.
 Der er ingen  

 anden aktivitet forbundet med samejet end ejerskabet til den tyrkiske  

 feriebolig.
 Forespørgeren  

 har pt. ikke mulighed for, i den oprindeligt tiltænkte form at erhverve skøde  

 på dennes ferielejlighed i Tyrkiet, men har mulighed herfor ved at registrere  

 et tyrkisk samejeforhold med det ene formål at opnå tinglyst skøde.
 Det er alene  

 forespørgerens hensigt med dette registrerede sameje at opnå skøde på  

 ejendommen.  

 Det er således ikke forespørgerens hensigt, at denne skal stilles anderledes  

 i  

 skattemæssig henseende, end hvis det registrerede sameje ikke har eksisteret.
Repræsentantens  

 eventuelle opfattelse ifølge anmodningen Indledning Danske  

 statsborgere, herunder danskere med fuldt skattetilhørsforhold til Danmark,  

 har  

 i mange år investeret i boliger i udlandet, oftest i form af en  

 "udenlandsk feriebolig". Det har hovedsagelig været i lande som  

 Frankrig og Spanien.
I mindre udstrækning i Portugal, Italien og Grækenland.
I de senere år  

 er investeringslandene udvidet betydeligt.
Lande som Thailand, Bulgarien,  

 Kroatien,  

 Egypten med flere er kommet til, foruden - i stort omfang - Tyrkiet.
Men også  

 mange andre lande optræder som danskeres investeringsmål for ferieboliger.
 Målet med et køb  

 er at opnå en juridisk beskyttet ejendomsret til den erhvervede feriebolig.  

 Grundlæggende sker retsbeskyttelsen overalt via en offentligretlig  

 registreringsakt underlagt staten i det pågældende land.
I midlertidig  

 kan de formelle erhvervelsesregler og tinglysningssystemer variere fra land  

 til  

 land.
I nogle lande - for eksempel Thailand og Bulgarien - kan udlændige ikke  

 indgå i et direkte ejerskab til grundarealet, men godt til selve boligen.  

 Grunden kan så erhverves via en selskabsdannelse, som udlændingen kan  

 eje/kontrollere.  

 Nogle lande har forskellige godkendelsessystemer inden den endelige  

 erhvervelse  

 (dette gælder for eksempel de tidligere regler i Tyrkiet). Der er også stor  

 forskel på tinglysningssystemerne.
Nogle lande har meget smidige og  

 højtudviklede systemer som her i landet, andre langt mindre smidige.
Ofte er  

 der nogle stringente formkrav i udlandet, modsat her i landet.
Den danske  

 boligkøber er således nødt til at indrette sig efter de lokalt gældende  

 regler  

 for at opnå sin retsbeskyttede ejendomserhvervelse.
Nedenfor beskrives,  

 hvorledes det tyrkiske registrerings - og retserhvervelsessystem er  

 indrettet.
Reglerne i  

 Tyrkiet for udlændinges køb af tyrkiske ferieboliger Den tyrkiske  

 grundlov fastslår i artikel 35, at alle - altså også udlændinge - kan  

 erhverve  

 fast ejendom i Tyrkiet, men at der kan fastsættes begrænsninger, dog  

 udelukkende begrundet i offentlige hensyn.
Sådanne begrænsninger er fastsat  

 dels i nogle særlige regler om militære ejendomme og interessezoner, dels i  

 tinglysningsloven (Tapu-loven).
Tapu-loven  

 stammer tilbage fra 1934. Systemet i forhold til udlændinge var oprindeligt  

 det, at alle udlændinge skulle have godkendelse via regeringen i Ankara,  

 nemlig  

 fra henholdsvis Indenrigs- og Udenrigsministeriet.
Udover denne godkendelse  

 krævedes  

 der også en påtegning fra militærmyndigheden om, at den pågældende ejendom  

 ikke  

 var beliggende i militært område.
De ministerielle godkendelser og  

 militærpåtegningen var betingelser, der skulle være opfyldt, inden skødet til  

 udlændingen  

 kunne blive tinglyst (= opnå retsbeskyttelse).
Med henblik på  

 at fremme salget til udlændinge ændrede Parlamentet Tapu-loven i 2003. En af  

 ændringerne  

 gik ud på en afbureaukratisering, således at man ved en række vigtige  

 køber-lande kunne springe de ministerielle godkendelser over og gå direkte  

 til  

 tinglysningskontoret (Tapu-kontoret), når militærpåtegningen forelå.
Til brug  

 for dette system blev der udstedt en art ministeriel bekendtgørelse med tre  

 forskellige lande-lister:
1) Lande, som  

 umiddelbart var godkendte 2) Lande, som  

 ikke kunne opnå godkendelse 3) Lande, som  

 stadig skulle gennem det ministerielle godkendelsessystem Danmark blev  

 anført på liste nr. 1), altså over de forhåndsgodkendte lande.
Godkendelsen  

 relaterede sig til et gensidighedskrav, der var beskrevet i 2003-loven.
Der  

 var  

 anført 88 godkendte lande på denne liste.
Forud for  

 2003-loven var der givet mange godkendelser til udlændinge, efter oplysninger  

 fra Tapu-Generaldirektoratet i Ankara også til danskere.
Men den nye lov  

 satte  

 meget kraftigt gang i udlandssalget til borgere fra et stort antal lande,  

 især  

 England, Tyskland, Holland, Irland - og Danmark.
Mange danskere købte bolig i  

 Tyrkiet fra 2003 til 2005. Der er oplyst, at tallet fra 2005 skulle være op  

 til  

 6.000. Men boligkøbet fra flere andre lande oversteg væsentligt det danske  

 køb.
Ekspeditionstiden  

 for - den tinglysningsbetingede - militærpåtegning var oprindeligt på nogle  

 få  

 uger, men på grund af det store antal udlandsskøder steg ekspeditionstiden op  

 til 5-8 måneder.
Mange danskere opnåede dog tinglyst skøde (Tapu-bevis) på  

 den  

 købte bolig med baggrund i den nævnte placering på listen over godkendte  

 lande  

 i henhold til 2003-loven.
 Langt den  

 overvejende del af de danske køb har været personlige køb, nemlig i form af  

 enkeltpersoner, ægtepar, familie eller venner sammen, men som personlige køb.
 Elementer i 2003-loven blev af et  

 mindretal i Parlamentet indklaget for den tyrkiske Forfatningsdomstol med  

 påstand om, at loven på nærmere angivne områder var for vidtgående i forhold  

 til forfatningen.
Forfatningsdomstolen fastslog medio  

 marts 2005, at 2003-loven på visse punkter overskred forfatningens grænser.  

 Den  

 var blandt andet ikke præcis nok i sin formålsbestemmelse, og den indeholdt  

 for  

 vidtgående dispensationsret til regeringen.
Domstolen fastsatte en 3  

 måneders-frist fra en offentliggørelsesdag til at få loven tilpasset.
Denne  

 frist udløb den 29. juli 2005.
På grund af tidspres med EU-lovarbejde  

 nåede man ikke at blive færdig med disse ændringer ved Parlamentets  

 sommerferie. 2003-loven bortfaldt derfor pr. 29. juli 2005 (men var i kraft  

 indtil denne dato). Pr. denne dato var der et meget stort antal udenlandske  

 skøder, der ikke var færdigbehandlede, dels hos militærmyndigheden, dels på  

 tinglysningskontorene.
Disse udlændinge stod derfor uden tinglyst skøde  

 (tapu).
Ved Parlamentets åbning i oktober 2005  

 genoptog man lovarbejdet.
Den 28. december 2005 vedtog Parlamentet den nye  

 lov  

 med de krævede tilpasninger, og primo januar 2006 blev loven tiltrådt af  

 Præsidenten.
Den fik ikrafttræden tilbage fra 29. juli 2005.
Kort efter ikrafttrædelsen opstod  

 imidlertid et problem set i forhold til danske købere.
Regeringen  

 (Udenrigsministeriet) ændrede nu - tilsyneladende - holdning i forhold til  

 danskeres mulighed for at købe bolig i Tyrkiet.
Til trods for uændrede regler  

 i  

 Danmark for udlændinges køb i Danmark i perioden fra 2003-lovens vedtagelse  

 og  

 til 2005-lovens vedtagelse og til trods for en reelt uændret lovtekst på  

 dette  

 område i henholdsvis 2003-loven og 2005-loven, er Danmark blevet fjernet fra  

 listen over forhåndsgodkendte lande.
Såfremt regeringen måtte vælge at følge  

 en  

 strikt fortolkning af lovteksten, vil dette kunne have til virkning, at et  

 erhvervelseskrav for en dansker vil kunne være betinget af 5 års forudgående  

 bopæl i Tyrkiet, hvilken formentligt ingen af de danske købere opfylder.
Hvis  

 dette krav indføres med tilbagevirkende kraft for alle de mange danske  

 købere,  

 som i tillid til de på aftaletidspunktet gældende regler, hvor Danmark som  

 anført var med på listen over forhåndsgodkendte lande - har købt feriebolig i  

 Tyrkiet, betyder dette, at de ikke vil kunne erhverve ejendomsret til den  

 købte  

 bolig.
Der er fra erhvervs- og køberkredse  

 blevet rettet henvendelse til den tyrkiske regering og forskellige  

 parlamentarikere for at få en positiv løsning for danske købere, såvel de der  

 allerede har købt som for nye købere.
Der er givet en række positive tilsagn  

 fra højeste politiske kredse om at ville finde frem til en sådan løsning for  

 danskerne.
Der er et meget stort antal købsaftaler (skøder) undervejs i den  

 tyrkiske skødeekspedition.
Ingen danskere har modtaget afslag, men ingen  

 handel  

 er blevet endeligt gennemført (idet loven er så ny).
 Nærværende anmodning om bindende svar er  

 begrundet i:
- et ønske om at kunne gennemføre køb af  

 ferieboligen på en måde, der i henhold til tyrkisk lovgivning giver mulighed  

 for en retsbeskyttet og lovlig erhvervelse, - at det ikke er muligt pt. at sige,  

 hvor lang tid afklaringen måtte tage, herunder om den måtte være betinget af  

 en  

 lovændring eller en eventuel retssagsførelse, samt i - at det ud fra en teoretisk synsvinkel  

 ikke på forhånd ganske kan udelukkes, at der vil kunne opstå et problem med  

 en  

 erhvervelse i den oprindeligt tænkte form, samt endeligt i - at nugældende tyrkisk lovgivning - ved  

 valg af en lidt ændret købsform - muliggør, at danske købere vil kunne  

 erhverve  

 en legal og retsbeskyttet ejendomsret, nemlig ved en juridisk struktur/form,  

 som vi ikke har helt tilsvarende i dansk ret, og som vil blive beskrevet  

 nedenfor.
"Sameje med begrænset ansvar" Efter tyrkisk ret kan man - som i  

 Danmark - etablere et almindeligt fællesskab om for eksempel en fælles  

 virksomhed eller et fælles aktiv som en fast ejendom (i Danmark i form af et  

 interessentskab eller et sameje).  

 Et sådant fællesskab er ikke nogen  

 selvstændig juridisk person i nogen af landene  

.  

  

 Modsat Danmark er der i  

 Tyrkiet sket en kodificering af reglerne herom, men indholdsmæssigt er de  

 meget  

 ens.
Men efter tyrkisk ret har man en  

 mulighed for at etablere et sådant personligt fællesskab i en variant med  

 begrænset ansvar (nogenlunde svarende til kommanditisterne i et dansk  

 kommanditselskab). En sådan variant findes ikke tilsvarende i dansk ret.  

 Fællesskabet betegnes på tyrkisk "Limited Sirket" ("begrænset  

 fællesskab"). Et sådant fællesskab skal registreres i et lokalt  

 handelsregister (svarende til handelsregistet her i landet for ca. 25 år  

 siden). Denne registrering bevirker, at fællesskabet efter tyrkisk ret opnår  

 status af en selvstændig juridisk person.
Som sådan kan fællesskabet erhverve  

 rettigheder i Tyrkiet, herunder umiddelbart erhverve en tinglyst ejendomsret  

 -  

 Tapu - over en tyrkisk feriebolig.
Man kan - efter spørgers opfattelse -  

 ikke sammenligne et sådant fællesskab med et dansk anpartsselskab.
Det er et  

 rent personligt fællesskab mellem udelukkende fysiske personer.
Der kan ikke  

 indgå juridiske personer heri.
Der skal minimum være 2 fysiske personer.
Der  

 kan være "skæve" deltagerandele, op til 98%: 2%. Der er ingen  

 aktie-  

 eller anpartsbreve tilknyttet til fællesskabet.
Det etableres som en ren  

 samarbejdsaftale eller fællesskabsaftale mellem 2 eller flere personer.
Der  

 oprettes  

 en egentlig kontrakt, ikke vedtægter.
De enkelte deltageres navne udgør  

 således  

 en integreret og nødvendig del af etableringen.
Man har altså ikke et  

 stiftelsesdokument med tilknyttede vedtægter.
Som ved et samejeforhold skal  

 der  

 være enighed om alt.
Personudskiftning- eller udvidelse i personkredsen sker  

 ved en ændring af aftaledokumentet, ikke ved overdragelser af anparter.
Som  

 ved  

 et samejeforhold medfører et personskifte i et sådant fællesskab, at det helt  

 ændrer karakter til en ny enhed.
Dette gælder både ved udvidelser af kredsen  

 og  

 ved udskiftning af en af deltagerne.
Herved understreges det absolut  

 personlige  

 karakteristikum.
Et sådant fællesskab kan ikke eksistere uafhængigt af de  

 fysiske personers eksistens.
Dør parterne, ophører fællesskabet automatisk  

 (modsat  

 et anpartsselskab, der har sit eget, selvstændige liv uafhængigt af  

 anpartshaverne).
Efter dansk selskabsret ville et sådant  

 fællesskab blive karakteriseret som et interessentskab eller et sameje,  

 afhængigt af dets formål og indhold.
Er formålet udelukkende besiddelse af et  

 enkelt formuegode som en feriebolig, ville det blive betegnet et sameje.
Det  

 opfylder ikke de grundlæggende krav for at kunne blive betragtet som et  

 anpartsselskab.
Tilsvarende er det spørgers opfattelse,  

 at et sådant fællesskab mellem 2 eller flere personer om en enkelt feriebolig  

 ud fra en dansk, skatteretlig synsvinkel må betragtes som et sameje.
Altså  

 ikke  

 som et selvstændigt, skatteretligt subjekt, men skal undergives beskatning  

 ved  

 de enkelte deltagere i forhold til deres andele af samejet.
 Efter tyrkisk skattelov skal der betales  

 nogle minimumsskatter pr. år (pt. 850 lira) af et sådant sameje.
Samejets relationer til dansk skatteret Som ovenfor beskrevet er årsagen til  

 etableringen af dette særegne, "Sameje med begrænset ansvar" (som  

 kun  

 har danske deltagere) udelukkende at skabe det fornødne fundament for som  

 dansker at kunne opnå en retligt beskyttet og lovlig adkomst til en tyrkisk  

 feriebolig.
Vores klient har intet ønske om at omgå danske skatteregler eller  

 bringe formuegoder i nogen form for skattely i forhold til danske  

 skatteregler.  

 Ønsket er at købe personligt og skatteretligt her i landet at blive stillet  

 som  

 ved et rent personligt køb.
Dette gælder både ved erhvervelsen, under  

 ejerforholdet og ved ejerskifte.
Der er således ikke tale om, at vores klient  

 finansierer sit køb af ferieboligen ved midler fra et dansk selskab, men  

 udelukkende med private, personlige midler.
 Forespørger er indstillet på at oprette  

 en præciserende erklæring mellem samejet og den enkelte deltager om, at der  

 er  

 tale om et udelukkende privat køb, uden nogen form for omgåelseshensigt.
Endelig har  

 forespørger vedlagt en ekstrakt af lærebogen: "Introduction to Turkisk  

 Business Law" af T.
Ansay og E.
Schneider, 2002, side 82 - 102.
SKATs afgørelse  

 og begrundelse Efter SKATs  

 opfattelse følger den skattemæssige vurdering af ejendomsretten i denne sag  

 de  

 civilretlige regler.
Det vil med andre ord sige, at det formelle ejerforhold  

 også i skattemæssig henseende er afgørende, således at det er det tyrkiske  

 selskab, som skattemæssigt betragtes som den egentlige ejer af ejendommen.
 Dette selskab  

 betragtes som en selvstændig juridisk enhed med en selvstændig  

 skatteretsevne.
 SKAT kan i den  

 forbindelse henvise til  


  

 SKM2002.659.LR  


,  

 hvor det daværende Ligningsråd blev spurgt, om det konkret skatteretligt  

 kunne  

 tillægges betydning, at nogle dispositioner skulle foregå efter udenlandske  

 selskabsretlige regler, der afveg fra de tilsvarende danske regler.
Sagen vedrørte et dansk selskab, der ville foretage  

 kapitalforhøjelser i to sambeskattede datterselskaber beliggende i  

 henholdsvis  

 Tyskland og USA.
Kapitalforhøjelserne agtedes - i overensstemmelse med  

 selskabsretten og regnskabsreglerne i henholdsvis Tyskland og USA - foretaget  

 uden emission af aktier i datterselskaberne.
Ligningsrådet fandt, at der ikke  

 bestod et krav om, at der skulle sluttes modsætningsvis fra  

 selskabsskattelovens § 13, stk. 1, nr. 1, hvorefter overkurs, som et selskab  

 opnår ved udstedelse af aktier eller udvidelse af sin egenkapital, er  

 skattefri.
Ligningsrådet fandt endvidere efter en samlet konkret vurdering,  

 at  

 der ikke bestod det fornødne grundlag for at anse indbetalingerne til  

 datterselskaberne for skattepligtige for disse.
 På baggrund af  

 denne afgørelse er det SKATs opfattelse, at udenlandske civilretlige regler  

 har  

 betydning for bedømmelsen af realiteten i en udenlandsk disposition.
De udenlandske  

 regler indgår således i fastlæggelsen af faktum.
Om muligt identificeres et  

 udenlandsk  

 civilretligt begreb med et kendt dansk civilretligt begreb.
Herefter  

 foretages der en skatteretlig kvalifikation af det fastlagte faktum.
Denne  

 foretages på baggrund af danske skatteregler.
 Hertil kan også  

 nævnes Østre Landsrets afgørelse offentliggjort i TfS1997.277.ØLR, hvor  

 landsretten  

 fastslog,  

  

 at en hæftelse for gælden i et  

 italiensk selskab, hvor den pågældende skatteyder var eneaktionær, måtte  

 bedømmes efter dansk ret, og derfor måtte anses som en lovbestemt  

 kautionsforpligtelse,  

 og den skattemæssige kvalifikation af selskabet forblev dermed uændret.
Ifølge dansk  

 skatteret betragtes personselskaber fx interessentskaber og  

 kommanditselskaber  

 ikke som selvstændige skattesubjekter, men som skattetransparente enheder.  

 Det  

 vil sige, at det alene er de enkelte persondeltagere, der er genstand for  

 beskatning.
Disse personselskabers kendemærke er den særlige hæftelsesform,  

 hvor alle eller nogle af deltagerne hæfter personligt, direkte og solidarisk.
 Det er SKATs  

 opfattelse, at det i sagen omtalte " Limited Sirket" ikke  

 skattemæssigt kan anses som transparent, men derimod som et selvstændigt  

 skattesubjekt.
SKAT lægger i  

 sin vurdering afgørende vægt på, at der er tale om et selskab med begrænset  

 hæftelse.
Der er alene tale om et personligt ansvar for betaling af skatter,  

 hvortil der kan henvises til den ovenfor nævnte Østre Landsretsdom.
Herudover lægger  

 SKAT vægt på, at selskabet skal registreres i et lokalt handelsregister, og  

 at  

 det i Tyrkiet betragtes som en selvstændig juridisk person.
Endelig fremgår  

 det  

 af den i sagen vedlagte lærebogsekstrakt "Introduction to Turkisk  

 Business  

 Law" af T.
Ansay og E.
Schneider, 2002, side 100, at selskabsformen kan  

 have mellem 2 til 50 anpartshavere.
 Det fremgår tillige: "Like af corporation, the  

 partnership with limited liability has a stated basic capital that is divided  

 into shares and the liability of the partners is limited to the capital they  

 undertake to contribute to the company".  

 Selskabet ledes af en  

 "director".
Skatterådets  

 afgørelse og begrundelse Skatterådet  

  

 tiltrådte  

 indstillingen.
