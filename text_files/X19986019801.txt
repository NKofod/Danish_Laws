Nyt om arbejdsskader - sagsbehandlingstider -  

 lov om forsikring mod følger af arbejdsskade § 23 og  

 § 24 EN KONKRET SAG:
 Arbejdsskadestyrelsen fik i juli 1995 en anmeldelse om en  

 lungesygdom.
Arbejdsskadestyrelsen traf i november 1995  

 afgørelse om, at der ikke var tale om en erhvervssygdom.
Det skete,  

 efter at vi havde indhentet oplysninger fra skadelidte selv og fra det  

 hospital, som havde behandlet ham.
Vi begrundede afgørelsen med, at skadelidte ikke  

 havde været udsat for støv, røg og lignende i et  

 sådant omfang, at det efter lægelig viden kunne medføre  

 kronisk bronchitis.
Derfor var betingelserne for anerkendelse efter  

 fortegnelsen over erhvervssygdomme ikke opfyldt.
 Afgørelsen blev anket til Den Sociale Ankestyrelse,  

 som i april 1996 tiltrådte Arbejdsskadestyrelsens afgørelse.
I august 1996 fik Arbejdsskadestyrelsen en ny anmeldelse  

 via arbejdsgiverens forsikringsselskab.
I september 1996 traf vi  

 afgørelse om, at der ikke var grundlag for at genoptage sagen.
Vi  

 begrundede afgørelsen med, at der ikke var kommet nye,  

 væsentlige oplysninger.
 I februar 1997 anmodede skadelidtes advokat om en  

 vejledende udtalelse efter erstatningsansvarsloven med basis i den samme  

 lidelse.
Efter anmodning afgiver Arbejdsskadestyrelsen udtalelser  

 om mén, stationærtidspunkt og om erhvervsevnetab.
Der er tale om  

 vejledende udtalelser, som det står en part i en tvist frit for at  

 bruge.
Det sker ofte til brug for en verserende retssag.
 Arbejdsskadestyrelsen kom i juli 1997 med sin vejledende  

 udtalelse, efter at vi havde fået yderligere oplysninger fra  

 skadelidtes advokat.
 I august 1997 fik Arbejdsskadestyrelsen et brev fra  

 advokaten, som ønskede sagen taget op til vurdering med henblik  

 på en ny vejledende udtalelse.
Som led i denne vurdering anmodede Arbejdsskadestyrelsen i  

 oktober 1997 om en speciallægeerklæring.
Vi fik erklæringen  

 i januar 1998.
 Efter at have indhentet yderligere oplysninger fra  

 advokaten og fra skadelidtes kommune, kom Arbejdsskadestyrelsen med en ny  

 udtalelse i september 1998.
 I denne udtalelse fastholdt Arbejdsskadestyrelsen sin  

 udtalelse fra juli 1997.
 KOMMENTARER:
 Arbejdsskadesagerne - den oprindelige anmeldelse og den  

 senere anmodning om genoptagelse - har været under behandling i  

 Arbejdsskadestyrelsen i perioden fra juli 1995 til september 1996 - det vil  

 sige 1 år og 4 måneder.
 I en del af denne periode har sagen ikke været til  

 behandling i Arbejdsskadestyrelsen, idet skadelidte ankede  

 Arbejdsskadestyrelsens afgørelse til Den Sociale Ankestyrelse, og der  

 er herefter foretaget en fornyet anmeldelse med henblik på en eventuel  

 genoptagelse.
 Sagsbehandlingstiden i arbejdsskadesagerne i  

 Arbejdsskadestyrelsen har således samlet været cirka « år,  

 nemlig perioden fra anmeldelsen i juli 1995 til afgørelsen i november  

 1995 og igen i perioden august 1996 - september 1996.
 Sagerne om de 2 vejledende udtalelser efter  

 erstatningsansvarsloven har været under behandling i  

 Arbejdsskadestyrelsen siden februar 1997.
 Sagsbehandlingstiden for den første udtalelse var 5  

 måneder, nemlig perioden fra anmodningstidspunktet i februar 1997 til  

 juli 1997.
 Det tog Arbejdsskadestyrelsen godt 1 år at komme med  

 en ny udtalelse, heri medtaget de cirka 4 måneder, der medgik til at  

 indhente en speciallægeerklæring samt oplysninger fra skadelidtes  

 advokat og fra kommunen.
 SAMMENFATNING:
 Når Arbejdsskadestyrelsen behandler en sag om  

 arbejdsskade, der fører til en eller flere afgørelser, og  

 efterfølgende anmodes om at komme med en vejledende udtalelse om samme  

 sygdom, kan det ikke undgås, at den samlede tid, der medgår til  

 behandlingen, kan blive lang.
 I øvrigt henvises det ene af til nyhedsbrevets  

 bilag, der belyser sagsbehandlingstiden for forskellige typer af sager, der  

 behandles i Arbejdsskadestyrelsen.
 Yderligere oplysninger kan fås hos kontorchef  

 Christen Christensen.
 Vi udsender hvert kvartal oplysninger om udviklingen i  

 antallet af anmeldte arbejdsskader - se vedlagte bilag.
 Yderligere oplysninger kan fås hos budgetchef Carl  

 Georg Röser.
