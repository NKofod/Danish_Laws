Nr LSF 19 Forslag til Lov om ændring af lov om kontrol med arbejder af ædle metaller  

 m.v.
Fremsat af erhvervsministeren (Mimi Jakobsen) den 3. oktober 1996 Vedtaget ved tredjebehandling den 3. december 1996 Lov nr. 1051 af 11/12/1996 § 1 I lov nr. 308 af 17. maj 1995 om kontrol med arbejder af ædle metaller  

 m.v. foretages følgende ændringer:
 1. I § 2 og § 7, stk. 2, 1. pkt., ændres »et  

 land i Den Europæiske Union« til: »et andet land i EU/EØS«.
 2. I § 6, stk. 2, § 7, stk. 4, § 12, § 16, stk. 2, og §  

 18, stk. 6, ændres »Den Europæiske Union« til:  

 »EU/EØS«.
 3. § 18, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. januar 1997.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de afvigelser, som de særlige  

 færøske og grønlandske forhold tilsiger.
Oprindeligt fremsat forslag § 1 I lov nr. 308 af 17. maj 1995 om kontrol med arbejder af ædle metaller  

 m.v. foretages følgende ændringer:
 1. I § 2 og § 7, stk. 2, 1. pkt., ændres »et land i Den  

 Europæiske Union« til »et andet land i EU/EØS«.
 2. I § 6, stk. 2, § 7, stk. 4, § 12, § 16, stk. 2, og § 18, stk.  

 6, ændres »Den Europæiske Union« til »EU/EØS«.
 3. § 18, stk. 3 affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. januar 1997.
§ 3 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne og Grønland med de afvigelser, som de særlige  

 færøske og grønlandske forhold tilsiger.
Bemærkninger til lovforslaget Almindelige bemærkninger 1. Baggrund Den nuværende danske lovgivning om kontrol med arbejder af ædle metaller,  

 lovbekendtgørelse nr. 297 af 19. maj 1987 og lov nr. 821 af 21. december  

 1988, udgør en teknisk handelshindring.
Dette skyldes, at alle arbejder af  

 ædle metaller, der markedsføres i Danmark, skal være underlagt den danske  

 kontrol og overholde de danske minimumsholdigheder for ædle metaller.
Lov nr. 308 af 17. maj 1995 om kontrol med arbejder af ædle metaller m.v.  

 har til formål at fjerne denne tekniske handelshindring.
Denne lov er  

 imidlertid endnu ikke sat i kraft, da den ikke tager højde for, at aftalen om  

 Det Europæiske Økonomiske Samarbejdsområde (EØS) trådte i kraft den 1. januar  

 1994.
 Endvidere bringes loven i overensstemmelse med en ændring af straffeloven.
2. Lovforslagets væsentligste bestemmelser Formålet med lovforslaget er at bringe lov nr. 308 i overensstemmelse med  

 Danmarks forpligtelser i Det Europæiske Økonomiske Samarbejdsområde.
Alle  

 henvisninger til Den Europæiske Union skal derfor erstattes af henvisninger  

 til Den Europæiske Union og Det Europæiske Økonomiske Samarbejdsområde  

 »EU/EØS«.
 Endvidere foretages en tilpasning af lov nr. 308, således at denne bringes  

 i overensstemmelse med en ny bestemmelse om strafansvar for juridiske  

 personer i medfør af lov nr. 474 af 12. juni 1996 om ændring af straffeloven.
3. Administrative, statsfinansielle, erhvervsøkonomiske samt  

 miljømæssige konsekvenser Ændringsforslaget har i sig selv hverken administrative, statsfinansielle,  

 erhvervsøkonomiske eller miljømæssige konsekvenser.
 Der henvises i øvrigt til bemærkningerne til forslaget til lov nr. 308, L  

 159, fremsat den 25. januar 1995.
4. Forholdet til EU-retten Formålet med nærværende lovforslag er alene at bringe dansk lovgivning i  

 overensstemmelse med Danmarks forpligtelser i Det Europæiske Økonomiske  

 Samarbejdsområde, jf. ovenfor pkt. 2.
5. Høring Ændringsforslaget har ikke været i høring, men både Guldsmedefagets  

 Fællesråd, Handelskammeret og FORCE Instituttet, hvor Ædelmetalkontrollen for  

 tiden er beliggende, er orienteret herom.
Bemærkninger til forslagets enkelte bestemmelser Til § 1 I forbindelse med notificeringen af udkastet til Lov nr. 308 af 17. maj  

 1995 om kontrol med arbejder af ædle metaller m.v. bemærkede Kommissionen, at  

 Danmark i udkastet ikke havde taget højde for, at Aftalen om Det Europæiske  

 Økonomiske Samarbejdsområde (EØS-Aftalen) trådte i kraft den 1. januar 1994.
 I henhold til art. 6 og 11 i denne aftale udvides den samlede retspraksis  

 hos EF-Domstolen, herunder fortolkningen af art. 30 i Traktat om Den  

 Europæiske Union om forbud mod kvantitative indførselsrestriktioner såvel som  

 alle foranstaltninger med tilsvarende virkning samt princippet om gensidig  

 anerkendelse, til de kontraherende parter i EØS-Aftalen.
 Derfor krævede Kommissionen, at henvisningen til medlemsstaterne i Den  

 Europæiske Union skulle ændres til en henvisning til Den Europæiske Union og  

 Det Europæiske Økonomiske Samarbejdsområde »EU/EØS«.
 Kommissionens bemærkninger blev imidlertid modtaget efter lovens  

 underskrivelse, hvorfor de fornødne ændringer først foretages efterfølgende.
 Siden vedtagelse af lov nr. 308 har Justitsministeriet på baggrund af  

 Straffelovrådets betænkning nr. 1289/1995 ændret straffeloven for så vidt  

 angår juridiske personers bødeansvar. Ændringsforslaget tager sigte på at  

 bringe lov nr. 308 i overensstemmelse med de ændrede bestemmelser i  

 straffeloven.
Til § 2 Det er hensigten at sætte loven, ændringsloven og de tre supplerende  

 bekendtgørelser i kraft samtidigt efter vedtagelsen af ændringsloven.
De tre  

 supplerende bekendtgørelser omhandler anmeldelse og registrering af  

 navnestempler for arbejder af ædle metaller, Ædelmetalkontrollens virksomhed  

 og finansiering af Ædelmetalkontrollen.
Skriftlig fremsættelse Erhvervsministeren (Mimi Jakobsen):
 Hermed har jeg den ære for det høje Ting at fremsætte:
 Forslag til lov om ændring af lov nr. 308 af 17. maj 1995 om kontrol  

 med arbejder af ædle metaller m.v.
(Lovforslag nr.
L 19).
Baggrunden for lov nr. 308 var, at den dagældende lovgivning udgjorde en  

 teknisk handelshindring.
Dette skyldes, at alle arbejder af ædle metaller,  

 der markedsføres i Danmark, skal være underlagt den danske kontrol og  

 overholde de danske minimumsholdigheder for ædle metaller.
 Udkast til loven blev notificeret til Kommissionen og de andre  

 medlemsstater i henhold til Rådets Direktiv 83/189/EØF om en  

 informationsprocedure med hensyn til tekniske standarder og forskrifter.
Som følge af en beklagelig fejl i Erhvervsministeriet blev loven  

 underskrevet, forinden Kommissionens bemærkninger forelå.
Det er derfor  

 nødvendigt efterfølgende at indarbejde disse.
 Det bemærkes i den forbindelse, at lov nr. 308 endnu ikke er sat i kraft.
 Lovforslaget skal opfylde Kommissionens krav om, at henvisninger til de  

 øvrige lande i Den Europæiske Union skal ændres til henvisninger til Den  

 Europæiske Union og Det Europæiske Økonomiske Samarbejdsområde  

 »EU/EØS«.
 Endvidere foretages en tilpasning af lov nr. 308, således at denne bringes  

 i overensstemmelse med en ny bestemmelse om strafansvar for juridiske  

 personer i medfør af lov nr. 474 af 12. juni 1996 om ændring af straffeloven.
 Endelig er der foretaget to sproglige klargøringer af lov nr. 308.
 Det er hensigten at sætte lov nr. 308, ændringsloven og de tre supplerende  

 bekendtgørelser i kraft samtidig efter vedtagelsen af denne ændringslov.
 Jeg henviser til lovforslagets bemærkninger og anbefaler forslaget til det  

 høje Tings velvillige behandling.
