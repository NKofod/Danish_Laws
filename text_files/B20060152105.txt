 Bekendtgørelse  

 om opkrævning af skatter og afgifter mv.
 I medfør af § 2, stk. 8, § 3, stk. 2,  

 § 8, stk. 2, § 9, stk. 4, § 14, § 17,  

 stk. 3 og 4, samt § 20, stk. 2, 3. pkt., i lov om  

 opkrævning af skatter og afgifter mv., jf. lovbekendtgørelse nr. 289 af 28.  

 april 2003, som ændret ved § 32 i lov nr. 469 af 9. juni 2004, § 2  

 i  

 lov nr. 1441 af 22. december 2004, § 7 i lov nr. 325 af 18. maj 2005,  

 § 51 i lov nr. 428 af 6. juni 2005, § 16 i lov nr. 404 af 8. maj  

 2006  

 og § 2 i lov nr. 408 af 8. maj 2006, fastsættes:
Angivelse og betaling § 1.  

  

 Skatter og afgifter mv.  

 (tilsvaret) skal angives på blanketter udsendt af told- og  

 skatteforvaltningen,  

 jf. dog stk. 4.
Stk. 2.  

  

 Tilsvarsbeløbene skal anføres  

 til betaling i de rubrikker, der fremgår af den enkelte blanket.
Beløb skal  

 angives i hele kroner.
 Stk. 3.  

  

 Told- og skatteforvaltningen kan  

 tillade, at angivelse og indbetaling af skatter og afgifter mv. på nærmere  

 fastsatte vilkår sker elektronisk, jf. dog stk. 4.
 Stk. 4.  

  

 Virksomheder og personer, der  

 afregner afgifter efter reglerne i opkrævningslovens § 9, skal selv  

 henvende sig til told- og skatteforvaltningen med henblik på angivelse og  

 indbetaling af afgiften.
 Stk. 5.  

  

 For så vidt indbetalinger  

 omfattet af reglerne i opkrævningslovens § 2, stk. 6, ikke er kendt  

 eller besluttet på sidste rettidige betalingsdag, skal der ske betaling i den  

 efterfølgende måned.
 § 2.  

  

 Ved ophør af momspligtig  

 virksomhed gælder fristerne efter momslovens kapitel 15 for angivelse og  

 indbetaling af afgift.
 Stk. 2.  

  

 Ved ophør af registreringspligtig  

 virksomhed mv. i øvrigt gælder fristerne efter opkrævningslovens § 2 for  

 angivelse og indbetaling af afgift.
Fritagelse for betaling af afgift, gebyr og renter § 3.  

  

 Told- og skatteforvaltningen kan  

 fritage en virksomhed for betaling af afgift for foreløbige fastsættelser,  

 gebyrer og renter, som nævnt i opkrævningslovens § 8, stk. 1,  

 såfremt 1)  

 	  

 overskridelse af  

 angivelses-, indberetnings- og/eller betalingsfristen skyldes pludseligt  

 opståede  

 hændelser, som virksomheden ikke har haft indflydelse på og ikke har kunnet  

 forudse, og virksomheden straks efter hindringens ophør indgiver angivelse,  

 foretager indberetning og/eller indbetaler tilsvaret, eller 2)  

 	  

 overskridelse af  

 angivelses-, indberetnings- og/eller betalingsfristen er på få dage, og der  

 er  

 tale om et førstegangstilfælde og/eller der foreligger undskyldelige forhold.
 Stk. 2.  

  

 Told- og skatteforvaltningen kan  

 fastsætte nærmere regler for anvendelsen af stk. 1.
Lønindeholdelse § 4.  

  

 Afgørelse om indeholdelse i løn mv.  

 for ubetalte beløb efter opkrævningsloven træffes af  

 restanceinddrivelsesmyndigheden.  

 Afgørelsen om lønindeholdelse indberettes til Det Fælles  

 Lønindeholdelsesregister,  

 jf. § 3 i lov om Det Fælles Lønindeholdelsesregister.
 § 5.  

  

 Det påhviler den  

 indeholdelsespligtige at besvare skriftlige forespørgsler fra  

 restanceinddrivelsesmyndigheden  

 om lønindeholdelse efter opkrævningslovens § 14. Besvarelsen skal ske  

 inden 14 dage efter modtagelsen af forespørgslen.
 Sikkerhedsstillelse og straffebestemmelser mv.
§ 6.  

  

 Den sikkerhed, som er omhandlet i  

 opkrævningslovens § 11, kan stilles i form af børsnoterede obligationer,  

 bankgaranti, kontante indskud eller i form af anden betryggende sikkerhed  

 efter  

 told- og skatteforvaltningens bestemmelse.
Sikkerhedsstillelse i form af  

 kontante indskud forrentes ikke.
§ 7.  

  

 Har en virksomhed fået inddraget  

 sin registrering eller er en virksomhed nægtet registrering som  

 indeholdelsespligtig for A‑skat og arbejdsmarkedsbidrag i medfør af  

 opkrævningslovens § 4, stk. 3, 1. pkt., eller § 11,  

 stk. 3,  

 2. pkt., men er virksomheden indeholdelsespligtig for A‑skat og  

 arbejdsmarkedsbidrag, fastsætter told- og skatteforvaltningen den kortest  

 mulige periode til virksomhedens afvikling af allerede indgåede  

 ansættelses‑  

 og kontraktsforhold, der gør det påkrævet at foretage indeholdelse af  

 A‑skat  

 og arbejdsmarkedsbidrag.
Virksomheden skal i afviklingsperioden midlertidigt  

 registreres af told- og skatteforvaltningen.
Stk. 2.  

  

 I afviklingsperioden skal  

 virksomheden anvende en afregningsperiode, der fastsættes af told- og  

 skatteforvaltningen.
Virksomheden skal senest den 3. hverdag efter hver  

 afregningsperiodes udløb indbetale indeholdt A‑skat og  

 arbejdsmarkedsbidrag til told- og skatteforvaltningen.
 Stk. 3.  

  

 Told- og skatteforvaltningen kan  

 i afviklingsperioden pålægge virksomheden en kortere frist for indbetaling  

 end  

 nævnt i stk. 2 samt pålægge virksomheden ændret betalingssted.
 § 8.  

  

 Den, der forsætligt eller groft  

 uagtsomt overtræder § 2, § 5, eller § 7, stk. 2 og 3,  

 straffes med bøde, medmindre højere straf er forskyldt efter  

 opkrævningslovens  

 § 17, stk. 2 og 3. Bestemmelserne i lovens § 17, stk. 5,  

 og  

 § 18 finder tilsvarende anvendelse.
§ 9.  

  

 Bekendtgørelsen træder i kraft  

 for tilsvar, der periodiseres til den 1. januar 2008 eller senere.
For  

 virksomheder mv. som anvender LetLøn i 2007, træder bekendtgørelsen i kraft  

 for  

 tilsvar, der periodiseres til den 1. i den første måned i år 2007 for  

 hvilken,  

 der indberettes til LetLøn, eller senere.
 Stk. 2.  

  

 Samtidig  

 med ikrafttrædelsen af bekendtgørelsen ophæves bekendtgørelse nr. 503 af 15.  

 juni 2003 om opkrævning af skatter og afgifter mv., jf. dog stk. 4.
 Stk. 3.  

  

 Direktøren  

 for told- og skatteforvaltningen bemyndiges til for enkelte virksomheder  

 eller  

 grupper af virksomheder at fastsætte andre ikrafttrædelses- og  

 ophævelsestidspunkter end tidspunkterne efter stk. 1 og 2.
 Stk. 4.  

  

 § 6 i  

 bekendtgørelse nr. 503 af 15. juni 2003 ophæves med virkning for  

 lønindeholdelser  

 på grundlag af trækkort udstedt med virkning fra og med den 1. januar 2008  

 eller senere.
