En 47-årig kvinde får i lokalbedøvelse udtaget en prøve fra en kirtel  

 på den ene side af halsen, hvorved en nerve beskadiges.
Den opererende læge  

 havde en gang tidligere foretaget et lignende indgreb.
Patientklagenævnet  

 fandt, at det var udtryk for lemfældig supervision at lade en uøvet kirurg  

 gennemføre denne operation på egen hånd, og dette beklagedes overfor den  

 administrerende overlæge.
 5.2.4. Ansvarsfordeling mellem uøvet kirurg og administrerende  

 overlæge.
47-årig kvinde bliver indlagt til udredning for mulig lymfekræft.
Som led  

 i denne udredning bliver der i lokalbedøvelse udtaget en prøve fra en kirtel  

 på venstre side af halsen (biopsi).
Efter dette indgreb klager patienten over smerter i venstre skulder og  

 nedsat kraft i armen.
Det bliver efterfølgende konstateret, at en nerve  

 (nervus accessorius) er blevet beskadiget ved ovennævnte indgreb.
Den opererende læge oplyser, at det under indgrebet tog nogen tid at finde  

 den lille kirtel, og at blødning vanskeliggjorde indgrebet.
Lægen oplyser  

 endvidere, at han en gang tidligere har udført et lignende indgreb uden  

 problemer.
Sundhedsstyrelsen finder ikke anledning til kritik af udførelsen  

 af det operative indgreb.
Det er styrelsens opfattelse, at læsion af nerven  

 er et hændeligt uheld ved sådanne indgreb.
 Det fremgår af journalen, at undersøgelsesfund forud for operationen gav  

 mistanke om anatomiske forhold (tydelig mikroadenit på hals), der kunne give  

 anledning til vanskeligheder under operationen.
 På denne baggrund finder Patientklagenævnet , at det er udtryk for  

 en lemfældig supervision at sætte en stort set - hvad denne type operation  

 angår - uøvet kirurg til at gennemføre operationen på egen hånd.
 Patientklagenævnet beklager overfor den administrerende overlæge,  

 at der ikke er ydet den fornødne supervision i forbindelse med indgrebet -  

 dettes alvor og mulige komplikationer taget i betragtning - jvf. de objektive  

 fund vedrørende kirtlens beliggenhed.
