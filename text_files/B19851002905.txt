 I medfør af § 30 i lov nr. 199 af 20. april 1974 om banker og sparekasser  

 med senere ændringer fastsættes:
 § 1.  Hvis forholdet mellem et pengeinstitut og et  

 aktieselskab eller et anpartsselskab omfattes af § 48a, stk. 1, i lov om  

 banker og sparekasser m.v., anses moder- og datterselskabet for i forening at  

 udgøre en koncern.
 Stk. 2.  I koncernregnskabet indgår endvidere selskaber  

 overfor hvilke tilsynet i henhold til § 48a, stk. 4, i lov om banker og  

 sparekasser m.v. har bestemt, at disse indgår i koncernen.
 Stk. 3.  Tilsynet kan på grundlag af en konkret  

 vurdering bestemme, at virksomhed, som midlertidig drives i henhold til § 1,  

 stk. 4, i lov om banker og sparekasser m.v., ikke skal medtages i  

 kocernregnskabet.
 § 2.  For hvert regnskabsår udarbejdes i  

 moderselskaber et koncernregnskab.
Stk. 2.  Koncernregnskabet består af koncernoversigter,  

 årsberetning, resultatopgørelse, status (balance) samt noter.
Det skal  

 opgøres pr. samme dato som moderselskabets årsregnskab.
Koncernens  

 årsberetning kan være indeholdt i moderselskabets årsberetning.
Stk. 3.  Koncernregnskabet affattes i overensstemmelse  

 med den i bilaget indeholdte vejledning.
Tilsynet kan kræve yderligere  

 oplysninger til regnskabet.
Stk. 4.  Ved hver post i status (balance) og  

 resultatopgørelse anføres de tilsvarende beløb for det foregående  

 regnskabsår.
Hvis beløbene ikke er sammenlignelige, skal der så vidt muligt  

 foretages en tilpasning af beløbene.
Manglende sammenlignelighed eller  

 foretaget tilpasning skal angives og behørigt begrundes i noterne.
 § 3.  Koncernregnskabet skal indeholde et fuldt  

 konsolideret sammendrag af moderselskabets og koncernselskabernes regnskaber  

 og give et retvisende billede af koncernens aktiver og passiver, dens  

 økonomiske stilling samt resultat under iagttagelse af såvel reglerne i bank-  

 og sparekasselovens kapitel 7 som reglerne i tilsynets bekendtgørelse om  

 pengeinstitutters regnskabsaflæggelse m.v. for så vidt angår  

 vurderingsprincipper, formkrav og specifikationsgrad i det omfang, der ikke i  

 denne bekendtgørelse stilles andre krav.
Stk. 2.  Koncernregnskabet skal angive koncernens  

 årsresultat og den samlede egenkapital eller det samlede tab indenfor  

 koncernen.
Ved beregningen skal der ske fradrag af interne fortjenester og af  

 foretagen udbyttebetaling mellem koncernvirksomhederne.
 Stk. 3.  Som intern fortjeneste anses den del af  

 fortjenesten, der falder på moderselskabet ved overdragelse af aktiver (excl.  

 fremmed valuta, børsnoterede aktier og obligationer) mellem koncernselskaber,  

 så længe overdragelse ikke har fundet sted til en køber udenfor koncernen  

 eller så længe det pågældende aktiv ikke er tilsvarende nedskrevet eller  

 forbrugt hos det koncernselskab, som har erhvervet aktivet.
 Stk. 4.  Den del af koncernens nettoresultat og  

 egenkapital, som kan henføres til koncernfremmede aktionærer, skal angives  

 særskilt.
§ 4.  Hvis koncernens sammensætning eller andre  

 særlige forhold tilsiger dette, kan tilsynet tillade, at koncernregnskabet  

 udarbejdes som en koncernredegørelse.
I så fald skal begrundelsen herfor  

 oplyses i noterne.
Stk. 2.  En koncernredegørelse skal oplyse det samlede  

 beløb af moderselskabets tilgodehavende hos og gæld til hvert enkelt  

 koncernselskab og hvert enkelt koncernselskabs tilgodehavender hos og gæld  

 til andre koncernselskaber og moderselskabet.
I redegørelsen skal endvidere  

 oplyses hvert enkelt koncernselskabs samlede gælds- og garantiforpligtelser.  

 I redegørelsen skal tillige oplyses hvert enkelt koncernselskabs årsresultat  

 samt dets egenkapital eller tab, for så vidt angår den på moderselskabet  

 faldende andel heraf, i det omfang, dette ikke er taget i betragtning i  

 moderselskabets status ved værdiansættelsen af aktierne eller anparterne i  

 det pågældende koncernselskab.
I redegørelsen skal gives oplysning om  

 koncernens årsresultat samt om den samlede egenkapital eller det samlede tab  

 indenfor koncernen opgjort i overensstemmelse med de § 3 nævnte principper.  

 Tilsynet kan kræve yderligere oplysninger til redegørelsen.
 § 5.  Koncernregnskabet underskrives af bestyrelsen og  

 direktionen og det reviderede koncernregnskab indsendes til tilsynet og  

 offentliggøres i overensstemmelse med reglerne i bank- og sparekasselovens §  

 37, jfr. §§ 3 og 5, i bekendtgørelse om pengeinstitutters regnskabsaflæggelse  

 m.v.
 § 6.  Bekendtgørelsen træder i kraft den 1. januar  

 1986 således, at den finder anvendelse for regnskabsår, der begynder 1.  

 januar 1986 eller senere.
 Stk. 2.  Bekendtgørelse nr. 598 af 5. december 1975 om  

 bankers og sparekassers aflæggelse af koncernregnskab ophæves samtidig.
 Stk. 3.  I det første koncernregnskab, der udarbejdes i  

 overensstemmelse med reglerne i denne bekendtgørelse, kan sammenligningstal  

 efter § 2, stk. 4, udelades, hvis korrektion af tallene i forrige års  

 regnskab ikke kan ske uden væsentlig udgift eller tidsforbrug.
Tilsynet med Banker og Sparekasser København, den 20. december 1985.
C.
Aa.
Otholm /Jørgen S.
Jørgensen Bilag Skemaer for koncernoversigter, resultatopgørelse, balance samt noter.
A.
Koncernoversigter.
 1. Oversigt over de i koncernregnskabet indgående  

 selskaber.
 For hvert koncernselskab skal angives:
- Navn og hjemsted - Aktiekapital/anpartskapital - Koncernens procentuelle andel af selskabets aktie-/anpartskapital.
 2. Oversigt over koncernselskabernes gælds- og  

 garantiforpligtelser ultimo.
 For hvert koncernselskab skal angives:
- Samlede gælds- og garantiforpligtelser - Interne gælds- og garantiforpligtelser over for moderselskabet - Interne gælds- og garantiforpligtelser over for øvrige datterselskaber.
B.
Skema for Resultatopgørelse:
 1. Renteindtægter m.v.
2. Renteudgifter A.Netto rente- og provisionsindtægter 3. Avance og kursregulering af fremmed valuta 4. Andre ordinære indtægter B.
Resultat før omkostninger 5. Omkostninger C.
Resultat før afskrivninger og hensættelser m.v.
6. Afskrivninger og hensættelser D.
Resultat før ekstraordinære indtægter og udgifter 7. Ekstraordinære indtægter og udgifter E.
Resultat før kursregulering og skat 8. Kursreguleringer F.
Resultat før skat 9. I alt skat G. Årets nettoresultat heraf: Minoritetsaktionærer andele i koncernselskabernes nettoresultat Koncernens andel af nettoresultat.
C.
Skema for Balance.
Aktiver 1. Kassebeholdning og tilgodehavender i  

 pengeinstitutter og Danmarks Nationalbank 2. Fondsbeholdning incl. uopsigelige pantebreve til  

 fast rente 3. Udlån 4. Garantidebitorer (Blandt deponerede sikkerheder under pkt. 2 og 3 udgør egne aktier  

 nom....kr.) 5. Faste ejendomme, maskiner og inventar m.v.
6. Andre aktiver Aktiver i alt Koncernen har mellemværender, der indgår i Danmarks internationale  

 likviditet med Køb af fremmed valuta på termin heraf indgår i balancen Køb af fonds på termin heraf indgår i balancen Passiver 1. Indlån 2. Gæld til pengeinstitutter samt til Danmarks  

 Nationalbank 3. Afgivne garantier 4. Andre passiver 5. Ansvarlig indskudskapital 5.1. Der ikke kan ligestilles med egenkapital 5.2. Der kan ligestilles med egenkapital 6. Koncernens egenkapital 6.1. Minoritetsaktionærernes andel af egenkapitalen 6.2. Koncernens andel af egenkapitalen Passiver i alt Koncernen har mellemværende, der indgår i Danmarks internationale  

 likviditet med Salg af fremmed valuta på termin heraf indgår i balancen Salg af fonds på termin heraf indgår i balancen D.
Noter.
 Udover de notekrav, der direkte fremgår af denne bekendtgørelses  

 bestemmelser, skal der i tilknytning til koncernregnskabet redegøres i  

 noteform for følgende forhold, for så vidt der ikke i moderselskabets  

 regnskab er redegjort for disse, eller der er anvendt andre principper i  

 moderselskabets regnskab:
1. De anvendte værdiansættelsesmetoder 2. De anvendte beregningsmetoder for af-, ned-, og  

 opskrivninger.
 3. Det anvendte omregningsgrundlag for fremmed valuta,  

 herunder specielt for koncernselskaber beliggende i udlandet en redegørelse  

 for de anvendte principper ved omregning af selskabets regnskabsposter til  

 dansk mønt.
4. Ændringer i egenkapitalens størrelse og  

 sammensætning i forhold til nærmest foregående regnskabsår.
Herunder ønskes  

 en redegørelse for hvorledes koncernens egenkapital er beregnet, og for  

 hvilke(n) metode(r), der er anvendt ved værdiansættelsen af kapitalandelene i  

 koncernselskaberne.
