Kundgørelse om politiets  

 udrykningskørsel Udrykningskørsel 1. Ved udrykningskørsel forstås  

 kørsel med motorkøretøj under udførelse af en  

 så betydningsfuld og hastende opgave, at det kan blive  

 nødvendigt og forsvarligt at tilsidesætte gældende  

 færdselsregler.
 2. Ved udrykningskørsel skal  

 færdselslovgivnlngens almindelige regler som udgangspunkt overholdes,  

 herunder også hastighedsreglerne.  Udrykningskørsel bør  

 om muligt afsluttes inden for et begrænset tidsrum.
 3. Føreren af et  

 udrykningskøretøj kan dog undtagelsesvis tilsidesætte  

 gældende færdselsregler som anført i punkterne 16 og 18,  

 hvis opgavens betydning gør det påkrævet og  

 forsvarligt.
 Stk. 2. Afgørelsen herom træffes af  

 føreren efter en konkret vurdering dels af opgavens betydning og  

 hastende karakter, dels af den mulige fare, der kan opstå såvel  

 for andre som for føreren selv.  Der skal tages hensyn til samtlige  

 omstændigheder, som kan være af betydning for kørslens  

 forsvarlighed, herunder trafikmønster, vejforholdene, føret,  

 køretøjets egnethed og førerens evne til at køre  

 under usædvanlige forhold.
 Stk. 3. Føreren skal særligt  

 være opmærksom på andre trafikanters reaktion på  

 udrykningskørslen.
 4. Eftersættelse af et køretøj  

 ved udrykningskørsel bør normalt kun ske, hvis politiet ikke  

 på anden måde kan forfølge den overtrædelse, som  

 giver anledning til eftersættelsen.
 Stk. 2. Eftersættelse af et  

 køretøj ved udrykningskørsel må endvidere kun ske,  

 hvis føreren skønner, at der er et rimeligt forhold mellem den  

 lovovertrædelse, som forfølges, og den risiko for fare, der er  

 forbundet med udrykningskørslen både for den eftersatte, andre  

 vejfarende og for politiet.
 5. Hvis det eftersatte køretøj ikke  

 bringes til standsning inden for en rimelig kort tid efter  

 iværksættelsen af eftersættelsen, skal stationen  

 underrettes om sagen.  Ved denne underretning skal der gives en beskrivelse  

 af den overtrædelse, som forfølges, så vidt muligt  

 identiteten på det eftersatte køretøj og andre  

 oplysninger af betydning for videre dispositioner, herunder specielt  

 muligheden for at yde assistance fra andre køretøjer mv.
 6. Forsætlig påkørsel af et  

 eftersat køretøj for at standse det må ikke foretages,  

 medmindre der foreligger begrundet mistanke om, at føreren af det  

 eftersatte køretøj har begået en alvorlig  

 lovovertrædelse, og det endvidere skønnes ubetinget  

 nødvendigt at bringe det eftersatte køretøj til  

 øjeblikkelig standsning.
 7. Såfremt føreren af et  

 udrykningskøretøj opgiver eftersættelse, fordi han finder  

 det uforsvarligt at fortsætte denne, for eksempel på grund af  

 hastigheden eller lovovertrædelsens karakter, kan opgivelsen  

 tilkendegives ved at standse udrykningskørslen og stoppe brugen af  

 udrykningssignaler.
 8. Skydevåben må ikke benyttes til at  

 standse et eftersat køretøj, medmindre betingelserne i  

 kundgørelse Il, nr. 38 er opfyldt.
Udrykningskøretøjer 9. Udrykningskørsel kan foretages Udrykningssignaler 10. Motorkøretøj, der er registreret  

 som udrykningskøretøj, skal være udstyret med én  

 eller flere lygter, der er godkendt af justitsministeriet, og som hver for  

 sig eller sammen synligt fra alle sider viser blåt blinkende lys.  

  Motorcykler skal dog foran og bagpå være forsynet med én  

 eller to lygter, som er synlige udad 80 grader til hver side.
 Udrykningskøretøjet skal endvidere  

 være udstyret med et klart lydende, automatisk virkende, to-tonet horn.  

 Udrykningskøretøjet kan yderligere være udstyret med et  

 tilsvarende særligt kraftigt horn til brug på landevej eller  

 andre steder, hvor omstændighederne gør anvendelse heraf  

 påkrævet.
 11. Under udrykningskørsel med et med de  

 særlige udrykningssignaler forsynet køretøj anvendes  

 udrykningslygterne.  Lygterne kan tillige anvendes under standsning ved  

 uheldssted eller lignende.
 12. Horn skal anvendes under  

 udrykningskørsel medmindre anvendelse af lygte efter  

 omstændighederne skønnes tilstrækkeligt til at advare  

 andre trafikanter.  De under punkt 10 nævnte horn må ikke  

 anvendes samtidig.
 Der kan med udrykningshorn gives kortvarig signal uden  

 samtidig anvendelse af lygte, for eksempel i forbindelse med standsning af  

 andet køretøj.
 13. Brug af udrykningssignalerne under  

 udrykningskørsel kan undlades, såfremt sådan undladelse  

 skønnes nødvendig af hensyn til formålet med  

 udrykningskørslen, og omstændighederne i øvrigt ikke  

 taler imod.
Føreren af udrykningskøretøj 14. Udrykningskørsel må kun foretages  

 af polititjenestemænd, der er godkendt hertil af politimesteren  

 (politidirektøren i København).  Personale, der er ansat efter  

 den 1. april 1972, vil normalt have gennemgået en uddannelse på  

 politiskolen, der kan danne grundlag for en sådan godkendelse.
 Politikredsenes ledelse bør være  

 opmærksom på, om helbredsmæssige grunde kan gøre det  

 betænkeligt fortsat at lade en polititjenestemand foretage  

 udrykningskørsel.
Færdselsregler for udrykningskørsel under  

 anvendelse af de særlige udrykningssignaler 15. Brugen af udrykningssignaler fritager ikke  

 føreren af udrykningskøretøj for pligten til at  

 optræde hensynsfuldt og udvise agtpågivenhed over for andre  

 trafikanter, jfr. § 9, stk. 4 i justitsministeriets bekendtgørelse nr.  

 143 af 15. april 1977.
 16.
Færdselsregler for udrykningskørsel uden  

 anvendelse af de særlige udrykningssignaler 17. Når udrykningskørsel lejlighedsvis  

 foretages uden anvendelse af de særlige udrykningssignaler, må  

 føreren stedse have for øje, at andre vejfarende ikke har  

 mulighed for at konstatere, at det er udrykningskørsel, der  

 foregår, og derfor ikke har særlig pligt til at holde vejen  

 åben for udrykningskøretøjet.
 18. For den under punkt 17 nævnte  

 udrykningskørsel gælder tilsvarende bestemmelser som  

 anført under punkt 16 a) og b).  Fremkørsel i lysreguleret  

 kryds mod rødt eller gult lys må kun ske ganske undtagelsesvis,  

 og først efter at det med sikkerhed er konstateret, at det kan ske  

 absolut farefrit.
 19.  Vigepligtsreglerne i færdselslovens § 26  

 skal altid overholdes.
 Kundgørelse II nr. 24 af 18. januar 1978  

 ophæves.
