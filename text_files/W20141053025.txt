Erstatningsansvarslovens § 26  Forbrydelser mod kønssædeligheden, nævnets j.nr. 14-520-04363 Ansøger, som var journalist, havde forsøgt at filme med skjult kamera på Christiania.
Da han blev opdaget, blev han overfaldet af flere personer, der udover at slå og sparke ham fastholdt og afklædte ham, så han var tvunget til at forlade stedet nøgen.
 Nævnet tilkendte ansøger 10.000 kr. i godtgørelse for tort efter erstatningsansvarslovens § 26, stk. 1. Nævnet lagde vægt på, at volden var udøvet under sådanne særligt krænkende, ydmygende eller hånende omstændigheder, at den var egnet til at krænke ansøgers selv- og æresfølelse.
