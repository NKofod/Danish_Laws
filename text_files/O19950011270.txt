Resumé En kvinde klagede over en udtalelse fra et tilsynsråd.
Sagen  

 vedrørte en kommunes sagsbehandling i forbindelse med hendes afskedigelse som  

 lærer ved en folkeskole.
Hun blev afskediget som følge af kommunale  

 besparelser.
 Under sagens behandling havde kvinden fremsat begæring om  

 aktindsigt, og i denne forbindelse havde kommunen tilsidesat reglen i  

 forvaltningslovens § 11, stk. 1, om udsættelse af sagens afgørelse.  

 Ombudsmanden  

 udtalte at reglen i forvaltningslovens § 11, stk. 1, efter hans opfattelse  

 var  

 en retssikkerhedsgaranti.
Kommunen havde fastsat generelle retningslinier for  

 afskedigelse i forbindelse med stillingsreduktion.
Disse retningslinier var  

 efter ombudsmandens opfattelse ikke i overensstemmelse med princippet om at  

 afskedigelser ikke må ske alene ved anvendelse af et anciennitetsprincip.
Ombudsmanden udtalte endvidere at kommunen i sin begrundelse  

 for afskedigelsen burde have henvist til de interne retningslinier for bl.a.  

 afskedigelser der var vedtaget i kommunen.
Kommunen burde endvidere have  

 redegjort konkret for, hvorfor netop klageren skulle afskediges som følge af  

 besparelserne.
 På baggrund af den ufyldestgørende begrundelse kunne  

 ombudsmanden ikke tage stilling til om der forelå en partshøringsfejl.
 Ombudsmanden henstillede til tilsynsrådet at genoptage sagen.  

 (J. nr. 1994-274-813).
Aktindsigt, begrundelse og partshøring ved afskedigelse af  

 folkeskolelærer En kvinde (A) klagede over en  

 udtalelse fra et tilsynsråd i forbindelse med hendes afskedigelse som lærer  

 ved  

 en folkeskole.
 Sagens omstændigheder var  

 følgende:
I slutningen af marts måned  

 1992 udarbejdede en kommune, Kulturforvaltningen, en "Status vedr.  

 beregning af lærerstillinger pr.  

 01.08.92  

 ". Det fremgik af denne status at der i alt  

 var otte eksisterende lærerstillinger i kommunens skolevæsen som ikke skulle  

 besættes i skoleåret 1992/1993. På grund af fire læreres ønske om frivillig  

 fratrædelse skulle fire lærere uansøgt afskediges.
Heraf skulle der  

 afskediges  

 henholdsvis én lærer, én lærer og to lærere på skolerne B, C og D.
Den 6. april 1992  

 indstillede skolelederne til  

 kommunens kultur- og socialdirektør at blandt andet A blev afskediget.  

 Den 22. april 1992  

 skrev  

 inspektøren for A's skole, D, igen til kultur- og socialdirektøren.
Han skrev  

 bl.a.
 "... at jeg efter en  

 opgørelse af det samlede timetal for skoleåret 1992/93 forventer en reduktion  

 af antallet af lærerstillinger ved (D)-skolen på to, hvilket iøvrigt også  

 indgår i kulturforvaltningens status over samme.
Ligeledes skal jeg oplyse, at  

 jeg som tidligere meddelt i møde på kulturforvaltningen  

 den 2. april 1992, indstillede to  

 lærere til forflyttelse indenfor det samlede skolevæsen og at disse var valgt  

 blandt skolens timelærere og iøvrigt efter kommunal anciennitet - en  

 timelærer  

 blev forbigået på grund af fagretslig beskyttelse - idet jeg i henhold til  

 "Retningslinier af marts 1992 for undervisningspersonale ved  

 folkeskolerne i kommunen vedrørende ansættelse i tjenestemandsstillinger,  

 øvrige ansættelser - undervisningspersonale, forflyttelser, uansøgt  

 afsked" har tolket disse således, at de trods den kommunale anciennitet  

 først fandt anvendelse på timelærere og i anden omgang på lærere i  

 tjenestemandsstillinger.
At jeg har valgt at følge den kommunale anciennitet  

 i  

 min indstilling skyldes to ting:
1.) fortolkningen vedr. timelærere - tjenestemandsansatte  

 lærere og 2.) valget skulle træffes blandt 3, et valg der - uanset hvem  

 der blev peget på - ville få uheldige konsekvenser for den kommende  

 fagfordeling.
 Hvorvidt de to tiloversblevne  

 timelærere kan anvises beskæftigelse på en anden af byens folkeskoler er en  

 beslutning, jeg ikke mener at have kompetence til at afgøre.
 Med hensyn til den i  

 retningslinierne omtalte høring mener jeg at have fulgt disse, idet  

 tillidsrepræsentanten inden afsendelse af den samlede indstilling havde fået  

 forelagt vores forslag.
Tillidsrepræsentanten undlod  

 at svare, idet hans og deres opfattelse af en høring bl.a. afveg fra  

 undertegnedes - jævnfør iøvrigt tillidsrepræsentanternes henvendelse til dig.  

 At det ikke på det foreliggende grundlag er rimeligt at lade begrebet høring  

 omfatte et fællesmøde med de fire tillidsrepræsentanter på den ene side og  

 skolelederne på den anden, skyldes efter min mening bl.a., at undertegnedes  

 kompetence kun rækker til (D)-skole og dennes skoledistrikt - og det netop er  

 denne kompetence, der omfattes af bekendtgørelsen om samarbejdsudvalg." I et brev af  

 22. april 1992  

 skrev  

 kultur- og socialdirektøren til kommunens økonomiudvalg.
Han skrev bl.a.  

 følgende:
 "...
 Baggrunden for nødvendigheden  

 af at afskedige er:
 -Kulturudvalgets beslutning i møde  

 27.06.91  

 /sag 162 om reduktion af skematimerne i  

 1992/93 med 120, bl.a. på grund af det faldende elevtal.
 -færre reduktionstimer, ligeledes p.g.a. det faldende elevtal  

 især på de ældste klassetrin.
 -færre timer vedr § 19.2-timer, som lærere fra (X) hidtil har  

 læst for amtet.
 -undertimer i skoleåret 1991/92, der skal læses i skoleåret  

 1992/93 - skolelederne har gjort det op til ca. 2 stillinger.
 Skolelederne har ved  

 skrivelse af  

 06.04.92  

 til kultur- og socialdirektøren indstillet:
 At timelærer ...
 overlærer ...
 timelærer (A).
 timelærer ...
afskediges.
Indstillingen er  

 udarbejdet på baggrund af "Retningslinier for undervisningspersonale ved  

 folkeskolerne i kommunen vedr. .... forflyttelser og uansøgt afsked".  

 Retningslinierne, der er udarbejdet af hovedudvalget for kulturområdet,  

 vedlægges til orientering.
 Der har den  

 22.04.92  

 været afholdt  

 fællesmøde under ledelse af kultur- og socialdirektøren og med deltagelse af  

 tre af de fire skoleledere, samt de fire tillidsrepræsentanter for  

 lærerpersonalet, jfr. retningslinierne pkt.  

 3.10  

 og 4.6 vedr. høring hos skolernes lærertillidsrepræsentanter i forbindelse  

 med  

 forflyttelse og uansøgt afskedigelse af lærerpersonale.
På dette møde uddybede og  

 begrundede skolelederne konkret deres indstilling vedr. afskedigelse af  

 ovennævnte fire lærere, herunder hvilke fagfordelingsmæssige og andre  

 driftsmæssige hensyn de har lagt til grund for indstillingen, ligesom de  

 redegjorde for deres fælles overvejelser vedr. evt. forflyttelsesmuligheder  

 af  

 lærere skolerne imellem.
Lærertillidsrepræsentanterne tilkendegav i denne  

 forbindelse, at de ikke finder, der er taget fornødent hensyn til  

 forflyttelsesmuligheder og afskedigelse i henhold til anciennitetsprincippet.
På den baggrund skal jeg  

  

 indstille  

  

 til økonomiudvalget at ... (de fire tidligere  

 nævnte lærere, min tilføjelse) afskediges pr.  

 01. august 1992  

 som følge  

 af stillingsreduktion ved kommunens skolevæsen.
..." Den 27. april 1992  

 tiltrådte økonomiudvalget  

 indstillingen om at sende sagen til udtalelse hos lærerne og deres faglige  

 organisation.
A havde under det forløb som  

 jeg har beskrevet ovenfor to gange, i breve af  

 31. marts 1992  

 og  

 28. april 1992, rettet henvendelse til  

 kommunen.
I det første brev nævnte A at hun efter orientering fra sin  

 skoleinspektør kunne forstå at hun skulle overflyttes til B-skolen.
A spurgte  

 derfor om en sådan forflyttelse var i overensstemmelse med kommunens politik  

 for børn, skole og personale.
A vedlagde kopi af et orienteringsblad fra sin  

 skole fra A's 25 års jubilæum.
Indholdet af dette blad har jeg citeret  

 nedenfor.
Ifølge A's senere brev af  

 21. maj 1992  

 til kommunen blev A  

 den 4. april 1992  

 mundtligt kontaktet  

 af borgmesteren som oplyste "at han ikke vidste at overflytning var på  

 tale.
Han mente det lød 'voldsomt' og ville se på sagen." I det andet  

 brev  

 oplyste A at hun nu kunne forstå at hun skulle afskediges.
A skrev at hun i  

 det  

 foregående år af skoleinspektøren var blevet orienteret om at der for hendes  

 vedkommende ikke ville ske noget i skoleåret 1991-1992 eller 1992-1993. Efter  

 orienteringen hos den nuværende inspektør om overflytning til B-skolen blev A  

 ugen efter kaldt til en ny orientering.
Inspektøren kunne ikke huske at have  

 omtalt B-skolen.
A mente på baggrund af dette forløb ikke at hun, som havde  

 været ansat 28 år på D-skolen, havde haft mulighed for at søge de stillinger  

 der havde været.
 Den 4. maj 1992  

 sendte kommunen følgende brev  

 til A:
 "Det skal herved  

 meddeles at kommunen er sindet at afskedige dig fra din stilling som  

 timelærer  

 ved kommunens skolevæsen.
 Begrundelsen for  

 afskedigelsen er reduktion af skematimerne bl.a. på grund af faldende  

 elevtal.
 I henhold til gældende  

 procedure har såvel du som din organisation ret til at udtale sig i sagen,  

 forinden endelig beslutning træffes.
Såfremt du/din organisation  

 ønsker at benytte dig af denne ret bedes udtalelserne være personalekontoret  

 i  

 hænde senest  

 den 25. maj  

 1992, evt. forhandling skal ligeledes være afholdt indenfor den  

 angivne frist." A skrev  

 den 7. maj 1992  

 igen til kommunen.
A  

 henviste endnu en gang til den besked hun havde fået fra sin tidligere  

 skoleinspektør under et møde for timelærere.
I mødet havde også deltaget  

 viceinspektøren  

 og tillidsrepræsentanten.
Da A havde fået at vide at der for hendes  

 vedkommende  

 ikke ville ske ændringer for 1992-1993, gik hun ud fra at afskedigelsen først  

 ville få virkning for skoleåret 1993-  

 1994.  

 A  

 henviste også til at den nuværende skoleinspektør  

 den 26. marts 1992  

 havde  

 oplyst at der for skoleåret 1992-1993 ikke ville blive tale om fyring, men om  

 overflytning.
A skrev at "videre forhandling vil jeg foretage i samråd  

 med Danmarks lærerforening." Hun gik på baggrund af tidsfristen ud fra  

 at  

 der ville blive afsat den nødvendige tid til en saglig behandling.
 Den 13. maj 1992  

 rykkede A for svar på sine tre  

 breve til kommunen.
 Samme dato bekræftede  

 kommunen at have modtaget A's brev af  

 7. maj 1992. Kommunen oplyste at brevet ville indgå i  

 sagen og blive forelagt økonomiudvalget ved møde  

 den 25. maj 1992.
Den 21. maj 1992  

 skrev A igen til kommunen.
A  

 anførte at de svar som hun indtil da havde modtaget fra kommunen, ikke gav  

 hende mulighed for at give økonomiudvalget en saglig fremstilling af sagen.
A  

 bad derfor om aktindsigt i sin sag, herunder i kommunens  

 personale-/skolepolitik.
 Kommunen afskedigede A ved  

 brev af  

 27. maj 1992.  

 Brevet havde denne ordlyd:
 "Det skal herved  

 meddeles, at kommunen desværre ser sig nødsaget til at afskedige dig fra din  

 stilling som timelærer pr. 31. maj d.å., således at du skal fratræde din  

 stilling med udgangen af august måned d.å.
Kommunen har pr. 4. maj d.å.  

 tilskrevet både dig og din organisation med oplysning om kommunens planer om  

 afskedigelse.
Der var ved høringsfristens udløb modtaget skrivelse fra dig,  

 dateret  

 7. maj, 13.  

 maj, samt 21. maj.
Det er aldrig nemt at skulle  

 afskedige personale.
Situationen forud for næste skoleår er den, at  

 medarbejderstaben skal reduceres med 8 personer.
For de 4 personers  

 vedkommende  

 er det lykkedes at etablere fratrædelsesordning, således at der ialt  

 "kun" skal afskediges 4 personer.
 Ved flere møder er dette  

 blevet drøftet, senest ved møde den 22. april d.å.
 Set ud fra  

 fagfordelingsmæssige og andre driftsmæssige hensyn er det kommunens  

 opfattelse,  

 at man har fundet den bedst mulige løsning i den givne vanskelige situation.
I skrivelsen af 21. maj d.å.  

 anmoder du om aktindsigt i din sag under henvisning til lov om offentlighed i  

 forvaltningen.
Personalekontoret har din sag, så ved henvendelse hertil er du  

 meget velkommen til at gennemgå din sag.
..." I Kontaktbladet for A's skole  

 for juni 1992 kunne A læse om sin afsked.
Det fremgik at skolen ved  

 afgørelsen  

 af hvem der skulle afskediges, havde fulgt princippet om anciennitet.
De  

 afskedigede var to timelærere.
Skolen lagde ikke skjul på at den var meget  

 ked  

 af at skulle sige farvel til nogle gode og sympatiske lærere.
Skolen takkede  

 for lærernes indsats og engagement de forløbne år.
I et brev af  

 2. juni 1992  

 spurgte A  

 hvorfor kommunen var nødsaget til at afskedige hende.
Hun efterlyste svar på  

 sine tidligere breve til kommunen.
A ville endvidere gerne have be- eller  

 afkræftet hvad hun havde fået oplyst under samtalerne med den nuværende  

 skoleinspektør.
Vedrørende sin anmodning om aktindsigt bad A om at få  

 fremsendt  

 de "nødvendige kopier", eventuelt til afhentning i servicebutikken  

 hvis det var påkrævet.
A oplyste udtrykkeligt at hun ville afholde de  

 eventuelle  

 lovkrævede omkostninger.
Kommunen besvarede  

 den 16. juni 1992  

 dette  

 brev.
Kommunen oplyste at A dels i brevet af  

 2. juni 1992, dels i andre breve havde rejst en  

 del spørgsmål.
De spørgsmål som A tidligere havde rejst, havde  

 personalekontoret  

 efter bedste evne forsøgt at besvare.
Det var efter indholdet af brevet af  

 2. juni 1992  

 ikke lykkedes  

 at besvare de tidligere rejste spørgsmål godt nok.
I stedet for at fortsætte  

 korrespondancen mellem A og kommunen foreslog personalekontoret at der blev  

 afholdt møde på personalekontoret, hvor hele sagen ville blive gennemdrøftet.  

 Kommunen foreslog et tidspunkt for et møde.
Hvis A ikke var interesseret i et  

 møde, ville personalekontoret snarest besvare brevet af  

 2. juni 1992.
 A meddelte kommunen at hun  

 ikke på det nuværende grundlag var interesseret i et møde.
Den 18. juni 1992  

 besvarede kommunen A's brev  

 af  

 2. juni 1992.  

 Kommunen vedlagde en oversigt over sagsforløbet.
Af dette sagsforløb fremgik  

 under  

 den 26. maj 1992  

 følgende:
 "Den fastsatte frist for  

 at fremsætte bemærkninger til de påtænkte afskedigelser udløber.
 Der er modtaget følgende  

 skrivelser:
07. maj fra (A) 13. maj - - 21. maj - - 26. maj  

 - Danmarks Lærerforening I skrivelsen af 7. maj d.å.  

 anfører du, at videre forhandling vil du foretage i samråd med Danmarks  

 Lærerforening.
 D.L tager i skrivelsen af 26.  

 maj d.å. de påtænkte opsigelser til efterretning, idet det anføres, at der  

 ikke  

 er bemærkninger til de påtænkte afskedigelser.
 Der har således ikke været  

 behov for afholdelse af forhandling omkring de påtænkte afskedigelser, jfr.  

 personalekontorets skrivelse af 4. maj d.å.
Indholdet i de modtagne  

 skrivelser giver ikke anledning til ændring af indstillingen af 22. april  

 d.å.  

 fra kultur- og socialdirektøren." Om spørgsmålet om aktindsigt  

 skrev kommunen følgende:
"Med hensyn til  

 aktindsigt beder du om at få tilsendt nødvendige kopier.
Personalekontoret  

 kan  

 ikke umiddelbart se og forstå, hvad nødvendige kopier er.
Nødvendige for  

 hvad? Du er meget velkommen på  

 personalekontoret for gennemgang af din sag.
Du kan i den anledning så  

 præcisere, hvad nødvendige kopier er.
 Kommunen har i forbindelse  

 med din afskedigelse fulgt de juridiske spilleregler, der gælder i en sådan  

 situation.  

 Personalekontoret har vedlagt beskrivelse af sagsforløbet, og kan som sådan  

 ikke bidrage med yderligere oplysninger.
Kommunen skal derfor tillade  

 sig at betragte sagen som endelig afsluttet." Den 23. juni 1992  

 stillede A igen en række af  

 de spørgsmål som hun tidligere havde stillet kommunen, bl.a. vedrørende de  

 oplysninger A havde fået fra to skoleinspektører.
A skrev også at hun ikke  

 var  

 enig med kommunen i at hendes brev af  

 7. maj 1992  

 kunne forstås således at hun ville overlade  

 det til Danmarks Lærerforening at forhandle med kommunen.
A præciserede  

 endvidere sit ønske om aktindsigt.
 Den skrivelse af  

 26. maj 1992  

 fra Danmarks  

 Lærerforening som kommunen henviste til, havde for A's vedkommende følgende  

 ordlyd:
"...foreningen ikke har  

 bemærkninger til de påtænkte afskedigelser.
Foreningen skal dog henvise til  

 (A's) brev af  

 7. maj 1992  

 til personalekontoret, hvori hun giver udtryk for, at kommunen  

 (skoleinspektøren) skulle have lovet, at hendes ansættelse ihvertfald skulle  

 være sikret frem til slutningen af skoleåret 1992/93, og endvidere, at der  

  

 ikke  

  

 er tale om faldende elevtal som er  

 kommunens begrundelse for afskedigelse.
..." Den 10. november 1992  

 klagede A til  

 tilsynsrådet over at hun ikke havde fået aktindsigt i overensstemmelse med  

 sine  

 anmodninger.
Endvidere nævnte A at kommunen ikke havde kommenteret de  

 mundtlige  

 løfter A havde modtaget fra skoleinspektørernes side.
A henviste også til at  

 det af skolens orienteringsblad var fremgået at regler om anciennitet havde  

 været afgørende for afskedigelserne.
Dette var regler "som  

 "ingen" kender eller har set".
Den 18. februar 1993  

 kommenterede kommunen A's  

 klage til tilsynsrådet over behandlingen af anmodningen om aktindsigt.  

 Kommunen  

 oplyste at A's brev af  

 23.  

 juni 1992  

 ved en intern kommunikationsfejl ikke var blevet  

 besvaret.
Dette beklagede kommunen.
Først ved henvendelsen fra tilsynsrådet  

 konstateredes den manglende besvarelse af brevet af  

 23. juni 1992.  

 Den 16. december 1992  

 sendte  

 kommunen de ønskede kopier til A.
 A's klage over at kommunen ikke  

 havde besvaret hendes anmodning om aktindsigt, og over kommunens  

 sagsbehandling  

 i forbindelse med hendes afskedigelsessag blev besvaret af tilsynsrådet  

 den 19. marts 1993. Rådet  

 skrev bl.a. følgende:
 "...
Det tilsyn med kommunerne,  

 som tilsynsrådet udøver, er et retligt tilsyn.
Det betyder, at tilsynsrådet  

 fører tilsyn med, at kommunernes beslutninger er i overensstemmelse med  

 lovgivningen, herunder offentligretlige retsgrundsætninger.
Ordet lovgivning  

 forstås dog i én henseende indskrænkende, idet det antages i teori og  

 praksis,  

 at tilsynet ikke kan udstrækkes til stillingtagen til spørgsmål af  

 privatretlig  

 karakter.
Begrundelsen for denne begrænsning i tilsynets kompetence er, at  

 kommunerne i disse tilfælde ikke udøver offentlig myndighed, men handler på  

 lige fod med private.
Dog skal tilsynsmyndigheden også i disse tilfælde tage  

 stilling til, hvorvidt der foreligger en tilsidesættelse af offentligretlige  

 retsgrundsætninger.
 Tilsynet omfatter derimod  

 ikke spørgsmål om kommunale beslutningers hensigtsmæssighed eller rimelighed.
 Reglerne om en parts  

 aktindsigt findes i kapitel 4 i forvaltningsloven.
 § 9, stk. 1 har følgende  

 ordlyd:
"Den, der er part i en  

 sag, hvori der er eller vil blive truffet afgørelse af en  

 forvaltningsmyndighed, kan forlange at blive gjort bekendt med sagens  

 dokumenter.
Begæringen skal angive den sag, hvis dokumenter den pågældende  

 ønsker at blive gjort bekendt med." En anmodning om aktindsigt  

 medfører som hovedregel, at sagens afgørelse skal udsættes, jfr. § 11, som  

 har  

 følgende ordlyd:
 "Fremsætter en part  

 under sagens behandling begæring om aktindsigt, og denne begæring efter loven  

 skal imødekommes, udsættes sagens afgørelse, indtil der er givet parten  

 adgang  

 til at gøre sig bekendt med dokumenterne.
Stk. 2. Bestemmelserne i stk.  

 1 gælder dog ikke, hvis udsættelse vil medføre overskridelse af en lovbestemt  

 frist for sagens afgørelse, eller hvis partens interesse i, at sagens  

 afgørelse  

 udsættes, findes at burde vige for væsentlige hensyn til offentlige eller  

 private interesser, der taler imod en sådan udsættelse." Nærmere regler om  

 myndighedens behandling af en anmodning om aktindsigt findes i lovens § 16,  

 som har følgende ordlyd:
 "Afgørelsen af, om og i  

 hvilken form en begæring om aktindsigt skal imødekommes, træffes af den  

 myndighed,  

 der i øvrigt har afgørelsen af den pågældende sag.
Stk. 2. Myndigheden afgør  

 snarest, om en begæring kan imødekommes.
Er begæringen ikke imødekommet eller  

 afslået inden 10 dage efter, at begæringen er modtaget af myndigheden, skal  

 denne underrette parten om grunden hertil samt om, hvornår afgørelsen kan  

 forventes at foreligge.
Stk. 3. Har det betydning for  

 en parts mulighed for at varetage sine interesser at få afskrift eller kopi  

 af  

 sagens dokumenter, skal en begæring herom imødekommes ..." Efter tilsynsrådets  

 opfattelse er anmodning om aktindsigt af  

 21. maj 1992  

 rettidigt imødekommet ved  

 personalekontorets brev af  

 27.  

 maj 1992, hvori (A) blev indbudt til at gennemse sin sag ved  

 henvendelse til personalekontoret.
 (A) ønskede ikke at modtage  

 dette tilbud, men bad  

 den 2.  

 juni 1992  

 om at få kopier, som hun har krav på, jfr. ovennævnte §  

 16, stk. 3.
 Denne anmodning lød på  

 "de nødvendige kopier", og tilsynsrådet finder det berettiget, at  

 personalekontoret herefter bad om en præcisering af anmodningen.
 Det fremgår ikke af sagen,  

 hvornår kommunen har modtaget brev af  

 2. juni 1992, og tilsynsrådet har derfor ikke mulighed  

 for at konstatere om, brevet burde have været besvaret tidligere end  

 16. juni 1992.
 At (A's) brev af  

 23. juni 1992, hvori hun  

 præciserer sin anmodning om aktindsigt, ikke blev besvaret førend  

 den 16. december 1992, er  

 en overtrædelse af forvaltningslovens § 16, stk. 2.
 Da kommunen har oplyst, at  

 forsinkelsen skyldes en intern kommunikationsfejl og har beklaget denne fejl,  

 foretager tilsynsrådet ikke videre i den anledning.
Tilsynsrådet finder  

 endvidere, at kommunen har overtrådt forvaltningslovens § 11, idet kommunen  

 imødekom anmodningen om aktindsigt samtidig med, at der blev truffet  

 afgørelse  

 i sagen.
Sagens afgørelse blev således ikke udsat, indtil der var givet (A)  

 lejlighed til at gøre sig bekendt med dokumenterne, som bestemt i § 11, stk.  

 1,  

 og undtagelsesbestemmelserne i stk. 2 finder efter tilsynsrådets opfattelse  

 ikke anvendelse i det foreliggende tilfælde.
 Kommunaldirektøren har telefonisk  

 oplyst, at kommunen ikke har tænkt på § 11 i forbindelse med sagens  

 behandling.
 Da afskedigelserne ved  

 skolevæsnet var foranlediget af reduktion af skematimer bl.a. på grund af  

 faldende elevtal, og udvælgelsen af personer, der skulle afskediges, er sket  

 efter kommunens retningslinier for uansøgt afsked, og således ikke er  

 begrundet i den enkeltes personlige forhold, finder tilsynsrådet efter  

 omstændighederne ikke anledning til at foretage videre vedrørende kommunens  

 overtrædelse af forvaltningslovens § 11.
 Spørgsmålet om, hvorvidt (A)  

 er berettiget til erstatning, henhører under domstolene.
 Vedrørende klagen over  

 kommunens optræden i øvrigt i forbindelse med afskedigelsessagen bemærkes, at  

 tilsynsrådet, som det fremgår af ovenstående gennemgang af rådets kompetence,  

 som udgangspunkt ikke har beføjelse til at beskæftige sig med forholdet  

 mellem  

 kommunen som arbejdsgiver og kommunalt ansatte.
 Det bemærkes dog, at kommunen  

 efter tilsynsrådets opfattelse ikke har overtrådt forvaltningslovens regler  

 om  

 begrundelse i forbindelse med afskedigelsen.
 Tilsynsrådet foretager  

 herefter ikke videre i sagen.
..." Den 19. marts 1993  

 klagede A til tilsynsrådet  

 over kommunens procedure ved afskedigelsen.
A påpegede at kommunens brev af  

 4. maj 1992  

 ikke angav en  

 dato for afskedigelsen, at begrundelsen var uforståelig, at kommunen ikke  

 havde  

 besvaret hendes spørgsmål om afskedigelsen, og at hendes anmodning om  

 aktindsigt ikke var blevet besvaret.
A klagede også over at  

 afskedigelsesbrevet  

 af  

 27. maj 1992  

 var underskrevet af en kontordame, at afskedigelsen skete pr.  

 31. maj 1992, men med  

 fratræden med udgangen af august, og over at A i sin skoles kontaktblad blev  

 bekendt med en ny årsag til afskedigelsen, nemlig "anciennitet". A  

 modtog endvidere ikke de retningslinier for folkeskolen som fastlagde  

 kriterierne for afskedigelserne.
A var uenig i at begrundelsen om anciennitet  

 efter 28 års ansættelse på den samme skole skulle føre til afskedigelse af  

 hende.
A påpegede at et medlem af økonomiudvalget var inhabil hvis hun havde  

 medvirket ved behandlingen af sagen i økonomiudvalget, fordi hun var kollega  

 til A på D-skolen.
I breve af 10. maj og  

 9. december 1993  

 henvendte A sig igen til tilsynsrådet  

 om sagen.
 Tilsynsrådet udtalte  

 den 13. januar 1994  

 følgende i anledning af A's klage:
 "...
 Tilsynsrådet har ved brev af  

 19. marts 1993  

 til  

 (byrådet) taget stilling til, i hvilket omfang kommunen har overtrådt  

 offentligretlige regler i forbindelse med behandlingen af Deres  

 afskedigelsessag.  

 Tilsynsrådet kan i denne forbindelse tilføje, at der efter tilsynsrådets  

 opfattelse ikke er grundlag for at antage, at kommunen i forbindelse med  

 afskedigelsessagen har krænket en almindelig lighedsgrundsætning.
 Der gælder ingen  

 offentligretlige regler, der i dette tilfælde begrænser kommunalt ansattes  

 adgang til at underskrive på kommunens vegne.
Tilsynsrådet har derimod ikke  

 beføjelse til at tage stilling til privatretlige spørgsmål.
Dette gælder  

 tilsvarende spørgsmålet om, hvorvidt kommunen har overtrådt regler og vilkår,  

 der i øvrigt gjaldt for Deres ansættelsesforhold, herunder regler om  

 afskedigelse,  

 opsigelsesvarsel etc.
 Som nævnt i brevet til Dem af  

 19. marts 1993  

 henhører spørgsmålet om, hvorvidt De er berettiget til erstatning under  

 domstolene.
 Tilsynsrådet kan i øvrigt  

 henholde sig til sin udtalelse af  

 19. marts 1993.
..." A klagede  

 den 28. januar 1994  

 til ombudsmanden.  

 A klagede over begrundelsen for afskedigelsen som hun ikke mente var entydig  

 fordi den henviste dels til anciennitet, dels til fagfordeling.
Endvidere  

 nævnte A at spørgsmålet om inhabilitet hos et af økonomiudvalgets medlemmer  

 ikke havde været behandlet i tilsynsrådet.
Ombudsmanden modtog  

 den 16. maj 1994  

 en  

 udtalelse fra tilsynsrådet.
Tilsynsrådet skrev bl.a. følgende:
 "...
 Tilsynsrådet kan henholde sig  

 til sin udtalelse af  

 19.  

 marts 1993.
 Som det fremgår af udtalelsen  

 har kommunen efter tilsynsrådets opfattelse under behandlingen af (A's)  

 afskedigelsessag overtrådt forvaltningsloven i to tilfælde.
 Ved fornyet gennemgang af  

 sagen er det tilsynsrådets opfattelse, at kommunen ikke i øvrigt har  

 overtrådt  

 de offentligretlige lovregler og retsprincipper, som tilsynsrådet har  

 beføjelse  

 til at vurdere.
 For så vidt angår  

 tilsynsrådets udtalelse af  

 13.  

 januar 1993  

 beklages, at tilsynsrådet har overset (A's)  

 bemærkninger i breve af 19. marts og  

 10. april 1993  

 om muligheden for, at der har foreligget  

 inhabilitet ved kommunens økonomiudvalgs behandling af sagen om afskedigelse  

 af  

 lærere.
 Tilsynsrådet har telefonisk  

 indhentet oplysninger vedrørende dette spørgsmål fra kommunaldirektøren.
Kommunaldirektøren har  

 oplyst, at  

  

 det pågældende byrådsmedlem deltog i økonomiudvalgets behandling  

 af sagen, og at  

  

 hun ikke er ansat som lærer ved kommunen, men som  

 skolebibliotekskonsulent med alle kommunens skoler som sit arbejdsområde.
 Der foreligger i øvrigt ikke  

 oplysning om, at der skulle foreligge et sådant særligt forhold mellem det  

 pågældende byrådsmedlem og (A), at dette skulle kunne begrunde inhabilitet.
 Efter § 14 i den kommunale  

 styrelseslov træffer kommunalbestyrelsen beslutning om, hvorvidt et medlem  

 har  

 en sådan interesse i en sag, at han er udelukket fra at deltage i  

 kommunalbestyrelsens forhandling og afstemning om sagen.
 Bestemmelsen indeholder ingen  

 nærmere angivelse af, hvornår et medlem må anses for inhabil, og spørgsmålet  

 om, hvorvidt et medlem i en given situation har en sådan interesse i en sag,  

 at  

 medlemmet må anses for inhabil, må afgøres efter bestemmelserne i  

 forvaltningslovens  

 kapitel 2 ud fra en konkret vurdering af omstændighederne i det enkelte  

 tilfælde.
 Et kommunalt ansættelsesforhold  

 kan ikke i sig selv begrunde inhabilitet.
 Et kommunalt ansat medlem vil  

 være inhabil, hvis sagen direkte vedrører den pågældendes eget  

 ansættelsesforhold - f.eks. lønforhold, avancementsmuligheder, nedlæggelse af  

 stillingen.
 En kommunalt ansats  

 professionelle interesse i den sag, der behandles, vil ikke i sig selv kunne  

 skabe mistillid til afgørelsen, hvorfor det må bero på en konkret vurdering  

 af  

 omstændighederne i det enkelte tilfælde, om den pågældende må anses for  

 inhabil.
 I den konkrete sag må  

 tilsynsrådet lægge til grund, at den pågældende ikke har haft en særlig  

 personlig eller økonomisk interesse i sagen, og det i øvrigt til sagen  

 oplyste  

 giver ikke grundlag for at antage, at der har foreligget andre  

 omstændigheder,  

 som kunne medføre inhabilitet efter bestemmelserne i forvaltningslovens  

 kapitel  

 2 ved behandlingen af sagen.
..." I et brev af  

 25. maj 1994  

 klagede A  

 over tilsynsrådets udtalelse om inhabilitet hos et af økonomiudvalgets  

 medlemmer.
A stillede spørgsmålstegn ved om tilsynsrådet kunne behandle  

 sagen,  

 når det var en klage over rådets egen tidligere sagsbehandling som rådet nu  

 havde behandlet.
A skrev endvidere følgende:
 "...
 Jeg har i brev af 31. marts  

 til borgmester og formand for kulturudvalget samt igen i brev af  

 13. maj 92  

 til  

 kommunen/Personalekontor/"De personer det vedkommer" fremsendt kopi  

 af (D)-skolens orienteringsblad (skrevet af daværende skoleinspektør) hvoraf  

 yderligere oplysninger fremgår: Se "rygraden på skolen" fra  

 kollegaens og mit 25 års jubilæum.
 Når jeg anfører vedkommende  

 som kollega er det ikke kun ud fra hendes arbejde på (D)-skolen hvor den  

 enkelte har hver sin funktion (skolebibliotek er en integreret del).
 På (D)-skolen deltog hun også  

 i samtlige pædagogiske rådsmøder som en aktiv del af skolen med den  

 indflydelse  

 det giver også at være byrådsmedlem (økonomiudvalget). Det er korrekt at hun  

 iøvrigt er konsulent med alle kommunens skoler som sit arbejdsområde.
 Samtidig fremgår spørgsmålet  

 om inhabilitet af skoleinspektørens brev af  

 22. april 1992. Hvorfor en speciel fortolkning  

 på (D)-skolen hvor man føler sig tvunget til at vælge den økonomisk billigste  

 løsning på trods af fælles retningslinier for undervisningspersonale i  

 (kommunen) (udarbejdet i 92 af politikkerne)? Kun 3 personer indgår på trods  

 af ancienitet og uheldige konsekvenser for fagfordeling.
Med denne fortolkning  

 tilfredsstiller inspektøren "økonomiudvalg" og det øvrige  

 lærerpersonale der herved undgår en bedømmelse som det medfører hvis man  

 følger  

 fælles retningslinier.
Med et lærerpersonale på 40-45 har hun samtidig ikke  

 på  

 forhånd afskåret sig fra sin bedste vælgerkreds da det er en løsning til  

 "fælles bedste" hvilket ikke mindst fremgår af tillidsmandens  

 indsats  

 (Danmarks lærerforening har lagt kompetancen ud lokalt til at køre sådanne  

 sager)!! Mit forhold til pågældende  

 kollega vil jeg lade fremgå ud fra kommunens sagsbehandling iøvrigt hvor den  

 pågældende ikke på noget tidspunkt har kunne undgå at følge "sagens  

 gang" også som kollega.
..." Det afsnit af et  

 orienteringsblad som A vedlagde, havde dette indhold:
 "Den 1. august kunne to  

 lærere fejre deres 25-års jubilæum her ved (D)-skolen.
 ...
 (E) begyndte som klasselærer  

 med almindelige skolefag, og senere hen er det blevet biblioteket, som nu  

 helt  

 optager hendes arbejdsdag. (E) har i alle årene udført et godt arbejde med  

 stort engagement.
 (A) kom lige fra begyndelsen  

 i gymnastiksalen, hvor hun siden har haft næsten alle sine timer, kun her i  

 det  

 sidste par år har der sneget sig et par timer ind med tysk. (A) har ligeledes  

 udført et godt stykke arbejde for skolen.
 Samstemmende må siges, at vi  

 her har et par lærere, som har været med til at danne rygraden i vor skole.
Tak til (E) og (A)." Tilsynsrådet meddelte  

 den 8. juni 1994  

 at det A  

 havde oplyst i sit brev af  

 25.  

 maj 1994, ikke havde tilføjet sagen noget der gav rådet anledning  

 til at fremkomme med yderligere udtalelser om den del af sagen som rådet  

 havde  

 beføjelse til at behandle.
Der var efter rådets opfattelse intet grundlag for  

 at antage at nogle af rådets medlemmer skulle være inhabile ved sagens  

 seneste  

 behandling.
 I et brev af  

 31. maj 1995  

 til A udtalte  

 jeg følgende:
"Efter § 4, stk. 2, i  

 lov om Folketingets Ombudsmand kan der kun klages til ombudsmanden over en  

 kommune hvis kommunens afgørelse kan påklages til en statslig myndighed.  

 Endvidere skal muligheden for at klage til den statslige myndighed være  

 udnyttet.
De kommunale tilsynsråd anses i relation til denne bestemmelse ikke  

 for at være en klagemyndighed.
 Jeg har derfor ikke mulighed  

 for at tage umiddelbar stilling til lovligheden af kommunens dispositioner.  

 Min  

 undersøgelse er begrænset til at vedrøre spørgsmålet om hvorvidt den  

 udtalelse  

 som tilsynsrådet har afgivet, kan give mig grundlag for kritik.
Som tilsynsrådet har skrevet  

 i sit brev af  

 19. marts  

 1993, er det kommunale tilsyn et legalitetstilsyn.
Dette betyder at  

 tilsynsrådet kun kan gribe ind over for en kommune, hvis der foreligger en  

 tilsidesættelse af lovgivningen (eller af gældende ret i øvrigt).  

 Tilsynsrådet  

 kan således ikke tage stilling til rimeligheden eller hensigtsmæssigheden af  

 dispositioner som en kommune foretager inden for lovens rammer.
 Jeg har gennemgået følgende  

 spørgsmål i forbindelse med sagens behandling:
1.Inhabilitet hos et medlem af økonomiudvalget i kommunen 2.Aktindsigt 3.Begrundelse 4.Partshøring 5.Indholdet af de vedtagne retningslinier bl.a. for uansøgt  

 afsked 6.Konklusion 1. Inhabilitet Deres påstand om inhabilitet  

 angår et medlem af økonomiudvalget i kommunen.
De har oplyst at dette medlem  

 var Deres kollega på (D)-skolen.
Derfor mener De ikke at hun kan deltage i  

 behandlingen af sagen om afskedigelse af Dem.
De har antydet at Deres forhold  

 til denne kollega ikke var det bedste.
Kommunen har til tilsynsrådet  

 oplyst at kollegaen er ansat som skolebibliotekskonsulent med alle kommunens  

 skoler som sit arbejdsområde.
Der består efter rådets opfattelse ikke et  

 sådant  

 særligt forhold mellem det pågældende byrådsmedlem og Dem at det kan medføre  

 at  

 hun er inhabil.
 Reglerne om inhabilitet er  

 fastsat i forvaltningslovens § 3 der har denne ordlyd:
"  

  

 § 3. Den, der virker inden for den offentlige forvaltning, er  

 inhabil i forhold til en bestemt sag, hvis 1)vedkommende selv har en  

 særlig personlig eller økonomisk interesse i sagens udfald eller er eller  

 tidligere i samme sag har været repræsentant for nogen, der har en sådan  

 interesse, 2)...
 5) der i øvrigt foreligger  

 omstændigheder, som er egnede til at vække tvivl om vedkommendes upartiskhed.
 Stk. 2.  

  

 Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende hensyn.
Stk. 3.  

  

 Den, der er inhabil i forhold til en sag, må ikke træffe  

 afgørelse, deltage i afgørelsen eller i øvrigt medvirke ved behandlingen af  

 den  

 pågældende sag." Spørgsmålet om  

 kommunalbestyrelsesmedlemmers habilitet i konkrete sager har givet anledning  

 til en række sager gennem årene.
Om den praksis der har dannet sig, henviser  

 jeg til fremstillingen i "Lov om kommunernes styrelse,  

 Normalforretningsorden" med kommentarer af Preben Espersen, Emil le  

 Maire  

 og Niels Preisler (1991), s. 72ff, "Forvaltningsret,  

 Sagsbehandling"  

 af Carl Aage Nørgaard og Jens Garde, 3. udg., s. 85ff, og "Om saglig  

 kommunalforvaltning og kommunalbestyrelsesmedlemmers habilitet" af Steen  

 Rønsholdt (1987), s. 378ff.
Jeg har i Deres sag hæftet  

 mig ved at byrådsmedlemmet ikke havde en overordnet stilling i forhold til  

 Dem.  

 Endvidere ville hendes stilling som bibliotekskonsulent ved alle kommunens  

 skoler ikke blive berørt af udfaldet af Deres afskedigelsessag.
Jeg mener på  

 denne baggrund ikke at der er grundlag for at kritisere tilsynsrådets  

 opfattelse, hvorefter byrådsmedlemmet ikke var inhabil ved sagens behandling  

 i  

 økonomiudvalget.
De oplysninger som De har fremført om Deres personlige  

 relation til hende, har ikke ændret min opfattelse.
2. Aktindsigt Tilsynsrådet har i sit brev  

 af  

 19. marts 1993  

 gengivet bestemmelserne i forvaltningslovens §§ 9, 11 og 16 som jeg henviser  

 til.
a.
Som påpeget af  

 tilsynsrådet overtrådte kommunen forvaltningslovens § 11 ved ikke at udsætte  

 sagens behandling indtil De havde haft lejlighed til at gøre Dem bekendt med  

 sagens akter.
Kommunen traf nemlig afgørelse samtidig med at kommunen  

 besvarede  

 Deres anmodning om aktindsigt.
Formålet med bestemmelsen i  

 forvaltningslovens § 11, stk. 1, er at sikre at den part der under sagens  

 behandling fremsætter begæring om aktindsigt, også får mulighed for at  

 fremkomme med en udtalelse til brug ved sagens behandling, hvis et gennemsyn  

 af  

 sagens akter giver anledning til det.
Bestemmelsen skal ses i sammenhæng med  

 forvaltningslovens § 21, stk. 1, hvorefter den der er part i en sag, på  

 ethvert  

 tidspunkt af sagens behandling kan forlange at sagens afgørelse udsættes  

 indtil  

 parten har afgivet en udtalelse i sagen.
 Om konsekvensen af at  

 kommunen ikke overholdt forvaltningslovens § 11, udtalte tilsynsrådet  

 følgende:
"Da afskedigelserne ved  

 skolevæsnet var foranlediget af reduktion af skematimer bl.a. på grund af  

 faldende elevtal, og udvælgelsen af personer, der skulle afskediges, er sket  

 efter kommunens retningslinier for uansøgt afsked, og således ikke er  

 begrundet i den enkeltes personlige forhold, finder tilsynsrådet efter  

 omstændighederne ikke anledning til at foretage videre vedrørende kommunens  

 overtrædelse af forvaltningslovens § 11." I et brev af  

 10. juli 1985  

 (j.nr.  

 1984-873-00) udtalte professor Lars Nordskov Nielsen sig som sætteombudsmand  

 om  

 den tilsvarende bestemmelse i § 11, stk. 1, i den tidligere offentlighedslov.
Sagen vedrørte en mand (X's)  

 klage over at Socialministeriet i et brev af  

 24. juli 1984  

 havde meddelt ham afsked (med  

 virkning fra udgangen af oktober 1984) fra en stilling som  

 statstjenestemandsansat overlæge ved Københavns hospitalsvæsen på grund af  

 helbredsbetinget utjenstdygtighed.
Afskedigelsen var foretaget bl.a. efter  

 indstilling af  

 9. juli 1984  

 fra Socialstyrelsen.
Som grundlag for Socialstyrelsens indstilling forelå  

 bl.a. en erklæring af  

 19.  

 december 1983  

 fra overlæge Y, der havde foretaget en undersøgelse  

 af X, og en udtalelse af  

 9.  

 maj 1984  

 fra Nævnet for helbredsbedømmelser i tjenestemandssager;  

 denne sidstnævnte udtalelse havde nævnet afgivet til Finansministeriet der  

 havde refereret dens indhold i en udtalelse af  

 16. maj 1984  

 til Socialstyrelsen.
 Efter undersøgelsen af klagen  

 udtalte professor Lars Nordskov Nielsen som sætteombudsmand følgende i et  

 brev  

 til Socialministeriet, idet han i øvrigt henviste til sit samtidige brev til  

 X:
 "Jeg finder ikke at have  

 grundlag for at kritisere socialministeriets afgørelse om (X's) afskedigelse.
 Derimod finder jeg, at der  

 foreligger en fejl med hensyn til valg af tidspunkt for afskedigelse:
 Den 20. juni 1984  

 anmodede (X) telefonisk  

 socialstyrelsen om kopi af bl.a. lægeerklæringen af  

 19. december 1983  

 fra overlæge (Y)  

 og udtalelsen af  

 9. maj 1984  

 fra nævnet for helbredsbedømmelser i tjenestemandssager til  

 finansministeriet.  

 Uanset at i hvert fald den førstnævnte erklæring - selv om den var oversendt  

 til finansministeriet og befandt sig her - var et dokument i socialstyrelsens  

 (og senere socialministeriets) sag, jfr. herved § 8, stk. 1, i lov om  

 offentlighed i forvaltningen, anmodede socialstyrelsen (i en skrivelse af  

 20. juni 1984  

 )  

 finansministeriet om at afgøre det rejste aktindsigtsspørgsmål.
 § 11, stk. 1, i lov om  

 offentlighed i forvaltningen indeholder følgende bestemmelse:
"Såfremt en part under  

 sagens behandling fremsætter begæring om at blive gjort bekendt med sagens  

 dokumenter, og denne begæring efter loven skal imødekommes, udsættes sagens  

 afgørelse, indtil der er givet parten adgang til at gøre sig bekendt med  

 dokumenterne." Fra denne udsættelsesregel  

 indeholder lovens § 11, stk. 2, visse undtagelser, om hvis anvendelse der  

 imidlertid ikke ses at kunne have været spørgsmål i den foreliggende sag.
(X's) begæring (af  

 20. juni 1984  

 ) om  

 aktindsigt førte imidlertid ikke til, at afgørelsen i afskedigelsessagen, der  

 den 9. juni 1984  

 blev sendt  

 fra socialstyrelsen til socialministeriet, blev udsat, således som  

 offentlighedslovens § 11, stk. 1, kræver.
Tværtimod afskedigede  

 socialministeriet (X) ved skrivelse af  

 24. juli 1984  

 med virkning fra udgangen af oktober 1984,  

 uanset at det omtalte aktindsigtsspørgsmål endnu ikke var afgjort; dette  

 spørgsmål blev først afgjort ved finansministeriets skrivelse af  

 28. august 1984, og  

 således uden at (X) efter modtagelsen af aktindsigt og før  

 afskedigelsesafgørelsen  

 fik en frist - som offentlighedslovens § 11, stk. 1, kræver - til at gøre sig  

 bekendt med og eventuelt kommentere de pågældende dokumenter.
 Jeg finder på denne baggrund  

 at burde henstille til ministeriet at ændre afskedigelsesafgørelsen af  

 24. juli 1984, således at  

 (X's) afskedigelse regnes fra udgangen af december 1984.
Jeg skal tilføje, at jeg ...  

 ikke finder, at den omtalte sagsbehandlingsfejl er af en sådan karakter, at  

 den  

 medfører ugyldighed af beslutningen om at afskedige (X). Men det forhold, at  

 afskedigelsen er gennemført tidligere, end det lovligt kunne ske, må efter  

 min  

 mening medføre, at afskedigelsens virkningstidspunkt må ændres til det  

 tidspunkt, til hvilket afskedigelse lovligt kunne være sket (  

 den 31. december 1984  

 )." Socialministeriet ændrede  

 herefter afgørelsen om X's afskedigelse således at denne først blev regnet  

 fra  

 udgangen af december 1984.
Reglen om ved en anmodning om  

 aktindsigt at udsætte sagens afgørelse for at give parten lejlighed til at  

 gøre  

 sig bekendt med indholdet af sagens akter er efter min opfattelse en  

 retssikkerhedsgaranti.
Målet med bestemmelsen er at sikre at parten i det  

 omfang akterne giver vedkommende anledning til det, får lejlighed til at  

 udtale sig inden afgørelse træffes.
På den måde minder reglen om  

 forvaltningslovens  

 bestemmelse om partshøring og sikrer på samme måde som reglen om partshøring  

 i  

 forvaltningslovens § 19 (citeret nedenfor) parten lejlighed til at udtale  

 sig.
 At tilsidesætte reglen i  

 forvaltningslovens § 11, stk. 1, er derfor en tilsidesættelse af en generel  

 væsentlig retssikkerhedsgaranti.
Det fremgår ikke af kommunens  

 afgørelse at afskedigelsen af Dem var begrundet i en vurdering af Deres  

 tjenstlige forhold.
Alligevel mener jeg ikke at kommunen kunne lægge til  

 grund  

 at Deres udtalelse på baggrund af den aktindsigt som De havde begæret, ville  

 være uden betydning for sagens afgørelse.
Jeg henviser til den tidligere  

 ombudsmandsudtalelse,  

 som jeg har refereret ovenfor, om dette spørgsmål.
b.
Deres begæring om  

 aktindsigt blev besvaret i kommunens brev af  

 27. maj 19  

 92. Kommunen henviste til at De ved  

 henvendelse til personalekontoret var meget velkommen til at gennemgå sagen.
 Som anført af tilsynsrådet  

 fremgår det af forvaltningslovens § 16, stk. 1, at afgørelsen af i hvilken  

 form  

 en begæring om aktindsigt skal imødekommes træffes af den myndighed der i  

 øvrigt har afgørelsen af den pågældende sag, altså kommunen.  

 Forvaltningslovens  

 § 16, stk. 3, har denne ordlyd:
"Har det betydning for  

 en parts mulighed for at varetage sine interesser at få afskrift eller kopi  

 af  

 sagens dokumenter, skal en begæring herom imødekommes.
Dette gælder dog ikke,  

 hvis dokumenternes karakter, antallet af dokumenter eller deres form med  

 afgørende vægt taler herimod.
Justitsministeren fastsætter regler om betaling  

 for afskrifter og kopier." I Deres brev af  

 2. juni 1992  

 til kommunen  

 bad De om "fremsendelse af de nødvendige kopier, eventuelt til  

 afhentning  

 i servicebutikken hvis det er påkrævet.
Jeg afholder selvfølgelig de evt.  

 lovkrævede omkostninger." Tilsynsrådet udtalte at rådet  

 fandt det berettiget at personalekontoret bad om en præcisering af  

 anmodningen.
Det er almindeligt antaget at  

 en anmodning fra en part om udlevering af kopi af sagens akter skal  

 imødekommes.
Jeg har forstået kommunens anmodning om at få præciseret  

 anmodningen således at kommunen ikke umiddelbart var i stand til at  

 identificere, hvilke dokumenter De ønskede kopi af.
 Hvis en myndighed er i tvivl  

 om indholdet eller rækkevidden af en anmodning om aktindsigt må myndigheden  

 søge denne tvivl afklaret ved henvendelse til ansøgeren.
De bad i Deres brev af  

 21. maj 1992  

 om aktindsigt  

 i Deres sag, herunder i kommunens personale-/skolepolitik.
De blev af  

 kommunen  

 henvist til at rette henvendelse til personalekontoret for at gennemgå Deres  

 sag.
De bad  

 den 2. juni 1992  

 om fremsendelse af de nødvendige kopier.
 På baggrund af dette  

 hændelsesforløb forstår jeg ikke umiddelbart at kommunen kunne være i tvivl  

 om  

 at Deres anmodning om aktindsigt i hvert fald vedrørte alle dokumenterne på  

 Deres sag.
Det er derfor efter min  

 opfattelse kritisabelt at anmodningen om aktindsigt i alle dokumenterne på  

 Deres sag ikke straks blev imødekommet ved tilsendelse af kopi af alle de af  

 denne sags akter som var undergivet aktindsigt.
Berettiget tvivl om omfanget  

 af  

 aktindsigtsbegæringen kunne efter min opfattelse kun vedrøre de dokumenter  

 som  

 ikke indgik på Deres sag.
Om disse dokumenter kunne det være berettiget at  

 bede  

 Dem om at præcisere anmodningen.
3. Begrundelse En afgørelse der meddeles  

 skriftligt og som ikke giver den pågældende part fuldt ud medhold skal  

 begrundes, jf. forvaltningslovens § 22.
 Forvaltningslovens § 24  

 indeholder følgende krav til begrundelsens indhold:
"  

  

 § 24. En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3...." Det fremgår af den  

 begrundelse som kommunen har angivet i brevet af  

 27. maj 1992  

 at baggrunden for at det var  

 nødvendigt at afskedige Dem var at medarbejderstaben for det næste skoleår  

 skulle reduceres.
Kommunen oplyser at dette er blevet drøftet ved flere  

 møder,  

 senest ved møde  

 den 22.  

 april 1992. Kommunen skriver videre: "Set ud fra  

 fagfordelingsmæssige og andre driftsmæssige hensyn er det kommunens  

 opfattelse,  

 at man har fundet den bedst mulige løsning i den givne vanskelige  

 situation." Af det materiale som De  

 senere har fået aktindsigt i fremgår det at der er vedtaget  

 "Retningslinier for undervisningspersonale ved folkeskolerne i kommunen  

 vedr.
ANSÆTTELSE I TJENESTEMANDSSTILLINGER, ØVRIGE ANSÆTTELSER -  

 UNDERVISNINGSPERSONALE, FORFLYTTELSER, UANSØGT AFSKED" af  

 5. februar 1992. Under  

 punkt 4.  

  

 Uansøgt afsked  

  

 er følgende  

 bestemmelser:
 "4.1.Dette afsnit omhandler retningslinier for uansøgt  

 afsked i forbindelse med stillingsreduktion.
 4.2.I forbindelse med afsked på grund af stillingsreduktioner  

 inddrages ikke begrundelser som tjenesteforseelse, sygdom eller uacceptabel  

 dårlig funktion i tjenesten, idet afsked af nævnte grunde følger de særlige  

 regler herom.
 4.3.Forinden afskedigelse finder sted i forbindelse med stillingsreduktion  

 er det forudsat, at det er undersøgt, om reduktion helt eller delvist kan  

 finde  

 sted ved naturlig afgang, forflyttelse jfr. afsnit 3. samt  

 fratrædelsesordninger  

 i henhold til kommunens overordnede personalepolitik.
 4.4.Såfremt afskedigelse ikke kan undgås sker afskedigelse  

 fortrinsvis efter princippet om kommunal anciennitet.
 4.5.Fravigelse af pkt. 4.4. kan ske under hensyntagen til  

 fagfordelingsproblemer  

 også på lang sigt samt forhold ved tilrettelæggelsen af den mest  

 hensigtsmæssige  

 drift af den enkelte skole/det samlede skolevæsen.
 4.6. Fraviges princippet i pkt. 4.4. foretager  

 skoleinspektørerne fra kommunens folkeskoler indstilling til kultur- og  

 socialdirektøren  

 efter en høring hos skolernes lærertillidsrepræsentanter.
 4.7.Skoleinspektørerne ved kommunens folkeskoler foretager  

 senest den  

 15.04  

 samlet en vurdering  

 og indstilling til kultur- og socialdirektøren om afskedigelse(r) pr  

 01.08  

 det pågældende år.
 Kultur- og socialdirektøren fremsender herefter sagen med  

 indstilling til økonomiudvalget.
4.8.Afskedigelse skal være indstillet før fagfordelingen på den  

 enkelte skole er endelig fastlagt." Kommunen har ikke henvist til  

 disse retningslinier i sin begrundelse for afgørelsen om at afskedige Dem.  

 Disse retningslinier er efter min opfattelse at sidestille med de i  

 forvaltningslovens § 24 nævnte retsregler i henhold til hvilke afgørelsen er  

 truffet.
Jeg mener derfor at kommunen burde have henvist til dem.
 Kommunen har ikke i  

 begrundelsen fremhævet årsagen til at det netop var Dem der skulle  

 afskediges.
Det fremgår af  

 skoleinspektørens indstilling til kommunen af  

 22. april 1992  

 at de lærere som han havde  

 indstillet til forflyttelse inden for det samlede skolevæsen, var valgt  

 blandt  

 skolens timelærere og i øvrigt efter kommunal anciennitet.
Det fremgår at en  

 timelærer  

 blev forbigået på grund af fagretlig beskyttelse.
Skoleinspektøren tolkede de  

 omtalte retningslinier for undervisningspersonale ved folkeskolerne i  

 kommunen  

 således at de trods den kommunale anciennitet først fandt anvendelse på  

 timelærere og i anden omgang på lærere i tjenestemandsstillinger.
 Kommunen forholdt sig ikke i  

 sin begrundelse for afgørelsen til skoleinspektørens fortolkning af  

 retningslinierne.
 Kommunen burde have redegjort  

 for hvorfor netop De skulle afskediges som følge af besparelserne.
 Jeg mener at det er kritisabelt,  

 at tilsynsrådet i sin udtalelse af  

 19. marts 1993  

 udtalte at kommunen efter rådets  

 opfattelse ikke havde overtrådt forvaltningslovens regler om begrundelse i  

 forbindelse  

 med afskedigelsen.
4. Partshøring Jeg har opfattet  

 tilsynsrådets udtalelse på den måde at rådet ikke mener at reglerne om  

 partshøring i forvaltningslovens § 19 finder anvendelse når afskedigelse sker  

 på grund af stillingsnedlæggelser.
 Forvaltningslovens § 19, stk.  

 1, har følgende ordlyd:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse." Østre Landsret (2. afd. nr.  

 B-3015-93) har  

 den 16.  

 februar 1995  

 afsagt en dom i en sag om afskedigelse af en  

 klinikassistent ansat ved en kommunal børnetandpleje som følge af  

 besparelser.  

 Landsretten har i denne sag udtalt at afskedigelsen ikke burde være sket uden  

 forudgående  

 høring efter forvaltningslovens § 19. Dommen er anket til Højesteret.
Kopi af  

 landsretsdommen vedlægges til Deres orientering.
Spørgsmålet om hvorvidt  

 kommunen havde pligt til at partshøre Dem efter forvaltningslovens § 19, stk.  

 1, skal ses i sammenhæng med den begrundelse som kommunen har haft for at  

 afskedige Dem.
Da jeg som anført ovenfor ikke mener at kommunen har begrundet  

 afskedigelsen fyldestgørende, mener jeg ikke at jeg på det foreliggende  

 grundlag kan tage stilling til om kommunen i forbindelse med afskedigelsen  

 har  

 tilsidesat de regler der gælder for partshøring.
5. Indholdet af de vedtagne retningslinier bl.a. for uansøgt afsked Kommunen valgte i 1992 at  

 fastsætte generelle retningslinier for afskedigelse i forbindelse med  

 stillingsreduktion.  

 Jeg har ovenfor citeret indholdet af de vedtagne "Retningslinier for  

 undervisningspersonale ved folkeskolerne i kommunen vedr.
ANSÆTTELSE I  

 TJENESTEMANDSSTILLINGER, ØVRIGE ANSÆTTELSER - UNDERVISNINGSPERSONALE,  

 FORFLYTTELSER, UANSØGT AFSKED" af  

 5. februar 1992.
 Til indholdet af  

 retningslinierne for undervisningspersonale ved folkeskolerne i kommunen har  

 jeg følgende kommentarer:
 Om de almindelige  

 forvaltningsretlige grundsætninger i forbindelse med sådanne afskedigelser  

 har  

 Kaj Larsen mfl. i "Forvaltningsret" (1994) på s. 171 anført  

 følgende:
 "Ved afskedigelse af et  

 større antal offentligt ansatte på samme arbejdssted vil der ofte opstå  

 spørgsmål om, hvorvidt der kan fastsættes objektive kriterier for  

 afskedigelser, f.eks. et anciennitetsprincip eller overenskomstansatte forud  

 for tjenestemandsansatte.
Den almindelige  

 forvaltningsretlige formodning imod, at forvaltningen selv kan opstille og  

 følge regler, der afskærer en skønsmæssig afvejning, taler imod opstilling af  

 regler som de nævnte.
Endvidere vil sådanne regler ikke harmonere med den  

 almindelige grundsætning ved ansættelse, hvorefter en stilling skal søges  

 besat  

 med den mest kvalificerede ansøger, ... Denne grundsætning støtter en  

 antagelse  

 om, at myndigheder ved masseafskedigelser skal søge at beholde de mest  

 kvalificerede medarbejdere og ikke lade f.eks. anciennitet eller  

 ansættelsesform alene være afgørende.
Det offentliges større omkostninger ved  

 afskedigelse af tjenestemænd frem for overenskomstansatte, jf.  

 tjenestemandslovgivningens  

 bestemmmelser om rådighedsløn og pension, vil dog muligvis kunne tillægges en  

 vis betydning." Højesteret har i en dom  

 optrykt i Ugeskrift for Retsvæsen, 1995, s. 177, udtalt at afskedigelser ikke  

 må ske alene ved anvendelse af et anciennitetsprincip.
 Efter min opfattelse er  

 indholdet af de i 1992 gældende retningslinier ikke i overensstemmelse med  

 disse principper.
6. Konklusion Som det fremgår af det jeg  

 har anført under pkt. 2, 3 og 4, kritiserer jeg tilsynsrådets udtalelse for  

 så  

 vidt angår spørgsmålet om aktindsigt og begrundelse.
Jeg har i dag gjort rådet  

 bekendt med min opfattelse.
Jeg har henstillet til rådet at genoptage sagen  

 på  

 baggrund af det jeg har anført i dette brev.
Jeg har bedt rådet om i  

 forbindelse  

 med sagens genoptagelse at tage stilling til det partshøringsspørgsmål som  

 sagen giver anledning til.
 Da indholdet af de i 1992  

 gældende retningslinier ikke synes at stemme med det princip som Højesteret  

 har  

 fastslået, hvorefter afskedigelser ikke alene må ske ved anvendelse af et  

 anciennitetsprincip,  

 har jeg bedt tilsynsrådet om i forbindelse med genoptagelsen at tage stilling  

 til hvad rådet vil foretage sig for så vidt angår disse retningslinier.
