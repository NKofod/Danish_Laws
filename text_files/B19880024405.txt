Efter §§ 16, stk. 3, og 27, stk. 3, i lov om dagpenge ved sygdom eller fødsel, jf. lovbekendtgørelse nr. 949 af 23. december 1986, som ændret ved lov nr. 872 af 23. december 1987 og lov nr. 165 af 23.
 marts 1988, fastsættes:
Anmeldelse af sygefravær § 1.  En privat arbejdsgiver, der yder løn under en  

 lønmodtagers sygefravær, har pligt til at anmelde fraværet til det sociale  

 udvalg i lønmodtagerens bopælskommune, hvis fraværet strækker sig ud over  

 arbejdsgiverperioden og de første 4 uger efter arbejdsgiverperiodens udløb.  

 Anmeldelsen skal indgives inden 1 måned efter udløbet af de første 5 uger af  

 fraværet.
 Stk. 2.  En offentlig arbejdsgiver, der yder løn under  

 en lønmodtagers sygefravær, har pligt til at anmelde fraværet til det sociale  

 udvalg i lønmodtagerens bopælskommune, hvis fraværet strækker sig ud over  

 arbejdsgiverperioden og de første 12 uger efter arbejdsgiverperiodens udløb.  

 Anmeldelsen skal indgives senest 2 uger efter udløbet af de første 13 uger af  

 fraværet.
Stk. 3.  Ethvert sygefravær skal anmeldes i de tilfælde,  

 hvor arbejdsgiveren yder løn under en lønmodtagers fravær, men er fritaget  

 efter reglerne i dagpengelovens afsnit I.
Anmeldelse skal indgives inden 1  

 måned efter 1. fraværsdag.
 Stk. 4.  Anmeldelse indgives på en blanket, som  

 udleveres af det sociale udvalg, og underskrives af både arbejdsgiver og  

 lønmodtager.
Anmeldelse af refusionskrav § 2.  En privat arbejdsgiver, der efter dagpengelovens  

 § 16, stk. 3 er berettiget til refusion af dagpenge, som er udlagt for 2.-5.  

 uge af en lønmodtagers sygefravær, samt en arbejdsgiver, der efter  

 dagpengelovens § 27, stk. 1 er berettiget til dagpengerefusion, skal anmelde  

 refusionskravet til det sociale udvalg i lønmodtagerens bopælskommune.
Stk. 2.  Ved anmeldelse af refusionskrav efter stk. 1  

 for fravær på grund af sygdom, der ikke er omfattet af lovens §§ 33 og 33 a,  

 ydes der kun refusion for tidsrum, der ligger indtil 6 måneder forud for  

 fremsættelsen af kravet.
Ved en lønmodtagers fortsatte fravær kan krav om  

 refusion ikke anmeldes oftere end med 1 måneds mellemrum.
Stk. 3.  Refusionskrav for fravær, der er omfattet af  

 lovens §§ 33 og 33 a, skal anmeldes senest 9 måneder efter fødslen eller  

 modtagelsen af barnet.
Anmeldes kravet senere, bortfalder retten til  

 refusion.
 Stk. 4.  I tilfælde af, at anmeldelse af refusionskrav  

 sker efter udløbet af de i stk. 2-3 angivne frister, kan det sociale udvalg  

 dog udbetale refusion, når:
Stk. 5.  Anmeldelsen indgives på blanket, der udleveres  

 af det sociale udvalg.
Oplysningerne skal bekræftes af lønmodtageren.
 Stk. 6.  Der kan ses bort fra lønmodtagerens bekræftelse  

 af arbejdsgiverens oplysninger på blanketten, når ganske særlige grunde taler  

 for det, og arbejdsgiveren på anden, fyldestgørende måde dokumenterer sit  

 krav på refusion.
Overskydende beløb § 3.  Overstiger de dagpenge, som det sociale udvalg  

 beregner på grundlag af den dagpengegivende lønindtægt, den udbetalte løn,  

 udbetaler det sociale udvalg det overskydende beløb til lønmodtageren.
Ikrafttrædelse § 4.  Bekendtgørelsen træder i kraft ved  

 offentliggørelsen i Lovtidende og har virkning fra den 1. april 1988.
 Stk. 2.  Samtidig ophæves Sikringsstyrelsens  

 bekendtgørelse nr. 953 af 29. december 1986.
