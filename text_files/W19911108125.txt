Civilretsdirektoratet udtalte, at en fri proces-bevilling omfattede  

 hele ankesagen i et tilfælde, hvor ansøgeren i 1. instans havde fået delvis  

 medhold, og modparten ankede dommen.
Bevillingen omfattede tillige ansøgerens  

 nye påstand om tilbagebetaling af det beløb, som han før ankefristens udløb  

 havde betalt til modparten til opfyldelse af dommen.
 Ansøgeren havde fri proces i en sag, hvor modparten havde påstået ham  

 tilpligtet at betale 97.000 kr. i anledning af mangler ved en fast ejendom.
I byretten blev ansøgeren dømt til at betale 15.000 kr.
Forinden  

 ankefristens udløb betalte ansøgeren det idømte beløb.
Herefter ankede  

 modparten dommen.
 Da ansøgeren havde fået delvis medhold, og da sagen var anket af  

 modparten, omfattede fri proces-bevillingen tillige ankesagen, jf.  

 retsplejelovens § 332, stk. 4.
 Under anken ønskede ansøgeren at nedlægge selvstændig påstand om  

 tilbagebetaling af det allerede erlagte beløb og søgte fri proces hertil.
 Civilretsdirektoratet meddelte, at fri proces-bevillingen omfattede hele  

 ankesagen, herunder tillige den selvstændige påstand.
 Ingen.
