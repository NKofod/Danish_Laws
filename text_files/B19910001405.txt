 I henhold til § 2, stk. 7, i lov nr. 431 af 13. juni 1990 om gymnasiet  

 m.v. og § 9, stk. 2, i lov nr. 433 af 13. juni 1990 om kursus til højere  

 forberedelseseksamen og om studieforberedende enkeltfagsundervisning for  

 voksne m.v. fastsættes:
 § 1.  For elever/kursister, der midlertidigt på grund  

 af sygdom ikke kan følge skolens/kursets almindelige undervisning i længere  

 tid, iværksættes der sygeundervisning.
 § 2.  Ved fravær på grund af sygdom, der forventes at  

 vare i længere tid, skal skolen/kurset snarest og senest 2 uger (10  

 skoledage) efter, at eleven/kursisten sidst deltog i undervisningen, rette  

 henvendelse til eleven/kursisten med henblik på iværksættelse af  

 sygeundervisning, hvis denne ønsker det, jf. dog stk. 2 og 5.
 Stk. 2.  Hvis eleven/kursisten er undergivet  

 forældremyndighed, rettes endvidere henvendelse til forældremyndighedens  

 indehaver.
Stk. 3.  Skolen/kurset sørger for, at den nødvendige  

 undervisning iværksættes.
Tiden for undervisningen og dennes omfang, jf. §§ 4  

 og 6, aftales med eleven/kursisten.
 Stk. 4.  Opholder eleven/kursisten sig på et hospital  

 eller en anden institution, træffes der endvidere nærmere aftale om  

 undervisningens afvikling med vedkommende institution.
 Stk. 5.  Forventes det, at det samlede fravær ikke vil  

 overstige 3 uger (15 skoledage), iværksættes der ikke sygeundervisning.
 § 3.  Formålet med undervisningen er at sikre, at  

 eleven/kursisten ved genoptagelse af almindelig skolegang efter sygdommens  

 ophør kan følge undervisningen i sin klasse.
Stk. 2.  Undervisningen skal koncentreres om fag og  

 emner, som eleven/kursisten har vanskeligt ved at tilegne sig på egen hånd,  

 og skal i øvrigt være i overensstemmelse med den undervisning, der gives i  

 elevens/kursistens klasse.
Såfremt undervisningen ikke kan varetages af  

 elevens/kursistens egne lærerer, skal den i nødvendigt omfang tilrettelægges  

 efter aftale med disse.
 § 4.  Undervisningens omfang, der til enhver tid må  

 afpasses efter elevens/kursistens helbredstilstand, kan ikke overstige 5  

 ugentlige timer, og kan ikke strække sig over mere end 8 uger (40 skoledage),  

 jf. dog § 6.
§ 5.  Sygeundervisning bør så vidt muligt varetages af  

 elevens/kursistens egne lærere.
Når særlige forhold taler for det, kan  

 undervisningen dog varetages af andre lærere, der er fortrolige med  

 undervisning til studentereksamen eller højere forberedelseseksamen i de  

 pågældende fag.
 § 6.  Når der foreligger særlige forhold, kan det  

 ugentlige timetal og tidsrummet, hvori der kan gives sygeundervisning, jf. §  

 4, forhøjes henholdsvis forlænges.
 Stk. 2.  Til en elev/kursist, der ved hyppige kortvarige  

 fravær på grund af sygdom har forsømt eller forventes at være nødt til at  

 forsømme undervisningen i længere tid, kan der gives supplerende undervisning  

 i tilknytning til elevens/kursistens deltagelse i den almindelige skolegang.
 Stk. 3.  Afgørelse om undervisning efter stk. 1 og 2  

 træffes efter indstilling fra rektor/forstander af amtskommunen, henholdsvis  

 Københavns og Frederiksberg Kommuner, for så vidt angår de offentlige skoler.  

 For Sorø Akademis Skole træffes afgørelsen af Undervisnings- og  

 Forskningsministeriet og for private skoler af rektor.
 § 7.  Klage over afgørelser om sygeundervisning efter  

 § 6 kan indbringes for Undervisnings- og Forskningsministeriet inden 4 uger  

 fra den dag, afgørelsen er meddelt den pågældende.
 § 8.  Bekendtgørelsen træder i kraft den 1. februar  

 1991. Samtidig ophæves bekendtgørelse nr. 716 af 18. november 1987 om  

 sygeundervisning for elever i gymnasieskoler m.v.
