Cirkulære  

 om barsel, adoption og omsorgsdage (Til samtlige ministerier mv.) Indledning Finansministeriet og centralorganisationerne har den 15.  

 september 2005 indgået en aftale om barsel, adoption og omsorgsdage  

 (barselsaftalen).
Aftalen er ændret som følge af resultatet af  

 overenskomstforhandlingerne i 2005 vedrørende 1)  

 	  

 Omsorgsdage 2)  

 	  

 Adoptanters ret til  

 orlov før modtagelsen af adoptivbørn 3)  

 	  

 Pension under ulønnet  

 orlov.
 Aftalen træder i kraft den 1. april 2005, bortset fra  

 reglerne om omsorgsdage, der først gælder fra den 1. oktober 2005. I perioden  

 1. april  30. september 2005 finder reglerne om omsorgsdage i aftalen  

 af 4.  

 februar 2004 fortsat anvendelse.
 Fra 1. oktober 2005 gælder den nye aftales kap. 3 om  

 omsorgsdage, der i § 15 beskriver den nye ordning, i § 16 omtaler den gamle  

 ordning og i §§ 17 - 19 beskriver de fælles regler, der gælder for såvel den  

 nye som den gamle ordning.
 Reglerne omtales nærmere i det følgende.
Reglerne om ret til orlov og dagpenge i forbindelse med  

 barsel- eller adoption findes i ligebehandlingsloven og dagpengeloven.
For at  

 gøre aftalen enklere er den tidligere gengivelse af visse af lovgivningens  

 regler udgået af aftalen.
Aftalen indeholder herefter kun de særlige regler  

 om  

 løn og pension, som supplerer lovgivningens regler om fravær og dagpenge.
 Det betyder, at ligebehandlingslovens regler om varsling  

 af orlov ikke længere fremgår af aftalen.
Lovgivningen er sammen med barselsaftalen nærmere  

 beskrevet i barselsvejledningen, som vil blive revideret blandt andet i lyset  

 af de aftalte ændringer.
Vejledningen vil hurtigst muligt blive lagt på  

 Personalestyrelsens hjemmeside  

  

 www.perst.dk  

.
Bemærkninger til aftalens  

 enkelte bestemmelser Kapitel 1. Aftalens  

 område 1. Til § 1. Karenstid Karenstidskravet gælder for ansatte, der ikke har krav på  

 løn under sygdom.
Kravet gælder derimod ikke for ansatte, der er omfattet af  

 tids- eller beløbsbegrænsede sygelønsordninger.
 En ansat, der først opfylder karenstidskravet, efter at  

 barsels- eller adoptionsorloven er påbegyndt, bliver omfattet af aftalen fra  

 det tidspunkt, hvor kravet er opfyldt.
 Kapitel 2. Orlov med  

 løn mv.
2. Til § 2. Fravær i  

 forbindelse med graviditetsundersøgelser En kvindelig ansat har som hidtil ret til fravær med løn i  

 forbindelse med graviditetsundersøgelser, der kun kan finde sted i  

 arbejdstiden.
 Arbejdsgiveren har ikke adgang til dagpengerefusion i  

 disse tilfælde.
3. Til § 3. Orlov før  

 fødslen (graviditetsorlov) Moderen har ret til lønnet graviditetsorlov i de perioder  

 før fødslen, hvor hun efter dagpengeloven har ret til barselsdagpenge.
Moderen har dog også ret til løn i perioden fra 4. uge før  

 forventet fødsel og til fødslen, selv om hun ikke har ret til dagpenge, hvis  

 den manglende dagpengeret alene skyldes, at hun ikke opfylder  

 dagpengelovgivningens beskæftigelseskrav.
Derimod fortabes lønretten i  

 perioden, hvis en nedsat eller manglende dagpengeret skyldes, at hun under  

 graviditetsorloven påtager sig ny beskæftigelse, jf. aftalens § 12, stk. 3,  

 nr.  

 3.
 Herudover har moderen altid ret til orlov med løn i 5. og  

 6. uge før forventet fødsel.
4. Til § 4. Orlov før  

 modtagelsen Ansatte, der skal modtage et barn i udlandet, har ret til  

 lønnet orlov i op til 4 uger (eventuelt 8 uger) før modtagelsen, hvis de i  

 perioden har ret til dagpenge.
Lønretten gælder fra udrejsedagen, og indtil barnet anses  

 for modtaget, dvs. når de formelle betingelser for at tage barnet ud af  

 landet  

 er opfyldt.
Den almindelige adoptionsorlov regnes fra dette tidspunkt, uanset  

 om den ansatte forbliver i udlandet.
 Ansatte, der skal modtage et barn, der opholder sig på  

 f.eks. på en institution eller lignende i Danmark, har tilsvarende en ret til  

 lønnet orlov i op til 1 uge (eventuelt 2 uger) før modtagelsen, hvis de i  

 perioden har ret til dagpenge.
5. Til § 6. Orlov  

 efter den 14. uge efter fødslen/modtagelsen (forældreorlov) En ansat har ret til 10 ugers lønnet forældreorlov.
Hvis  

 begge forældre er ansat i staten har de ret til 10 ugers lønnet forældreorlov  

 tilsammen.
En far, der udnytter sin ret til forældreorlov, har  

 herudover ret til løn i yderligere 2 af de 32 uger med dagpenge.
Adoptanter  

 har  

 tilsvarende ret til løn i yderligere 2 uger  

  

 tilsammen.  

  

 Denne ret svarer til den tidligere aftales § 13 om særlig orlov til  

 faderen/adoptanterne, men er mere fleksibel, idet de tidligere begrænsninger  

 vedrørende placering og afvikling af orloven er ophævet.
Sædvanligvis holdes forældreorloven efter den 14. uge  

 efter barnets fødsel/modtagelse.
En far/den anden adoptant kan dog vælge at  

 holde lønnet forældreorlov (i alt op til 12 uger) sammen med den anden af  

 forældrene inden for de første 14 uger efter fødslen/modtagelsen.
Det er ikke  

 som tidligere en betingelse, at ugerne holdes i tilknytning til en eventuel  

 orlov efter § 5.
6. Til § 7. Udskydelse  

 af orlov Udskydelse af  

 forældre  

 orlov  

 er aktuel, hvis forældrenes  

  

 samlede  

  

 fortløbende afvikling af orloven afbrydes  

,  

  

 f.eks. fordi den af forældrene,  

 der passer barnet, afbryder sin orlov for at holde ferie eller omsorgsdage.  

 Det er  

 derimod  

 ikke nødvendigt  

 at udskyde orlov, hvis den ene af forældrene genoptager arbejdet i en  

 periode,  

 hvor den anden af forældrene holder orlov.
Reglerne om udskydelse fremgår af  

 ligebehandlingsloven og dagpengeloven og er nærmere omtalt i  

 barselsvejledningen.
Hvis en lønnet orlovsperiode udskydes, følger lønretten  

 med, hvis den pågældende fortsat er ansat hos samme arbejdsgiver.
Den ansatte  

 får udbetalt den aktuelle løn, når den udskudte orlov holdes.
7. Til § 8.  

 Genoptagelse af arbejdet under orlov Hvis en ansat efter aftale med arbejdsgiveren genoptager  

 arbejdet delvis i en lønnet orlovsperiode og orloven forlænges, forlænges  

 lønretten tilsvarende.
 Det er en forudsætning, at arbejdsgiveren modtager fuld  

 dagpengerefusion under forlængelsen.
8. Til § 9. Barnets  

 hospitalsindlæggelse Hvis barnet hospitalsindlægges i en lønnet orlovsperiode  

 og den ansatte under indlæggelsen  

  

 ikke genoptager arbejdet  

  

 , og orloven  

 med dagpenge forlænges, forlænges lønretten tilsvarende.
 Hvis barnet hospitalsindlægges i en lønnet orlovsperiode  

 og den ansatte under indlæggelsen  

  

 genoptager arbejdet  

  

 , og orloven med  

 dagpenge udsættes, udsættes lønretten tilsvarende.
9. Til § 11. Faderens  

 indtræden i moderens ret til fravær En far, der efter dagpengelovgivningen overtager moderens  

 ret til dagpenge i de første 14 uger efter fødslen, fordi moderen dør eller  

 på  

 grund af sygdom ikke kan passe barnet, har ret til lønnet orlov.
Faderens  

 arbejdsgiver er i så fald berettiget til dagpengerefusionen.
10. Til § 12. Løn Af administrative grunde er det fastsat, at lønnet orlov  

 skal holdes før ulønnet orlov.
En ansat kan således ikke vælge at holde  

 ulønnet  

 forældreorlov, før al lønnet forældreorlov, fædreorlov mv. er afviklet.
Som hovedregel forudsætter retten til løn under orlov, at  

 arbejdsgiveren i perioden modtager fuld dagpengerefusion.
Der er dog visse  

 undtagelser, som nu er udtrykkeligt opregnet i stk. 3. Der er ikke herved  

 sket  

 nogen ændring i forhold til de hidtil gældende betingelser om  

 dagpengerefusion.
 Forældre har efter dagpengeloven ret til at udstrække de  

 32 ugers forældreorlov med fulde dagpenge til 40 eller 46 ugers orlov med  

 forholdsmæssigt nedsatte dagpenge.
Hvis dagpengene nedsættes, bortfalder lønretten.
Det er  

 derfor vigtigt, at udstrækningen af dagpengene først får virkning  

  

 efter  

  

 det tidspunkt, hvor den lønnede orlov er afholdt.
11. Til § 13.  

 Lønberegning Ved beregning af gennemsnitslønnen for ansatte, der ikke  

 har ret til fuld løn under sygdom, fragår ferie-, fri- eller sygedage eller  

 andet lovligt forfald i beregningsperioden, således at indtægtsgrundlaget  

 svarer til den normale ugentlige indtægt, dvs. den løn, som den ansatte  

 sædvanligvis  

 modtager pr. uge for det normale antal arbejdsdage eller -timer.
Hvis der  

 foretages fradrag for sådant fravær, forlænges beregningsperioden med et  

 tilsvarende  

 antal dage.
 Det understreges dog, at almindelige arbejdsfri dage, der  

 ifølge tjenesteliste el.lign. indgår som et led i arbejdstilrettelæggelsen,  

 medregnes i perioden.
12. Til § 14.  

 Pensionsbidrag Overenskomstansatte og andre med forsikringsmæssige  

 pensionsordninger optjener normal pensionsret under al ulønnet orlov, uanset  

 om  

 de har ret til dagpenge.
Hvis en ansat udstrækker forældreorlovens 32 uger  

 til  

 40 eller 46 uger, optjenes der dog ikke pensionsret i de yderligere 8 eller  

 14  

 uger.
Arbejdsgiveren indbetaler normalt pensionsbidrag under orlov, hvor der  

 optjenes pensionsret.
Efter tjenestemandspensionslovens § 4, stk. 5, er der  

 fastsat tilsvarende vilkår for tjenestemænd og andre ansatte med  

 tjenestemandspensionsrettigheder.
Arbejdsgiveren indbetaler et  

 pensionsdækningsbidrag  

 på 15 pct. af den pensionsgivende løn for den pågældende periode til  

 Finanslovens § 36. Pensionsvæsenet, og perioden medregnes i pensionsalderen.
 Den udvidede pensionsdækning har virkning fra den 1. april  

 2005. Det betyder, at der kun optjenes pensionsret ud over de hidtil dækkede  

 14  

 uger for perioder, der ligger efter den 1. april 2005.
 Udvidelsen har således også virkning for ansatte, der har  

 påbegyndt orlov før 1. april 2005.
Kapitel 3. Omsorgsdage 13. Til § 15 Retten til omsorgsdage gælder for biologiske forældre,  

 adoptivforældre eller indehavere af forældremyndigheden, som barnet har  

 ophold hos.
Ved ophold forstås, at barnet enten har  

 adresse hos eller  

 regelmæssigt samkvem med den pågældende.
 De nye regler giver  

 en  

 ansat  

 ret til 2 omsorgsdage med løn pr. barn i hvert kalenderår til og  

 med det kalenderår, hvor barnet fylder 7 år (i alt op til 16 dage). Retten  

 til  

 2 omsorgsdage pr. kalenderår gælder, uanset på hvilket tidspunkt af året  

 ansættelsen sker.
 Retten til 2 omsorgsdage pr. år gælder også i forhold til  

 børn, der er født/modtaget på et tidspunkt, hvor den ansatte  

  

 ikke  

  

 var  

 omfattet af barselsaftalen.
Omsorgsdage efter den nye ordning kan ikke opspares.  

 Dagene bortfalder ved kalenderårets udløb og kan ikke konverteres til kontant  

 godtgørelse.
Det  

 gælder uanset, om  

 den ansatte har været afskåret  

 fra at bruge dagene på grund af f.eks. tjenestefrihed, ny barselsorlov eller  

 langvarig sygdom.
 Omsorgsdage fra det kalenderår, hvor barnet er  

 født/modtaget, kan dog overføres til det følgende kalenderår, uanset hvornår  

 i  

 kalenderåret barnet er født/modtaget.
Hvis en ansat inden for et kalenderår ansættes hos en  

 anden arbejdsgiver inden for aftalens område, medtages ikke-afholdte  

 omsorgsdage til det nye ansættelsesforhold.
Der skal ikke overføres penge i  

 den  

 forbindelse.
Det nye ansættelsesforhold giver ikke ret til yderligere 2  

 omsorgsdage.
Overgangsordningen Retten til omsorgsdage efter den nye ordning  herunder  

 retten til omsorgsdage for børn, der er født før 1. oktober 2005   

 gælder for  

 ansatte, der  

  

 nyansættes  

  

 pr. 1.  

 oktober 2005 eller senere, dvs. ansatte som  

  

 ikke  

  

 pr. 30. september 2005  

 var omfattet af et ansættelsesforhold, hvor barselsaftalen gjaldt.
Det kan  

 f.eks. være ansatte, der den 1. oktober 2005 eller senere overgår fra en  

 kommunal eller privat ansættelse.
Det kan også være ansatte, der tidligere  

 har  

 været ansat i staten mv., men hvis ansættelsesforhold er ophørt før den 30.  

 september 2005, eller ansatte, der overgår fra et ansættelsesforhold i staten  

 mv., der ikke var omfattet af barselsaftalens dækningsområde.
 En medarbejder, der før 1. oktober 2005 var ansat i en  

 stilling, der var omfattet af barselsaftalen, og som efter 1. oktober 2005  

 overgår  

  

 direkte  

  

 til anden ansættelse  

 i staten mv., betragtes således ikke som nyansat.
 Ansatte, der allerede  

  

 er  

  

 ansat inden for aftalens  

 område den 30. september 2005, er kun omfattet af de nye regler for børn, der  

 forventes født/modtaget den 1. oktober 2005 eller senere.
 Hvis den  

  

 forventede  

  

 fødsel/modtagelse ligger  

  

 før  

  

 1. oktober 2005, men den  

  

 faktiske  

  

 fødsel/-modtagelse først sker  

  

 efter  

  

 den 1. oktober 2005, og den ansatte ikke allerede har holdt omsorgsdage før  

 fødslen efter aftalen af 4. februar 2004, gælder de nye regler dog også.
 En  hel eller delvis  afvikling af de 10 omsorgsdage før  

 fødslen medfører således, at den ansatte ikke bliver omfattet af de nye  

 regler,  

 selv om fødslen rent faktisk sker den 1. oktober 2005 eller senere.  

 Eventuelle  

 dage, der ikke er holdt før fødslen, bibeholdes, jf. aftalens § 16.
 Overgangsordningen  

 vil blive nærmere beskrevet i barselsvejledningen  

.
14. Til § 16 Ansatte, der har fået omsorgsdage efter den tidligere  

 barselsaftale, bevarer eventuelle resterende dage efter 1. oktober 2005.
 Der gælder som hidtil ikke nogen tidsbegrænsning for  

 afvikling af dagene.
 Ved afvikling af dagene gælder bestemmelserne i  

 aftalens §§ 17  19.
Eventuelle ikke-afviklede omsorgsdage overføres ved  

 umiddelbar overgang til anden ansættelse inden for aftalens område.
Ved  

 umiddelbar overgang forstås, at det nye ansættelsesforhold ligger i  

  

 direkte  

  

 forlængelse af det tidligere.
I andre tilfælde bortfalder dagene ved  

 fratræden  

 og kan ikke konverteres til kontant godtgørelse.
 Sæsonansatte  

  

 , der løbende afskediges og genansættes  

 i forbindelse med sæsonslutning/-start, kan dog medtage eventuelle  

 omsorgsdage  

 ved genansættelsen, uanset at der ikke er tale om direkte overgang mellem to  

 ansættelser.
15. Til § 17 Fra 1. oktober 2005 har den ansatte ikke  

  

 ret  

  

 til at  

 holde dagene i tilknytning til orlov.
Men arbejdsgiveren bør imødekomme en  

 anmodning om afvikling af omsorgsdage, bortset fra de særlige tilfælde, hvor  

 fraværet vil være uforeneligt med tjenesten.
 Der gælder ingen varslingsfrister for omsorgsdage, men den  

 ansatte skal anmode om afvikling af omsorgsdage tidligst muligt.
Som hidtil gælder der ingen særlige betingelser om  

 anvendelsesformål.
Dagene kan således holdes, når der konkret er behov for  

 det,  

 f.eks. i forbindelse med barnets sygdom, institutionsstart, lægebesøg og  

 lignende.
 Adgangen til hel eller delvis tjenestefrihed med løn på  

 barns 1. sygedag berøres ikke af omsorgsdagsordningen.
 Ansættelsesmyndigheden skal føre regnskab over forbruget  

 af omsorgsdage, der opgøres i hele og halve arbejdsdage eller - efter aftale  

 -  

 i timer.
 For ansatte med ikke ubetydelige variationer i  

 arbejdsdagenes længde bør forbruget opgøres i timer, idet 1 omsorgsdag svarer  

 til 7,4 timer for en fuldtidsansat og for deltidsansatte en forholdsmæssig  

 del  

 heraf.
16. Til § 18 Efter de nye regler får den ansatte i alle tilfælde sin  

 sædvanlige løn på en omsorgsdag.
17. Til § 19 De nye regler betyder, at en omsorgsdag ikke længere  

 betragtes som holdt, hvis den ansatte bliver syg,  

  

 før  

  

 omsorgsdagen er  

 påbegyndt.
Bliver den ansatte syg eller får andet lovligt forfald,  

  

 efter  

  

 at  

 dagen er påbegyndt, betragtes dagen som afholdt.
Ikrafttræden Cirkulæret har virkning fra 1. april 2005. Samtidig  

 ophæves cirkulære nr. 9065 af 4. februar 2004 om barsel, adoption og  

 omsorgsdage (Perst. nr. 009-04).
 Cirkulære nr. 9065 af 4. februar 2004 finder dog fortsat  

 anvendelse indtil 1. oktober 2005 for så vidt angår omsorgsdage.
Finansministeriet, Personalestyrelsen, den  

 15. september 2005 Lisa Engmann Aftale om barsel, adoption og omsorgsdage (Barselsaftalen) Kapitel 1. Aftalens område § 1.  

  

 Aftalen gælder for tjenestemænd og  

 tjenestemandslignende ansatte.
Aftalen gælder endvidere for ansatte omfattet  

 af  

 overenskomster indgået på den ene side af eller efter bemyndigelse fra  

 Finansministeriet  

 og på den anden side af de underskrivende centralorganisationer eller  

 organisationer, der er tilsluttet disse.
Stk. 2.  

  

 Ansatte, der  

 ikke har ret til løn under sygdom, er omfattet af aftalen efter sammenlagt 1  

 års beskæftigelse inden for det pågældende ministerområde.
Ved opgørelsen  

 medregnes alle ansættelsesperioder (uanset beskæftigelsesgrad) af mindst 1  

 uges  

 varighed, der ligger inden for de sidste 2 år før det seneste  

 ansættelsesforholds  

 begyndelse.
 Kapitel 2. Orlov med løn mv.
Fravær i forbindelse med  

 graviditetsundersøgelser § 2.  

  

 En gravid ansat har ret til fravær med  

 løn i forbindelse med graviditetsundersøgelser, hvis undersøgelserne kun kan  

 finde sted i arbejdstiden.
Fraværet skal søges placeret til mindst mulig gene  

 for arbejdsgiveren.
Orlov før fødslen  

 (graviditetsorlov) § 3.  

  

 En gravid ansat har ret til løn under  

 orlov fra det tidspunkt, hvor arbejdsgiveren modtager fuld dagpengerefusion  

 efter lovbekendtgørelse nr. 1047 af 28. oktober 2004 om dagpenge ved sygdom  

 eller fødsel.
Den ansatte har dog altid ret til orlov med løn i 6. og 5. uge  

 før forventet fødsel.
Orlov før modtagelsen  

 (adoption) § 4.  

  

 En ansat, der skal modtage et  

 adoptivbarn i Danmark eller i udlandet, har ret til løn under orlov i den  

 periode før modtagelsen, hvor den pågældende har ret til dagpenge.
Orlov indtil 14 uger efter  

 fødslen/modtagelsen (barselsorlov, adoptionsorlov og fædreorlov) § 5.  

  

 Moderen har ret til løn under orlov i  

 indtil 14 uger efter fødslen.
Stk. 2.  

  

 Faderen har i  

 forbindelse med barnets fødsel ret til løn under orlov i indtil 2  

 sammenhængende  

 uger umiddelbart efter fødslen eller modtagelsen i hjemmet.
Efter aftale med  

 arbejdsgiveren kan de 2 uger placeres på et andet tidspunkt inden for de  

 første  

 14 uger efter fødslen.
 Stk. 3.  

  

 Adoptanter har  

 ret til løn under orlov én ad gangen i de første 14 uger efter modtagelsen af  

 barnet.
 Stk. 4.  

  

 Adoptanter har  

 dog samtidig ret til løn under orlov i indtil 2 sammenhængende uger inden for  

 de første 14 uger efter barnets modtagelse.
Orlov efter den 14. uge efter  

 fødslen/modtagelsen (forældreorlov) § 6.  

  

 En ansat har ret til løn i 10 af de 32  

 ugers forældreorlov, jf. dagpengelovens § 13, stk. 2. Hvis begge forældre er  

 omfattet af denne aftale, kan der dog højst udbetales løn i 10 uger for  

 forældrene tilsammen.
 Stk. 2.  

  

 En far  

 har ret til løn i yderligere 2  

 uger af de 32 ugers forældreorlov, jf. stk. 1.
 Stk. 3.  

  

 En adoptant har tilsvarende ret til løn i  

 yderligere 2 uger af de 32 ugers forældreorlov, jf. stk. 1. Hvis begge  

 forældre  

 er omfattet af denne aftale, kan der dog højst udbetales løn i 2 uger for  

 adoptanterne  

 tilsammen.
 Stk. 4.  

  

 Faderen/den  

 anden adoptant har ret til at placere lønnet forældreorlov inden for de  

 første  

 14 uger efter fødslen/modtagelsen.
Udskydelse af orlov § 7.  

  

 En ansat, der har udskudt  

 forældreorlov, jf. dagpengelovens § 13, stk. 5 og 6, kan tilsvarende udskyde  

 retten til løn efter § 6. Det er dog en forudsætning, at den pågældende  

 fortsat  

 er ansat hos samme arbejdsgiver.
Genoptagelse af arbejdet  

 under orlov § 8.  

  

 En ansat, der efter aftale med  

 arbejdsgiveren genoptager arbejdet delvis i en lønnet orlovsperiode med den  

 følge, at orloven forlænges, jf. dagpengelovens § 13, stk. 3, har ret til en  

 tilsvarende forlængelse af lønretten.
 Stk. 2.  

  

 En ansat, der  

 efter aftale med arbejdsgiveren genoptager arbejdet delvis i en lønnet  

 orlovsperiode,  

 uden at orloven forlænges, jf. dagpengelovens §  

 16 a, stk. 1, kan ikke forlænge  

 lønretten.
Barnets hospitalsindlæggelse § 9.  

  

 En ansat, hvis orlov forlænges på grund  

 af barnets hospitalsindlæggelse, jf. dagpengelovens § 15, stk. 2, har ret til  

 løn i den forlængede periode, hvis indlæggelsen sker i en lønnet  

 orlovsperiode.
 Stk. 2.  

  

 En ansat, hvis  

 orlov udsættes på grund af barnets hospitalsindlæggelse, jf. dagpengelovens §  

 15, stk. 3, har ret til løn i samme omfang som i den oprindelige  

 orlovsperiode.
Dødfødsel, barnets død eller  

 bortadoption § 10.  

  

 Hvis barnet er dødfødt, dør eller  

 bliver bortadopteret inden den 32. uge efter fødslen, har moderen ret til løn  

 under orlov i indtil 14 uger efter barnets død eller bortadoption.
Retten til  

 løn forudsætter, at den ansatte ikke allerede har udnyttet sin lønret efter  

 denne aftale.
 Stk. 2.  

  

 Hvis barnet er dødfødt, har faderen ret til løn  

 under orlov i 2 sammenhængende uger efter fødslen.
Stk. 3.  

  

 Hvis et  

 adopteret barn dør inden den 32. uge efter modtagelsen, har én af  

 adoptanterne  

 ret til løn under orlov i indtil 14 uger efter barnets død.
Retten til løn  

 forudsætter, at den ansatte ikke allerede har udnyttet sin lønret efter denne  

 aftale.
Faderens indtræden i moderens  

 ret til fravær § 11.  

  

 Når ganske særlige omstændigheder  

 taler for det, kan faderen indtræde i moderens ret til løn under orlov i de  

 første 14 uger efter fødslen.
Løn § 12.  

  

 Lønnet orlov holdes før ulønnet orlov.
 Stk. 2.  

  

 Retten  

 til løn under orlov efter dette kapitel er betinget af, at arbejdsgiveren  

 modtager  

 fuld dagpengerefusion efter dagpengeloven, svarende til det maksimale  

 dagpengebeløb  

 i forhold til den pågældendes beskæftigelsesgrad, jf. dog stk. 3.
Stk. 3.  

  

 Betingelsen om fuld dagpengerefusion til  

 arbejdsgiveren gælder ikke 1)  

 	  

 under fravær til  

 graviditetsundersøgelser 2)  

 	  

 under almindelig  

 graviditetsorlov i 6. og 5. uge før forventet fødsel 3)  

 	  

 under almindelig  

 graviditetsorlov i perioden fra 4. uge før forventet fødsel og indtil  

 fødslen,  

 når manglende dagpengeret og dermed refusionsadgang alene skyldes, at den  

 ansatte ikke opfylder dagpengelovgivningens beskæftigelseskrav 4)  

 	  

 når en ansat har  

 flere arbejdsgivere 5)  

 	  

 når manglende  

 dagpengeret og dermed refusionsadgang alene skyldes den ansattes  

 længerevarende  

 ophold uden for landets grænser.
Lønberegning § 13.  

  

 For ansatte, der har ret til fuld løn  

 under sygdom, beregnes lønnen under orlov på samme måde som under sygdom.
Stk. 2.  

  

 For andre  

 ansatte beregnes lønnen som gennemsnittet af de seneste 4 ugers lønindtægt  

 bestående  

 af timeløn, akkordløn, bonus samt eventuelle funktions- og  

 kvalifikationstillæg.
I beregningsgrundlaget indgår endvidere fast  

 påregnelige  

 arbejdsbestemte og arbejdstidsbestemte tillæg.
Den nævnte 4-ugers periode kan  

 for den enkelte personalegruppe fraviges efter lokalt fastsatte bestemmelser.
Pensionsbidrag § 14.  

  

 Under ulønnet orlov indbetaler  

 arbejdsgiveren sædvanligt arbejdsgiver- og egetbidrag til den ansattes  

 pensionsordning.
Hvis forældreorlovens 32 uger udstrækkes til 40 eller 46  

 uger,  

 indbetales der dog ikke pensionsbidrag i de yderligere 8 eller 14 uger.
Kapitel 3. Omsorgsdage § 15.  

  

 Biologiske forældre, adoptivforældre  

 og indehavere af forældremyndigheden har ret til 2 omsorgsdage pr. barn i  

 hvert  

 kalenderår til og med det kalenderår, hvor barnet fylder 7 år.
Barnet skal  

 have  

 ophold hos den ansatte.
 Stk. 2.  

  

 Ikke-afholdte omsorgsdage bortfalder ved  

 kalenderårets udløb og kan ikke konverteres til kontant godtgørelse.  

 Omsorgsdage fra det kalenderår, hvor barnet er født/modtaget, kan dog  

 overføres  

 til det følgende kalenderår.
 Stk. 3.  

  

 Hvis en ansat inden for et kalenderår ansættes hos  

 en anden arbejdsgiver inden for aftalens område, overføres ikke-afholdte  

 omsorgsdage til det nye ansættelsesforhold.
Stk. 4. Retten til omsorgsdage efter stk. 1-3 gælder for 1)  

 	  

 Ansatte, der ansættes  

 inden for aftalens område den 1. oktober 2005 eller senere 2)  

 	  

 Ansatte, der er ansat  

 inden for aftalens område pr. 30. september 2005, for så vidt angår børn, der  

 forventes født/modtaget den 1. oktober 2005 eller senere.
3)  

 	  

 Ansatte, der er ansat  

 inden for aftalens område pr. 30. september 2005, for så vidt angår børn, der  

 forventes født/modtaget før den 1. oktober 2005, men hvor den faktiske  

 fødsel/modtagelse sker den 1. oktober 2005 eller senere.
Det er dog en  

 forudsætning,  

 at den ansatte ikke har holdt omsorgsdage før fødslen efter reglerne i  

 aftalen  

 af 4. februar 2004.
 § 16.  

  

 Ansatte, der er ansat inden for  

 aftalens område pr. 30. september 2005, bevarer eventuelle ikke-afholdte  

 omsorgsdage, som de har opnået efter tidligere aftaler.
Stk. 2.  

  

 Hvis en ansat fratræder og i umiddelbar tilknytning  

 hertil overgår til anden ansættelse inden for aftalens område, overføres  

 ikke-afholdte omsorgsdage efter stk. 1 til det nye ansættelsesforhold.
I  

 andre  

 tilfælde bortfalder omsorgsdagene ved fratræden og kan ikke konverteres til  

 kontant godtgørelse.
§ 17.  

  

 En ansat, der ønsker at holde  

 omsorgsdage, skal meddele dette tidligst muligt.
Arbejdsgiveren bør  

 imødekomme  

 ønsket, medmindre fraværet vil være uforeneligt med tjenesten.
 Stk. 2.  

  

 Omsorgsdage kan holdes som hele eller halve dage.
 Stk. 3.  

  

 Efter aftale mellem den ansatte og arbejdsgiveren  

 kan omsorgsdage tillige afvikles som enkelttimer.
 Stk. 4.  

  

 Omsorgsdage kan holdes uafhængigt af den anden af  

 forældrenes eventuelle orlov.
 § 18.  

  

 På omsorgsdage har den ansatte ret til  

 sædvanlig løn, jf. § 13.
§ 19.  

  

 Hvis den ansatte bliver syg, før  

 omsorgsdagen er påbegyndt, betragtes dagen ikke som afholdt.
Hvis den ansatte  

 bliver syg eller får andet lovligt forfald på omsorgsdagen, betragtes dagen  

 som  

 afholdt.
Kapitel 4. Andre bestemmelser Uarbejdsdygtighed på grund af  

 graviditet og fødsel § 20.  

  

 Fravær som følge af uarbejdsdygtighed  

 på grund af graviditet og fødsel uden for det tidsrum, hvor den ansatte har  

 ret  

 til orlov efter ligebehandlingsloven, betragtes som sygefravær.
 Dokumentation mv.
 § 21.  

  

 En ansat skal efter anmodning  

 dokumentere tidspunktet for forventet fødsel, f.eks. ved kort fra  

 graviditetsundersøgelsen.
 Stk. 2.  

  

 En ansat skal  

 efter anmodning dokumentere, at adoptionsmyndighederne kræver, at barnet  

 hentes  

 på sit opholdssted, jf. § 4.
 Stk. 3.  

  

 En ansat skal  

 efter anmodning fremskaffe eller bekræfte oplysninger, der er nødvendige ved  

 bedømmelsen af arbejdsgiverens krav på dagpengerefusion.
 Stk. 4.  

  

 En ansat skal  

 efter anmodning give de oplysninger om den anden af forældrenes evt.  

 afholdelse/forlængelse/udsættelse  

 af orlov, som er nødvendige for vurderingen af, om betingelserne for ret til  

 orlov og løn efter denne aftale er opfyldt.
Kapitel 5. Ikrafttrædelses- og  

 overgangsbestemmelser § 22.  

  

 Aftalen har virkning fra 1. april  

 2005. Samtidig ophæves aftale af 4. februar 2004 om barsel, adoption og  

 omsorgsdage.
 Stk. 2.  

  

 Reglerne i kap. 3 om omsorgsdage har dog først  

 virkning fra 1. oktober 2005. Indtil da gælder bestemmelserne i kap. 3 i  

 aftale  

 af 4. februar 2004 om barsel, adoption og omsorgsdage.
 Stk. 3.  

  

 Aftalen kan  

 opsiges skriftligt med 3 måneders varsel til en 1. april, dog tidligst til 1.  

 april 2008.
København, den 15. september 2005 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Akademikernes Centralorganisation Sine Sunesen Lærernes Centralorganisation Anders Bondo  

 Christensen Overenskomstansattes Centralorganisation Finn Busse Jensen Finansministeriet P.M.V.
 E.B.
