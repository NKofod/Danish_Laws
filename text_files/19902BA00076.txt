Nr BSF 76 Forslag til folketingsbeslutning om fjernelse af køns- og  

 invaliditetsrisikobetinget diskrimination i arbejdsmarkedspensionsordninger Fremsat af Lilli Gyldenkilde (SF) Tommy Dinesen (SF) Gade (SF) Rahbæk  

 Møller (SF) den 30. april 1991 Folketinget pålægger regeringen senest ved begyndelsen af folketingsåret 1991-92 at fremsætte lovforslag med ikrafttrædelse den 1. marts 1993, der sikrer, at størrelsen af den pensionsydelse, der udbetales fra arbejdsmarkedspensionsordninger, hverken kommer til at afhænge af:
1. modtagerens køn eller 2. forskelle i invaliditetsrisiko mellem deltagerne i forskellige  

 arbejdsmarkedspensionsordninger.
Bemærkninger til forslaget Almindelige bemærkninger Dette forslag forudsætter, at der indføres arbejdsmarkedspension for alle,  

 jf.
SF's beslutningsforslag herom, som er fremsat dags dato, og det skal også  

 ses i sammenhæng med SF's forslag til folketingsbeslutning om solidarisk og  

 demokratisk ATP.
 Arbejdsmarkedspensionsordningerne vil i fravær af offentlig regulering  

 diskriminere kvinder og grupper med høj invaliditetsrisiko. Årsagen hertil  

 er, at:
- kvinder lever længere end mænd, hvorfor der for en given pensionskapital  

 er en lavere årlig ydelse til rådighed, og - grupper med høj invaliditetsrisiko - det er ofte grupper med lav løn og  

 hårdt arbejde - skal bruge flere penge på invaliditetsydelse, hvorfor der  

 bliver mindre tilbage til alderspension.
 Sådanne skævheder er dybt urimelige og kan fjernes.
Bemærkninger til de enkelte punkter Ad 1 Det vil være dybt urimeligt, hvis kvinder i pensionsalderen får færre  

 penge til rådighed end mænd med en identisk erhvervs- og  

 »løn«-karriere.
Dette synspunkt er også lagt til grund for  

 ATP-ordningen, hvor udbetalingerne ikke afhænger af modtagerens køn.
Der  

 foreligger endvidere et udkast til et EF-direktiv om ligebehandling af mænd  

 og kvinder i sociale sikringsordninger, der forbyder sådan diskrimination.
 Beregninger fra Arbejdsmarkedspensionsudvalget viser, at forskellen kan  

 udgøre 25-30 pct., men at den dog er mindre, hvis  

 arbejdsmarkedspensionsordningen omfatter ægtefællepension, jf. bilag 9 til  

 Arbejdsmarkedspensionsudvalgets redegørelse, underbilag 8,  

 Arbejdsministeriet, december 1988. Dette skal lægges oven i den forskel, der  

 opstår, fordi kvinder i gennemsnit er lavere lønnede end mænd.
 Konkret kan lighed sikres ved, at:
a.
Den enkelte pensionsordning pålægges at beregne ydelserne på et såkaldt  

 unisexgrundlag, dvs. uden hensyn til modtagerens køn.
Enkelte pensionskasser  

 bruger i forvejen dette princip, f.eks.
Juristernes og Økonomernes  

 Pensionskasse.
b.
Der laves en udligningsordning mellem forskellige pensionsordninger  

 (kasser og selskaber), der skal balancere økonomisk og sikre, at  

 kønssammensætningen i den enkelte ordning ikke får betydning for  

 ydelsesniveauet.
Uden en sådan udligningsordning vil ydelserne i ordninger  

 med et flertal af kvinder systematisk blive lavere end ydelserne i ordninger  

 med et flertal af mænd.
Det kan igen give en vis tendens til, at kvinderne  

 bliver isoleret i egne kasser, fordi faggrupper af mænd kan tjene på at danne  

 egne ordninger eller slutte sig til andre mandeordninger.
Udligningsordningen  

 kan give anledning til en vis spekulation med hensyn til sammensætningen af  

 ydelserne i en ordning.
For at undgå dette bør udligningen formentlig foregå  

 på grundlag af passende fastsatte »normalvilkår« (analogt til at  

 udligningen af udgifter mellem kommunerne sker på grundlag af udgiftsbehov og  

 ikke faktiske udgifter).
Ad 2 Typisk en fjerdedel af indbetalingerne til en arbejdsmarkedspension går  

 til dækning af invalidepension.
Men andelen varierer afhængigt af, hvilke  

 faggrupper der er omfattet af ordningen.
Grupper med høj risiko bruger en  

 større del og får derfor mindre tilovers til alderspension.
Det er ofte  

 grupper, der allerede er dårligt stillet med hensyn til løn og arbejdsvilkår.  

 At de også skal snydes med hensyn til den pensionsydelse, de modtager, er en  

 utålelig hån.
 I ovennævnte rapport fra et underudvalg under  

 Arbejdsmarkedspensionsudvalget hedder det da også: »Det er det  

 overvejende synspunkt i underudvalget, at risikospørgsmålet er velegnet til  

 løsning gennem en fælles udligningsordning omfattende alle eller store  

 grupper af arbejdsmarkedspensionsordninger.« (S. 220).
 Udligningen kan formentlig nemmest ske ved etablering af et gensidigt  

 forsikringsselskab.
