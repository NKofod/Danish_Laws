 I medfør af § 210 g, stk. 2, i lov om forsikringsvirksomhed, jf.
lovbekendtgørelse nr. 963 af 29. november 1994, og efter forhandling med Arbejdsskadestyrelsen fastsættes:
 § 1.  Med henblik på at udligne udgifterne ved  

 erstatning for følger af erhvervssygdomme er der etableret en fællesordning  

 (pool) til overtagelse af erhvervssygdomsrisici.
 § 2.  For poolen gælder de i bilaget til  

 bekendtgørelsen anførte vedtægter.
 § 3.  Bekendtgørelsen træder i kraft den 15. april  

 1995. Bekendtgørelsen har virkning fra det kalenderår, som begyndte den 1.  

 januar 1995.
 Stk. 2.  Samtidig ophæves bekendtgørelse nr. 99 af 4.  

 marts 1993 om en fællesordning (pool) til overtagelse af  

 erhvervssygdomsrisici.
Finanstilsynet, den 27. marts 1995 Eigil Mølgaard / Heidi Jensen Bilag Vedtægter for en fællesordning (pool) til overtagelse af  

 erhvervssygdomsrisici Formål § 1.  Poolen har til formål blandt de deltagende  

 forsikringsselskaber at udligne udgifterne ved erstatning for følger af  

 erhvervssygdomme efter lov om forsikring mod følger af arbejdsskade (FFA).  

 Udligningen skal ske på en for de deltagende selskaber  

 ikke-konkurrenceforvridende måde.
Definitioner § 2.  Ved erhvervssygdomme forstås erhvervssygdomme  

 som nævnt i FFA § 10.
 Stk. 2.  For erhvervssygdomme efter Lov om forsikring  

 mod følger af ulykkestilfælde, Lov om arbejdsskadeforsikring, Anordning for  

 Grønland om forsikring mod følger af ulykkestilfælde og Anordning for  

 Grønland om arbejdsskadeforsikring finder vedtægternes bestemmelser  

 tilsvarende anvendelse.
Deltagerkredsen § 3.  Berettiget og forpligtet til at deltage i poolen  

 er alle selskaber, der har koncession til dækning af risici ved  

 erhvervssygdomme.
 Stk. 2.  Bestemmelsen i stk. 1 gælder dog ikke for  

 Ulykkesforsikringsforbundet for Dansk Fiskeri, Ulykkesforsikringsforbundet  

 for Dansk Søfart samt selskaber, som alene har koncession til indirekte  

 tegning af arbejdsskadeforsikringer (genforsikring).
Anmeldeberettigede og -pligtige udgifter § 4.  Til poolen anmeldes alle erstatningsudgifter  

 vedrørende skader, som af Arbejdsskadestyrelsen afgøres som erhvervssygdomme.
 Stk. 2.  Erstatningsudgifter vedrørende skader, som  

 omtalt i FFA §§ 5, 6, 45 og 48 skal dog ikke anmeldes til poolen.
Udligning af erstatningsudgifter ved erhvervssygdomme § 5.  Med virkning fra det kalenderår, som påbegyndes  

 den 1. januar 1993, udlignes mellem de deltagende selskaber de til poolen  

 anmeldte erstatningsudgifter i overensstemmelse med §§ 6-8.
Opgørelse af erstatningsudgifterne ved erhvervssygdomme § 6.  Erstatningsudgifterne opgøres for hvert  

 kalenderår som summen af følgende poster:
a.
Betalte erstatninger i kalenderåret vedrørende ydelser efter FFA §§ 19,  

 22 og 30.
b.
Erstatninger efter FFA §§ 32, 33, 35, 36, 37 og 38 for skader med  

 udbetalings- eller hensættelsesdato i kalenderåret.
Erstatningsbeløbet for  

 den enkelte skade andrager det til den tilkendte løbende ydelse svarende  

 kapitalbeløb eller hensættelse for løbende ydelser på afgørelsestidspunktet  

 efter de til enhver tid af Arbejdsskadestyrelsen eller Finanstilsynet  

 fastsatte regler herfor.
c. Ændringer efter FFA § 34 i erstatninger (revisionsafgørelser) med  

 udbetalings- eller hensættelsesdato i kalenderåret.
Erstatningsbeløbet  

 opgøres som forskellen imellem det senest forud afgjorte erstatningsbeløb og  

 det ved ændringerne afgjorte erstatningsbeløb, jf. pkt. b. ovenfor.
Ved  

 nedsættelse eller bortfald af løbende ydelser efter FFA § 32 kan der  

 fremkomme et provenu.
Ved løbende ydelser efter FFA § 32 fastsættes det  

 senest forud afgjorte erstatningsbeløb som størrelsen af hensættelsen for  

 løbende ydelser umiddelbart før revisionsafgørelsen.
Opgørelse af deltagerselskabernes andel af poolens tilsvar § 7.  De i henhold til § 6 opgjorte  

 erstatningsudgifter pålignes det enkelte selskab efter bestyrelsens nærmere  

 bestemmelse.
Udligning af medlemsselskabernes mellemværende med poolen § 8.  Differencen for det enkelte selskab imellem  

 selskabets forpligtelse over for poolen i henhold til § 7 og de af selskabet  

 i henhold til § 6 indberettede erstatningsudgifter, udlignes kontant efter  

 bestyrelsens nærmere bestemmelse.
Generalforsamling § 9.  Ordinær generalforsamling afholdes inden  

 udgangen af hvert års december måned og indkaldes skriftligt med mindst 8  

 dages og højst 21 dages varsel.
Stk. 2.  Ekstraordinær generalforsamling afholdes, når  

 mindst halvdelen af bestyrelsen eller to af de stemmeberettigede selskaber  

 ønsker det.
Generalforsamlingen indkaldes med det i stk. 1 omtalte varsel og  

 skal finde sted inden en måned efter fremsættelsen af begæringen derom.
Stk. 3.  På generalforsamlingen har hvert selskab i  

 deltagerkredsen, jf. § 3, 1 stemme for hvert påbegyndt antal 5.000 forsikrede  

 helårsarbejdere som anført i det senest reviderede og godkendte  

 fordelingsregnskab, jf. § 12. Uanset størrelse kan intet selskab have flere  

 end 50% af stemmerne.
Såfremt et selskab repræsenterer mindst 95% af  

 stemmerne, har det dog 75% af stemmerne.
Der kan stemmes ved fuldmagt.
Stk. 4.  Ved opgørelsen af antal forsikrede  

 helårsarbejdere i henhold til stk. 3 ses bort fra helårsarbejdere, som er  

 ansat hos de i FFA § 45 omtalte arbejdsgivere.
Endvidere ses bort fra  

 helårsarbejdere, som er ansat hos de i FFA § 46 omtalte arbejdsgivere, dersom  

 selskabet ikke efter sin koncession kan dække erhvervssygdomsrisikoen hos de  

 pågældende helårsarbejdere.
 Stk. 5.  Dagsorden for generalforsamlingen skal udsendes  

 samtidig med indkaldelsen dertil.
 Stk. 6.  Dagsordenen for den ordinære generalforsamling  

 skal indeholde følgende punkter:
 1. Beretning om poolens virksomhed siden sidste  

 generalforsamling.
 2. Fremlæggelse til godkendelse af det siden sidste  

 generalforsamling afsluttede og reviderede regnskab over udgifterne til  

 erhvervssygdomme henholdsvis medlemsselskabernes andel af poolens tilsvar  

 (fordelingsregnskabet).
 3. Fremlæggelse til godkendelse af det siden sidste  

 generalforsamling afsluttede og reviderede regnskab for poolens  

 administration (administrationsregnskabet).
 4. Valg af bestyrelse.
 5. Valg af revisor.
Bestyrelse § 10.  Poolens bestyrelse, der består af mindst 3 og  

 højest 6 medlemmer, vælges efter forholdstalsmetode på den ordinære  

 generalforsamling.
Ved tildeling af antal bestyrelsesposter anvendes  

 divisorerne 1, 2, 3, 4, 5. Samtlige bestyrelsesmedlemmer afgår ved hvert års  

 ordinære generalforsamling.
Genvalg kan finde sted.
 Stk. 2.  Ved valg til bestyrelsen kan der dannes  

 valggrupper.
Stk. 3.  Intet selskab og ingen valggruppe kan besætte  

 mere end 50% af bestyrelsesposterne.
Reglerne i § 9, stk. 3, 3. punktum,  

 finder dog tilsvarende anvendelse.
 Stk. 4.  Bestyrelsen vælger blandt sine medlemmer en  

 formand samt en næstformand og fastsætter selv sin forretningsorden.
 Stk. 5.  Bestyrelsen administrerer poolen og kan træffe  

 bestemmelse i spørgsmål om vedtægternes anvendelse og fortolkning.  

 Bestyrelsen træffer sine afgørelser ved almindelig stemmeflerhed.
Stk. 6.  Uanset bestemmelsen i stk. 5, 1. punktum, er  

 bestyrelsen berettiget til - og såfremt et selskab forlanger det forpligtet  

 til - at indhente udtalelse fra de offentlige myndigheder, hvorunder  

 administrationen af arbejdsskadeforsikringslovgivningen hører.
Et selskab har  

 ret til at få bestyrelsens afgørelse pådømt ved en dansk domstol.
 Stk. 7.  Bestyrelsen er berettiget til at afkræve  

 selskaberne alle oplysninger, som den finder er af betydning for opnåelse af  

 poolens formål og foreskriver herunder formen og tidspunktet for de  

 indberetninger, selskaberne afgiver til poolen.
 Stk. 8.  Bestyrelsen kan antage den fornødne lønnede  

 medhjælp.
Revision § 11.  Revision af poolens regnskaber foretages af en  

 af generalforsamlingen valgt statsautoriseret revisor.
Revisor vælges for et  

 år ad gangen.
Genvalg kan finde sted.
Regnskab for de til poolen anmeldte erstatningsudgifter § 12.  Poolens regnskabsår er kalenderåret.
 Stk. 2.  De til poolen anmeldte erstatningsudgifter  

 opgøres snarest muligt efter udløbet af regnskabsåret og fordeles på de  

 deltagende selskaber i henhold til § 7.
Regnskab for poolens administration § 13.  Poolens regnskabsår er kalenderåret.
 Stk. 2.  Poolens indtægter og udgifter i et regnskabsår  

 opgøres snarest muligt efter udløbet deraf og fordeles på de deltagende  

 selskaber i henhold til § 7.
 Stk. 3.  Bestyrelsen er berettiget til at foretage  

 forskudsvise opkrævninger i løbet af et regnskabsår i det omfang, den finder  

 det hensigtsmæssigt eller nødvendigt for poolens administration.
Hæftelse § 14.  Selskaberne hæfter solidarisk for de i § 10,  

 stk. 8, og § 11 omhandlede udgifter til poolens administration mv.
 Stk. 2.  For poolens forpligtelser med hensyn til  

 udgifter til de af poolen omfattede skader hæfter hvert enkelt selskab i  

 forhold til sine forpligtelser i henhold til § 8.
Vedtægtsændringer § 15.  Ændring af vedtægterne kan ske i henhold til  

 beslutning truffet af en generalforsamling med mindst 3/4 af de på  

 generalforsamlingen repræsenterede og stemmeberettigede stemmer.
Indholdet af  

 de foreslåede vedtægtsændringer skal fremgå af indkaldelsen.
 Stk. 2.  Vedtægtsændringer skal vedtages mindst 2  

 måneder forud for ikrafttrædelsestidspunktet.
 Stk. 3.  Vedtægtsændringer skal for at være gyldige  

 godkendes af Finanstilsynet.
