 I henhold til § 64, stk. 4, i lov om erhvervsuddannelser, jf.  

 lovbekendtgørelse nr. 668 af 29. juli 1992 fastsættes:
Tvistighedsnævnets opgaver § 1.  Tvistighedsnævnet behandler tvistigheder mellem  

 elever og virksomheder, jf. § 65 i erhvervsuddannelsesloven og træffer  

 afgørelse i sådanne sager.
Tvistighedsnævnets sammensætning § 2.  Tvistighedsnævnet består af en formand og 4  

 faste medlemmer.
 § 3.  Nævnet tiltrædes for hver sag af 2 medlemmer  

 udpeget af de forhandlingsberettigede organisationer inden for det pågældende  

 erhvervsområde, jf. § 10.
 § 4.  For nævnets virksomhed gælder forvaltningslovens  

 regler.
 § 5.  Spørgsmålet om, hvorvidt et medlem ikke skal  

 deltage i behandlingen af en sag på grund af inhabilitet, skal så vidt muligt  

 afgøres, inden nævnets behandling af selve sagen begynder.
 Stk. 2.  Nævnets medlemmer har tavshedspligt efter  

 straffelovens regler om tavshedspligt for personer, der virker i offentlig  

 tjeneste eller hverv.
 § 6.  Undervisnings- og Forskningsministeriet stiller  

 sekretariatsbistand til rådighed for nævnet.
Fremgangsmåde i sager om tvistigheder § 7.  Tvistigheder kan ikke indbringes for  

 Tvistighedsnævnet, forinden forlig har været forsøgt for det faglige udvalg,  

 jf. erhvervsuddannelseslovens § 63.
 § 8.  Den, der ønsker en sag behandlet af  

 Tvistighedsnævnet, skal skriftligt indbringe sagen for nævnet.
 Stk. 2.  Klagen skal indeholde oplysninger om sagens  

 parter og nærmere angive, hvad sagen drejer sig om, hvorledes klageren ønsker  

 sagen afgjort, og hvilke argumenter der støtter klagerens opfattelse.
 Stk. 3.  Klagen skal være ledsaget af en kopi af  

 uddannelsesaftalen samt kopier af dokumenter, som er af betydning for sagen.
Stk. 4.  Det skal tillige oplyses, om der i forbindelse  

 med en evt. mundtlig behandling af sagen for nævnet ønskes afgivet forklaring  

 af parterne eller andre personer.
For andre end sagens parter oplyses tillige  

 navn og evt. adresse.
 Stk. 5.  Såfremt det fremgår af sagen, at  

 forligsforhandlinger har været forsøgt af andre end det faglige udvalg,  

 sender nævnets sekretariat straks sagen til det faglige udvalg med henblik  

 på, at dette kan foretage forligsbestræbelser efter erhvervsuddannelseslovens  

 § 63. Såfremt det faglige udvalg erklærer, at det anser forligsbestræbelserne  

 for udtømte, kan sagen fremmes for nævnet, jf. § 7.
 Stk. 6.  Er der uenighed mellem parterne, om der er  

 indgået en uddannelsesaftale efter erhvervsuddannelsesloven, kan nævnets  

 formand, uanset bestemmelsen i stk. 3, i ganske særlige tilfælde beslutte, at  

 nævnet behandler sagen.
§ 9.  Nævnet sender straks et eksemplar af klagen og  

 bilag til den, der er klaget over (indklagede), og giver samtidig den  

 pågældende lejlighed til at fremkomme med et skriftligt svar inden for en  

 fastsat frist.
Fristen må normalt ikke være kortere end 14 dage.  

 Fremsendelsen til indklagede skal ske ved rekommanderet brev eller på anden  

 betryggende måde.
Stk. 2.  Svaret skal nærmere angive indklagedes stilling  

 til klagen, hvorledes indklagede ønsker sagen afgjort, og de argumenter, der  

 støtter indklagedes opfattelse.
Kopier af dokumenter, der anses for at have  

 betydning for sagen, skal medsendes.
Det skal endvidere angives, om der ved  

 en mundtlig forhandling ønskes afgivet forklaring af parterne eller andre  

 personer.
For andre end sagens parter oplyses tillige navn og evt. adresse.
 Stk. 3.  Nævnet skal meddele indklagede, at sagen -  

 såfremt svar ikke afgives - vil blive afgjort på grundlag af klagen med bilag  

 suppleret med de yderligere oplysninger, som nævnet finder fornødne for  

 sagens afgørelse, jf. § 15, stk. 1.
 Stk. 4.  Når indklagedes svar er modtaget, sender nævnet  

 et eksemplar heraf til klageren.
Tvistighedsnævnets virke § 10.  Nævnet anmoder de forhandlingsberettigede  

 organisationer inden for det pågældende erhvervsområde om at udpege hver et  

 medlem, jf. § 3. Udpegningen skal ske inden for en fastsat frist, normalt 14  

 dage.
§ 11.  Indkaldelse til mundtlig forhandling i nævnet  

 sker snarest muligt.
Tidspunktet fastsættes så vidt muligt efter forhandling  

 med parterne.
 Stk. 2.  Mødet holdes i København, medmindre andet  

 bestemmes af nævnets formand.
 § 12.  I forbindelse med behandling af sagen i nævnet  

 skal klageren og indklagede møde personligt for nævnet, medmindre de har  

 lovligt forfald.
 Stk. 2.  Afhøring af parter og vidner sker ved  

 formanden.
§ 13.  Hvis klageren eller indklagede eller et af de  

 særligt udpegede medlemmer i nævnet har lovligt forfald, kan formanden  

 udsætte mødet i kortest mulig tid.
Formanden kan tillige udsætte mødet, når  

 det er nødvendigt for sagens afgørelse.
§ 14.  Såfremt klageren ikke møder i forbindelse med  

 sagens behandling for nævnet, bortfalder sagen, medmindre der foreligger  

 oplysninger om, at han har lovligt forfald.
Afgørelsen af, om en sag skal  

 bortfalde, træffes af formanden.
 § 15.  Såfremt indklagede ikke afgiver svarskrift, jf.  

 § 9, afgøres sagen på det foreliggende grundlag, medmindre nævnet ønsker  

 yderligere oplysninger fra klageren.
 Stk. 2.  Såfremt eventuelle nye oplysninger, jf. stk. 1,  

 er af afgørende betydning for sagens udfald, skal sådanne oplysninger  

 forelægges for indklagede, forinden nævnet træffer afgørelse i sagen.  

 Reglerne i § 9, stk. 1, finder anvendelse i sådanne tilfælde.
 Stk. 3.  Såfremt indklagede, skønt lovligt indvarslet,  

 udebliver fra den mundtlige behandling i nævnet efter at have afgivet  

 svarskrift, fremmes sagen på grundlag af de foreliggende dokumenter og de  

 forklaringer, der afgives for nævnet.
Tvistighedsnævnets afgørelser § 16.  Såfremt sagen ikke forliges ved mødet i nævnet,  

 træffer nævnet afgørelse i sagen ved kendelse.
Ved kendelsen kan en  

 uddannelsesaftale ophæves, ligesom der kan tilkendes den skadelidte  

 erstatning.
Stk. 2.  Afgørelsen træffes ved stemmeflerhed.
Såfremt  

 der ikke kan opnås flertal for en afgørelse, er formandens stemme  

 udslaggivende.
 Stk. 3.  Nævnets afgørelser skal indeholde en afgørelse  

 af, hvorledes der skal forholdes med omkostningerne i forbindelse med sagen.
 Stk. 4.  Nævnets afgørelser og de forlig, der indgås for  

 nævnet, kan fuldbyrdes efter retsplejelovens regler om tvangsfuldbyrdelse af  

 domme og indenretlige forlig.
Anke af tvistighedsnævnets afgørelser § 17.  Nævnets afgørelse kan senest 8 uger efter, at  

 nævnet har truffet afgørelse, af sagens parter indbringes for domstolene, jf.  

 erhvervsuddannelseslovens § 65, stk. 4.
Udgifter i forbindelse med nævnets virke § 18.  Udgifter i forbindelse med nævnets virksomhed  

 vedrørende lokaler, kontorhold m.v. samt eventuelt rejseudgifter til nævnets  

 medlemmer og sekretærer afholdes af statskassen.
§ 19.  Rejseudgifter og diæter til elever i  

 forbindelse med møde i nævnet om en sag kan efter formandens bestemmelse  

 afholdes af statskassen.
Udgifterne dækkes efter billigste satser i de  

 regler, som er fastsat for statens tjenestemænd om time- og dagpenge og om  

 befordringsgodtgørelse.
 Stk. 2.  Rejseudgifter og godtgørelse til de af parterne  

 udpegede personer, som skal afgive forklaring for nævnet, kan efter  

 formandens bestemmelse dækkes af statskassen efter samme satser, som gælder  

 vedrørende vidner i henhold til retsplejeloven.
Overgangsordninger § 20.  Tvistighedsnævnet overtager og færdigbehandler  

 sager, der ikke er afsluttet den 31. december 1990, fra Ikrafttræden § 21.  Bekendtgørelsen træder i kraft 18. november  

 1992, og har virkning fra 1. januar 1991.
 Stk. 2.  Bekendtgørelse nr. 400 af 15. august 1978 om  

 nævnet til behandling af tvistigheder mellem efg-elever og  

 praktikvirksomheder (Tvistighedsnævnet) og bekendtgørelse nr. 202 af 10.  

 april 1987 om de i henhold til lov om lærlingeforhold nedsatte  

 voldgiftsretters virksomhed ophæves.
