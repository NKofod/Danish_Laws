Under behandlingsforløbet fortalte patienten, at det aftenen  

 forinden havde givet et knæk i ryggen i forbindelse med en  

 forløftning, således at patienten knapt havde kunnet komme i  

 seng.
Kiropraktoren fandt bevægeligheden i ryggen indskrænket, og  

 der blev fundet ømhed over begge led mellem ryg og hofte.  

 Kiropraktoren beskrev forløftningstraumet med efterfølgende  

 kraftige smerter i lænden, med smerter ned i venstre ben til og med  

 hælen.
Manipulationsbehandlingen blev fortsat, og kiropraktoren  

 anførte i journalen, at behandlingerne desværre ikke havde nogen  

 større effekt.
Patienten oplyste til sagen, at der under  

 behandlingsforløbet kom tiltagende smerter.
Utilstrækkelig undersøgelse forud  

 for manipulationsbehandling Patientklagenævnet fandt, at kiropraktoren burde  

 have udført en egentlig objektiv undersøgelse, herunder  

 neurologisk undersøgelse og ortopædiske prøver, og at  

 kiropraktoren ved undladelse heraf indledte manipulationsbehandling på  

 et utilstrækkeligt grundlag.
Videre fandt nævnet, at kiropraktoren også ved  

 konsultationen dagen efter forløftningstraumet burde have foretaget en  

 egentlig objektiv undersøgelse af patienten, herunder neurologisk  

 undersøgelse og ortopædiske prøver.  

 Forløftningstraumet, blev af kiropraktoren beskrevet som kraftigt.
Ved  

 undladelse heraf  fortsatte kiropraktoren manipulationsbehandling på et  

 utilstrækkeligt grundlag.
Der var nævnets opfattelse, at kiropraktoren alene  

 på baggrund af den manglende effekt af behandlingen burde have  

 foretaget en revurdering af behandlingen, en fornyet undersøgelse og  

 eventuelt en viderehenvisning af patienten til egen læge.
Undladelse  

 heraf er ikke i overensstemmelse med god og forsvarlig standard for  

 kiropraktorbehandling.
