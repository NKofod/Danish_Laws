 Til samtlige aut. dyrefoderfabrikker og de tilsynsførende dyrlæger ved  

 disse.
 Hoslagt fremsendes kopi af skrivelse af 5. juli 1978 fra Statens  

 Foderstofkontrol, bilagt eksemplar af landbrugsministeriets bekendtgørelse  

 nr. 528 af 12. oktober 1977 om tilsætningsstoffer til foderstoffer, idet man  

 skal meddele, at veterinærdirektoratet med Statens Foderstofkontrol har  

 aftalt, at de tilsynsførende dyrlæger kan medvirke ved kontrollen med  

 overholdelsen af bekendtgørelsens bestemmelser ved som led i tilsynet at  

 påse, at der ikke på de omhandlede virksomheder opbevares tilsætningsstoffer,  

 som ikke er tilladt anvendt til foderstoffer, og at bekendtgørelsens  

 bestemmelser om deklaration følges.
Som nævnt i næstsidste afsnit i medfølgende skrivelse er det ikke ved  

 aftalen forudsat, at de tilsynsførende dyrlæger skal udtage prøver, idet  

 dette vil ske ved foderstofkontrollens foranstaltning.
Indberetning af  

 konstaterede overtrædelser sker igennem veterinærdirektoratet til Statens  

 Foderstofkontrol.
 Veterinærdirektoratet har til Statens Foderstofkontrol fremsendt de i  

 skrivelsens sidste afsnit udbedte lister.
 P.V.V.
K.
Andreasen Statens Foderstofkontrol 5. juli 1978 Vedlagt fremsendes 40 eksemplarer af bekendtgørelse nr. 529 af 12. oktober  

 1977 om tilsætningsstoffer til foderstoffer til brug for den interne kontrol  

 med bestemmelsernes overholdelse i de af veterinærdirektoratet autoriserede  

 virksomheder til fremstilling af hunde- og kattefoder.
Kontrollen vil efter  

 aftale med veterinærdirektoratet blive udført af den tilsynsførende dyrlæge.
 Kontrollen vil i hovedsagen bestå i tilsyn med, at den pågældende  

 virksomhed kun anvender godkendte tilsætningsstoffer og deklarerer disse i  

 overensstemmelse med forskrifterne.
 Som det fremgår af bilaget til bekendtgørelsen, må der i hunde- og  

 kattefoder kun anvendes de i følgende stofgrupper anførte tilsætningsstoffer:
B.
Antioxydanter.
C.
Aromastoffer.
E.
Emulgatorer, stabilisatorer, fortyknings- og geleringsmidler, bortset  

 fra tilsætningsstofferne E. 487, E. 488 og E. 489.
F.
Visse farvestoffer.
G.
Konserveringsmidler.
H.
Vitaminer.
I.
Mikromineraler bortset fra Selen.
L.
Bindemidler, antiklumpningsmidler og koaguleringsmidler.
 Ifølge bekendtgørelsens § 9 skal de ovennævnte stofgrupper deklareres  

 således på varens emballage:
 Stofgrupperne B, F, G og L: Tilsætningsstoffets navn.
Stofgruppe H: For vitaminerne A-, D- og E, angives navn, mængde og sidste  

 gyldighedsdato for indholdsgarantien, Stofgrupperne H og I: For andre vitaminer end A-, D- og E, samt for  

 mikromineralstoffer må angivelse af indhold på emballagen kun ske, såfremt  

 indholdet af stofferne kan kontrolleres ved de officielle analysemetoder.  

 Såfremt sådanne angives, skal der for mikromineralstoffer angives navn og  

 mængde, og for vitaminerne navn, mængde og sidste gyldighedsdato for  

 indholdsgaranti.
Deklaration af mængder, jfr. bekendtgørelse § 9, stk. 5 kan for hunde- og  

 kattefoder angives pr. 100 g.
Bekendtgørelse herom vil snarest fremkomme.
 Det tilføjes, at ved udførsel af varer til andre medlemsstater i EF skal  

 de foreskrevne oplysninger være anført på mindst et af bestemmelseslandets  

 sprog, jfr. bekendtgørelsens § 20.
 Den anordnede kontrol forudsætter, at der stikprøvevis udtages prøver af  

 det fremstillede foder til nærmere laboratorieundersøgelse, og udtagelse af  

 sådanne prøver vil lejlighedsvis ske ved personale fra statens  

 foderstofkontrol efter forudgående meddelelse til veterinærdirektoratet og  

 den tilsynsførende dyrlæge.
 Man skal anmode om at måtte modtage a jourført fortegnelse over de  

 ovennævnte autoriserede virksomheder med angivelse af den tilsynsførende  

 dyrlæge samt a jourført liste over de af veterinærdirektoratet kendte  

 importører af hunde- og kattefoder.
Th.
Kofoed.
