 Udtalt, at Registertilsynet ikke havde indvendinger imod visse  

 ændringer af Det Centrale Kriminalregister, således at indberetning kan finde  

 sted via telefax, at statsadvokaturene får adgang til via terminal at på Det   

 Centrale Kriminalregister, samt at Hjemmeværnet får adgang til oplysninger i   

 Det Centrale  Kriminalregister ved samkøring  

 med Hjemmeværnets Medlemsregister.
 Justitsministeriet anmodede i beretningsåret om en udtalelse vedrørende  

 et udkast til ændrede forskrifter for Det Centrale  Kriminalregister.
 Det fremgik, at der var tale om ændringer på følgende 3 hovedområder i  

 forhold til de eksisterende forskrifter for Det Centrale  Kriminalregister:
- indberetning til Det Centrale Kriminalregister via telefax - statsadvokaturenes adgang til via terminal at forespørge på Det  

  Centrale  Kriminalregister og - Hjemmeværnets adgang til oplysninger i Det Centrale  Kriminalregister og  

 samkøring af Det Centrale Kriminalregister med Hjemmeværnets Medlemsregister.
 Med hensyn til de ændringer, der vedrører Hjemmeværnet henvises til den  

 generelle omtale af Hjemmeværnets Medlemsregister afsnit 4.2.8.
For så vidt angår indberetning til kriminalregisteret via telefax havde  

 Registertilsynet i beretningsåret 1990 udtalt, at indberetning til  

  kriminalregisteret på denne måde gav anledning til visse betænkeligheder, og  

 at Registertilsynet var af den opfattelse, at der ikke burde være adgang til  

 indberetning til  kriminalregisteret via telefax.
Justitsministeriet  

 fremsendte herefter et revideret udkast til forskrifter for  

  kriminalregisteret, idet man foranlediget af rigspolitichefen anmodede  

 Registertilsynet om en fornyet udtalelse, ligesom man nærmere redegjorde for  

 sikkerhedsspørgsmålet ved etablering af politiets telefaxnet.
For så vidt angår statsadvokaturernes adgang til via terminal at  

 forespørge på kriminalregisteret, fremgik det, at forskrifternes § 20, stk.  

 1, var ændret således, at bestemmelsen var udvidet til at omfatte en pligt  

 for statsadvokaturerne til at fastsætte sikkerhedsforanstaltninger i de  

 respektive statsadvokaturer.
Det var anført, at denne ændring skulle ses som  

 en konsekvens af, at  statsadvokaturerne fik forespørgselsadgang via  

 skærmterminal til  Det Centrale Kriminalregister.
 Rigsadvokaten havde i en skrivelse til Justitsministeriet anført, at der  

 var et stadigt mere påtrængende behov for, at  statsadvokaturerne i  

 forbindelse med behandlingen af mere end 3.000 ankesager på årsbasis, heraf  

 knapt 2.000 sager i Østre  Landsret, selv kunne sikre de fornødne aktuelle  

 oplysninger lige op til domsforhandlingen om eventuelle andre verserende  

 sigtelser mod den tiltalte i landsretssagen.
 Sagen blev behandlet på to møder i Registerrådet.
 Registertilsynet udtalte herefter, at man ikke havde indvendinger imod de  

 foreslåede ændringer af forskrifterne for Det Centrale  Kriminalregister,  

 idet man dog fremkom med følgende bemærkninger:
 1. Registertilsynet forudsatte, at indberetning til  kriminalregisteret  

 via telefax sker under anvendelse af kortnummer, og at der bliver opstillet  

 en telefax i  kriminalregisteret alene til brug for hastende indberetninger  

  kriminalregisteret.
Registertilsynet lagde endvidere til grund, at denne telefax som oplyst  

 ville blive forudindkodet med et hemmeligt telefonnummer, som kun vil være en  

 snæver kreds bekendt, og at dette telefonnummer af særligt udvalgte teknikere  

 vil blive indkodet i samtlige politiets og kriminalforsorgens anstalter  

 og arresthuses telefaxer under kortnummer-1. Endelig lagde man til grund, at  

 telefaxen i Det Centrale Kriminalregister blev kodet, således at der ved  

 opkald fra en telefax i en politikreds eller  anstalt/arresthus på dennes  

 display alene vil fremstå teksten,  »krim-reg.«, når forbindelsen  

 etableres, ligesom der i kundgørelsesform ville finde en orientering af  

 samtlige  politikredse sted om indberetning til kriminalregisteret ved brug  

 af telefax.
Registertilsynet udtalte i den forbindelse, at en lignende  

 orientering af de personer i kriminalforsorgen, der er beskæftiget med  

 indberetning til kriminalregisteret, burde finde sted.
 Registertilsynet anmodede om at blive orienteret om denne kundgørelse om  

 indberetning til Det Centrale Kriminalregister via telefax.
 2. De sikkerhedsforanstaltninger, der i henhold til forskriftsudkastets §  

 20, stk. 1, skulle fastsættes i de enkelte  statsadvokaturer i henhold til §  

 20, stk. 6, skulle - forinden det nye anlæg blev taget i brug - indsendes til  

 Registertilsynet.
 Der er efterfølgende fastsat nye forskrifter for Det Centrale  

  Kriminalregister.
 (* 1) Registertilsynets Årsberetning 1991 side 61.
