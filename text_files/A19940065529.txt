 Herved bekendtgøres lov nr. 355 af 4. juni 1986, som  

 ændret ved § 2, stk. 4, i lov nr. 280 af 8. maj 1991 om ændring af lov om  

 specialundervisning for voksne m.v., § 9 i lov nr. 208 af 28. april 1993 om  

 ændring af tjenestemands- og folkeskolelovgivningen m.v. og lov nr. 455 af 1.  

 juni 1994.
§ 1.  Ethvert amtsråd skal sørge for, at indvandrere,  

 jf. stk. 3, der bor i amtskommunen, kan få undervisning, der sigter mod at  

 gøre det muligt for dem at fungere i det danske samfund.
Undervisningen skal  

 kunne påbegyndes senest 3 måneder efter, at der er ansøgt herom, medmindre  

 der foreligger usædvanlige forhold.
 Stk. 2.  I forbindelse med undervisningen skal der  

 tilbydes indvandrerne uddannelses- og erhvervsvejledning.  

 Undervisningsministeren fastsætter nærmere regler herom.
 Stk. 3.  Pligten til at sørge for undervisning omfatter  

 udlændinge, der lovligt er bosat i Danmark, idet de enten har  

 opholdstilladelse eller efter den gældende lovgivning har adgang til at  

 opholde sig i Danmark i ubegrænset tid (indvandrere).
Stk. 4.  Pligten til at sørge for undervisning omfatter  

 indvandrere over 18 år.
Indvandrere under 18 år kan dog optages, når det ikke  

 anses for muligt eller rimeligt at henvise dem til ungdomsskolen.
 Stk. 5.  Amtsrådet skal sørge for, at udlændinge over 18  

 år, som efter 1. august 1994 meddeles opholdstilladelse i medfør af  

 udlændingelovens § 9, stk. 1, nr. 2 og 3, og § 9, stk. 2, nr. 1, orienteres  

 om undervisningstilbuddet i henhold til stk. 1. Undervisningsministeren  

 fastsætter nærmere regler herom, herunder om andre offentlige myndigheders  

 medvirken til informationsindsatsen.
 Stk. 6.  Undervisningsministeren fastsætter regler om  

 undervisningens indhold og omfang, herunder om, hvor meget undervisning der  

 skal tilbydes den enkelte indvandrer, og om, hvornår undervisning må anses  

 for ufornøden.
 Stk. 7.  Undervisningsministeren kan med hensyn til  

 amtsrådets pligt til at sørge for undervisning efter stk. 1 ligestille danske  

 statsborgere med indvandrere, når de af særlige grunde ikke behersker det  

 danske sprog i et sådant omfang, at de kan fungere i det danske samfund.  

 Undervisningsministeren fastsætter nærmere regler herom.
 § 2.  Et amtsråd opfylder sin pligt til at sørge for  

 undervisning efter § 1 ved at indgå overenskomst herom med en kreds af flere  

 initiativtagere f.eks. en privat skole eller anden privat initiativtager, en  

 uddannelsesinstitution eller med et andet amtsråd eller kommunalbestyrelse.
 Stk. 2.  Amtsrådet kan indgå i kredsen af  

 initiativtagere i henhold til stk. 1 ved selv at iværksætte undervisning.  

 Undervisningsministeren kan fastsætte regler herom samt om indgåelse af  

 overenskomster efter stk. 1.
 § 3.  I Københavns og Frederiksberg kommuner varetages  

 amtskommunens opgaver efter denne lov af kommunen.
 § 4.  amtsrådet afholder udgifterne ved undervisning  

 af indvandrere, herunder udgifterne til lokaler og administration.
Stk. 2.  Deltagerne afholder selv udgifter til  

 undervisningsmaterialer.
Amtsrådet kan dog beslutte, at  

 undervisningsmaterialer skal stilles gratis til rådighed.
Stk. 3.  Har et amtsråd afholdt udgifter til  

 undervisning af en indvandrer bosat i en anden amtskommune, kan udgifterne  

 kræves refunderet af denne.
Har et amtsråd afholdt udgifter til undervisning  

 af en indvandrer under 18 år, jf. § 1, stk. 4, kan udgifterne herved kræves  

 refunderet af den pågældendes bopælskommune.
 § 4 a.  Undervisningsministeren kan fastsætte regler  

 om registrering og videregivelse af deltagernes personnumre.
 § 5.  Undervisningen skal gennemføres i egnede lokaler  

 med fornødent udstyr.
 Stk. 2.  I det omfang amtsrådet ikke råder over egnede  

 lokaler, skal følgende lokaler i amtskommunen med fornødent inventar og  

 undervisningsmateriel stilles til rådighed for undervisningen:
Stk. 3.  De i stk. 2 nævnte lokaler stilles til rådighed  

 efter regler, der fastsættes af undervisningsministeren.
Lokalerne skal kun  

 stilles til rådighed i det omfang, sådan anvendelse kan forenes med de  

 formål, lokalerne i øvrigt skal tjene.
§ 6.  Indvandrerundervisning skal forestås af en  

 leder, der skal have de nødvendige pædagogiske og administrative  

 forudsætninger.
Lærere ved indvandrerundervisning skal gennem særlig  

 uddannelse eller på anden måde have erhvervet de fornødne forudsætninger for  

 at undervise voksne indvandrere.
Undervisningsministeren fastsætter regler om  

 lederes og læreres kvalifikationer.
 § 7.  Amtsrådet udarbejder regler om løn- og andre  

 ansættelsesvilkår for ledere og lærere ved indvandrerundervisning. § 67 i lov  

 om kommunernes styrelse finder tilsvarende anvendelse.
 § 7 a.  Klage over amtsrådets afgørelser kan inden 4  

 uger fra afgørelsens meddelelse indbringes for undervisningsministeren.
 § 8.  Undervisningsministeren kan oprette kursus til  

 uddannelse af ledere og lærere ved indvandrerundervisning.
 Stk. 2.  Undervisningsministeren kan yde tilskud til  

 uddannelse af ledere og lærere ved indvandrerundervisning.
 Stk. 3.  Undervisningsministeren kan yde støtte til  

 ledere og lærere i tilfælde, hvor deltagelse i uddannelseskursus vil påføre  

 dem særlige indtægtstab eller særlig store udgifter.
 § 8 a.  De uddannelsessteder, der har fået henlagt  

 amtskommunal indvandrerundervisning, kan tilbyde undervisning, der opfylder  

 kravene i § 1, stk. 6, som indtægtsdækket virksomhed til danske statsborgere,  

 der ikke er omfattet af denne lov.
 Stk. 2.  Det enkelte amtsråd kan give tilskud til den i  

 stk. 1 nævnte undervisning.
 § 9.  Undervisningsministeren kan i særlige tilfælde  

 som en midlertidig ordning fravige lovens bestemmelser i det omfang, det  

 anses for påkrævet for at fremme forsøgs- og udviklingsvirksomhed inden for  

 lovens område.
 Stk. 2.  Der kan ydes statstilskud til forsøgs- og  

 udviklingsvirksomhed efter stk. 1.
 § 10.  (Ophævet).
 § 11.  Loven træder i kraft den 1. august 1986.
 § 12.  Loven gælder ikke for Færøerne og Grønland.
 Lov nr. 280 af 8. maj 1991, hvis § 2, stk. 4, indsatte § 7 a, trådte i  

 kraft den 1. august 1991.
 Lov nr. 208 af 28. april 1993, hvis § 9 ændrede affattelsen af § 7, trådte  

 i kraft den 1. maj 1993.
 Lov nr. 455 af 1. juni 1994, hvis § 1 har ændret lovens titel, § 1, § 2, §  

 4, § 5, § 7 a, indsat § 4 a, § 8 a og ophævet § 10, træder i kraft den 1.  

 august 1994.
