 Retsgrundlaget for Det europæiske økonomiske Fællesskabs ordninger om  

 ydelse af støtte til skummetmælk til foderbrug fremgår af bilag 1.
Kapitel I.
Almindelige bestemmelser.
 1.  Administration.
 De danske Mejeriers Fællesorganisation, Frederiks Alle 22, 8000 Århus C  

 varetager på EF-direktoratets vegne administrationen af bestemmelserne om  

 ydelse af støtte til skummetmælk til foderbrug.
 2.  Definitioner.
 2.1. I henhold til Fællesskabets bestemmelser om støtte til skummetmælk,  

 der anvendes til foderbrug, forstås ved:
a.
Mælk : Det ved malkning af en eller flere køer fremkomne produkt, til  

 hvilket der intet er tilsat, og som kun er blevet frataget en del af  

 fedtstofferne.
b.
Kærnemælk : Biprodukt fra forarbejdningen af sur eller syrnet mælk  

 eller fløde til smør.
c.
Skummetmælk : Mælk eller kærnemælk med et fedtindhold på højst 1,0%.
d.
Skummetmælkspulver : Mælk eller kærnemælk i pulverform med et  

 fedtindhold på højst 11,0%.
e.
Specialiseret husdyrbedrift : En bedrift med svin og/eller andre  

 husdyr, dog ikke unge kalve.
f.
Blandet bedrift : En bedrift med både unge kalve og andre husdyr, hvor  

 antallet af unge kalve på bedriften a) højst er lig med det samlede antal  

 køer, der holdes på bedriften,eller b) højst er lig med antallet af svin, der  

 holdes på bedriften, idet dog antallet af unge kalve ikke må overstige 40,  

 eller c) højst er lig med det samlede antal kvæg på over 1 år, herunder  

 malkekøer, der holdes på bedriften, idet dog antallet af unge kalve ikke må  

 overstige 40.
g.
Unge kalve : Kalve, hvis alder ikke overstiger 150 dage.
 2.2. Ved ydelse af støtte til skummetmælk til foderbrug svarer 100,0  

 liter skummetmælk til 103,0 kg skummetmælk.
 3.  Registrering.
 3.1. Mejerivirksomheder, der ønsker at opnå støtte til skummetmælk til  

 foderbrug, skal være registreret hos De danske Mejeriers Fællesorganisation.
 3.2. Registrering af en virksomhed er betinget af, at virksomheden ligger  

 i Danmark, og at virksomhedens mælkeindvejning hidrører fra danske  

 mælkeproducenter.
 4.  Anvendelse af støtten.
 Støttebeløb, der ydes i henhold til de i denne vejledning indeholdte  

 bestemmelser, skal anvendes til nedsættelse af den pris, som modtagere af  

 støtteberettiget skummetmælk til foderbrug betaler for mælken.
Kapitel II.
Normal støtte til skummetmælk og skummetmælkpulver til foderbrug .
 5.  Støttens størrelse og omfang.
 5.1. Støtte til skummetmælk, som anvendes til foderbrug, ydes for tiden  

 med den i bilag 2, under 1, angivne støttesats.
 5.2. Støtte til skummetmælkspulver, hvoraf der fremstilles skummetmælk,  

 som anvendes til foderbrug ydes for tiden med den i bilag 2 under 2 angivne  

 støttesats.
 5.3. Den i pkt. 5.2. nævnte støtte kan for et kalenderår højst ydes til  

 den mængde skummetmælkspulver, der er medgået til fremstilling af en mængde  

 skummetmælk, der svarer til 20% af den mængde skummetmælk, hvortil  

 mejerivirksomheden modtog den i pkt. 5.1 nævnte støtte i det foregående  

 kalenderår.
 6.  Erklæringer.
De i pkt. 3 omhandlede virksomheder skal fra samtlige modtagere af  

 støtteberettiget skummetmælk til foderbrug indhente erklæring om, at mælken  

 udelukkende anvendes til opfodring i modtagerens egen bedrift.
Erklæringen  

 skal afgives på en særlig formular, der rekvireres hos De danske Mejeriers  

 Fællesorganisation.
Den enkelte erklæring skal opbevares af virksomheden i  

 mindst 2 år, efter at leverancer af skummetmælk i henhold til erklæringen er  

 ophørt.
 7.  Krav til skummetmælk.
 Den i pkt. 5.1 nævnte støtte ydes til denatureret skummetmælk, såfremt  

 følgende betingelser er opfyldt:
a.
Skummetmælken skal i mejeriet mindst underkastes rensning,  

 pasteurisering og køling.
b.
Der må ikke tidligere være udbetalt støtte til skummetmælken.
c.
Det maksimale indhold af fedt må i skummetmælken ikke overstige 1,0%.
d.
Den mælk og kærnemælk, der indgår som bestanddel af skummetmælken, må  

 ikke være fortyndet, især ikke med vand eller valle, på en måde, som ikke er  

 forenelig med normalt anvendte produktionsmetoder.
e. 1. Skummetmælken skal indeholde mindst 8,75% fedtfrit mælketørstof. 2.  

 Kærnemælk skal dog indeholde mindst 8,00% fedtfrit mælketørstof. 3. Såfremt  

 produktionen af udenatureret sød eller syrnet skummetmælk henholdsvis  

 kærnemælk på et mejeri (driftssted) konstateres at have et gennemsnitligt  

 indhold af fedtfrit mælketørstof, som overstiger de under nr. 1 og 2 nævnte  

 minimumsværdier, anvendes de konstaterede højere gennemsnitsværdier som  

 minimumsværdier for mejeriet (driftsstedet) i stedet for de under nr. 1 og 2  

 angivne. 4. For skummetmælks vedkommende anvendes de under nr. 1 og 3 nævnte  

 minimumsværdier dog ikke, såfremt tørstofindholdet ligger under det krævede  

 minimumsindhold, og det af analyser fremgår, at skummetmælken ikke er  

 fortyndet. 5. For kærnemælks vedkommende anvendes de under nr. 2 og 3 nævnte  

 minimumsværdier dog ikke, såfremt tørstofindholdet af berettigede tekniske  

 årsager er lavere end det krævede minimumsindhold af fedtfrit tørstof men dog  

 udgør 4% eller derover.
I dette tilfælde nedsættes støtten i forhold til den  

 støtte, der ydes til kærnemælk, proportionalt efter forholdet mellem det  

 faktiske indhold af tørstof og den gældende minimumsværdi, jfr. nr. 2 og 3.
f.
Skummetmælken skal denatureres efter en af følgende metoder: 1.  

 Syrning.
Skummetmælken anses for syrnet, når dens surhedsgrad målt efter  

 metoden a.
Soxhlet-Henkel ikke er under 20 grader SH. b.
Dornic ikke er under  

 45 grader Dornic. c.
Kruisher ikke er under 50 grader N.
2. Tilsætning af mindst 10 kg koncentreret valle for  

 hver 100 kg skummetmælk.
Vallen er koncentreret, når dens vægtfylde er mindst  

 den samme som skummetmælkens vægtfylde.
 8.  Krav til skummetmælkspulver og skummetmælk fremstillet heraf.
 8.1. Den i pkt. 5.2, nævnte støtte ydes til skummetmælkspulver, såfremt  

 følgende betingelser er opfyldt:
a.
Skummetmælkspulveret må ikke indeholde pulver, der er fremstillet af  

 kærnemælk.
b.
Der må ikke tidligere være udbetalt støtte til skummetmælkspulveret.
c.
Skummetmælkspulveret må ikke hidrøre fra interventionslager.
d.
Det maksimale indhold af fedt i skummetmælkspulveret må ikke overstige  

 11,0%.
e.
Skummetmælken, som produceres under anvendelse af skummetmælkspulveret  

 skal opfylde kravene angivet i pkt. 7.
f.
Senest 5 arbejdsdage før anvendelse af et kvantum skummetmælkspulver  

 til det omhandlede formål, skal virksomheden give det pågældende distrikt  

 under Statskontrollen med Mejeriprodukter og Æg m.m. skriftlig underretning  

 herom.
 8.2. Ydelse af støtte til det i pkt. 8.1, nævnte skummetmælkspulver er  

 betinget af, at mejerivirksomheden i en periode på 4 uger fra påbegyndelsen  

 af produktion af skummetmælk under anvendelse af skummetmælkspulver ikke  

 sælger skummetmælkspulver til intervention.
 8.3. Såfremt det konstateres, at skummetmælkspulver, som anvendes til  

 fremstilling af skummetmælk til foderbrug, har et vandindhold på mere end  

 5,0%, ydes støtten kun til en mængde, som svarer til den anvendte mængde  

 reduceret med 1% for hver yderligere 0,2% vandindhold.
Kapitel III.
Forhøjet støtte til skummetmælk og skummetmælkspulver til foderbrug til andre husdyr end unge kalve.
 9.  Støttens størrelse og omfang.
 9.1. Den forhøjede støtte til skummetmælk, som anvendes til foder for  

 andre husdyr end unge kalve, ydes for tiden med den i bilag 2 under 3 angivne  

 støttesats.
 9.2. Den forhøjede støtte til skummetmælkspulver, hvoraf fremstilles  

 skummetmælk, der anvendes til foder for andre husdyr end unge kalve, ydes for  

 tiden med den i bilag 2 under 4 angivne støttesats.
 9.3. Den i pkt. 9.2 nævnte støtte kan for et kalenderår højst ydes til  

 den mængde skummetmælkspulver, der er medgået til fremstilling af en mængde  

 skummetmælk, der svarer til 20% af den mængde skummetmælk, hvortil  

 mejerivirksomheden modtog den i pkt. 9.1 nævnte støtte i det foregående  

 kalenderår.
 10.  Normal støtte til skummetmælk og skummetmælkspulver bestemt  

  til unge kalve.
 Den forhøjede støtte ydes til de i pkt. 3 omhandlede virksomheder for  

 skummetmælk og for skummetmælkspulver, der er anvendt ved fremstilling af  

 skummetmælk, såfremt skummetmælken er anvendt af brugere af specialiserede  

 husdyrbedrifter eller blandede bedrifter, som har afgivet erklæring til  

 virksomheden i overensstemmelse med pkt. 14. Ved levering til en blandet  

 bedrift ydes dog kun den i pkt. 5.1 og 5.2 nævnte støtte til skummetmælk, der  

 er bestemt til unge kalve og til skummetmælkspulver, der er anvendt til  

 fremstilling af sådan skummetmælk, jfr. pkt. 14.2, litra c, nr. 3 og pkt.  

 14.3, litra c.
 11.  Krav til skummetmælk.
Skummetmælken skal opfylde bestemmelserne i pkt. 7, litra a til e, og skal  

 denatureres ved syrning.
Skummetmælken anses for syrnet, når dens surhedsgrad  

 målt efter metoden a.
Soxhlet-Henkel ikke er under 20 grader SH.
b.
Dornic ikke er under 45 grader Dornic.
c.
Kruisher ikke er under 50 grader N.
d.
British Standard 1741 ikke er under 0,45% mælkesyre.
 12.  Krav til skummetmælkspulver og skummetmælk fremstillet heraf.
For så vidt angår skummetmælkspulver skal bestemmelserne i pkt. 8.1, litra  

 a til d og f være opfyldt.
Skummetmælk, som produceres på grundlag af  

 skummetmælkspulver, skal opfylde bestemmelserne i pkt. 11. Pkt. 8.2 og 8.3  

 finder tilsvarende anvendelse på skummetmælkspulver, hvortil der kan ydes  

 forhøjet støtte.
 13.  Maksimumssalgspriser.
 For de mængder skummetmælk, som en virksomhed leverer til brugere, der har  

 afgivet erklæring i henhold til pkt. 14, skal virksomheden overholde de  

 gældende maksimale salgspriser ab virksomhed, som for tiden udgør:
a.
Det i bilag 2 under 7 angivne beløb pr. 100 kg for den skummetmælk, der  

 leveres til specialiserede husdyrbedrifter og for den skummetmælk, der  

 leveres til blandede bedrifter, og som er bestemt til foder til andre husdyr  

 end unge kalve.
b.
Det i bilag 2 under 8 angivne beløb pr. 100 kg for skummetmælk, der  

 leveres til blandede bedrifter, og som er bestemt til foder til unge kalve.
 14.  Erklæringer.
14.1. En bedrift må kun modtage de i pkt. 14.2 og 14.3 omhandlede  

 leverancer fra et enkelt mejeri.
EF-direktoratet kan dog på særlige  

 betingelser give en bruger af en specialiseret husdyrbedrift tilladelse til  

 at modtage levering fra flere mejerivirksomheder.
 14.2. En bruger skal for at modtage leverancer med forhøjet støtte afgive  

 en erklæring af følgende indhold:
a.
Brugeren skal forpligte sig til at anvende den leverede skummetmælk  

 udelukkende til foder i egen bedrift.
b.
Såfremt brugeren driver en specialiseret husdyrbedrift, skal han  

 desuden forpligte sig til ikke at holde unge kalve samt inden begyndelsen af  

 hvert kvartal i kalenderåret at sende det pågældende mejeri en opgørelse over  

 besætningen på en særlig blanket.
c.
Såfremt brugeren driver en blandet bedrift, skal han udover den i litra  

 a nævnte forpligtelse forpligte sig til følgende: 1. brugeren skal sende det  

 pågældende mejeri en besætningsopgørelse samtidig med anmodningen om  

 påbegyndelsen af levering af skummetmælk med forhøjet støtte. 2. Brugeren  

 skal inden begyndelsen af hvert kvartal i kalenderåret over for det  

 pågældende mejeri på en særlig blanket angive det maksimale antal unge kalve,  

 der vil være på bedriften i det pågældende kvartal.
Denne forpligtelse kan  

 erstattes af en forpligtelse til inden begyndelsen af hver måned over for  

 mejeriet at angive det maksimale antal unge kalve, der vil være på bedriften  

 i den pågældende måned. 3. Brugeren skal forpligte sig til at aftage en  

 minimumsmængde af skummetmælk uden forhøjet støtte på 6 kg pr. dag til hver  

 af de unge kalve, hvis antal fremgår af den under 2 omhandlede erklæring.
 14.3. Brugeren af en blandet bedrift, på hvilken der kun opdrættes kalve  

 af malkekøerne på bedriften, kan undlade at påtage sig de i pkt. 14.2, litra  

 c, nr. 1-3 angivne forpligtelser, såfremt han i stedet forpligter sig til  

 følgende:
a.
Brugeren må kun opdrætte kalve fra malkekøerne på sin bedrift.
Såfremt  

 en sådan kalv dør, inden den er 150 dage gammel, kan brugeren dog erstatte  

 den døde kalv med en indkøbt kalv af tilsvarende alder på betingelse af, at  

 brugeren omgående skriftligt underretter det pågældende mejeri herom med  

 angivelse af datoen for indsættelse i besætningen af den indkøbte kalv.
b.
Brugeren skal inden begyndelsen af hvert kvartal i kalenderåret på en  

 særlig blanket sende det pågældende mejeri en opgørelse over besætningen.
c.
Brugeren skal i hver afregningsperiode (højst 4 uger) aftage en mængde  

 skummetmælk, hvortil der ikke ydes forhøjet støtte, på mindst 15% af den  

 mængde mælk, som han leverer til mejeriet fra bedriften i den pågældende  

 afregningsperiode.
14.4. Den i pkt. 14.2 og 14.3 omhandlede erklæring skal udfærdiges i 3  

 eksemplarer på en formular, der rekvireres fra De danske Mejeriers  

 Fællesorganisation.
Brugeren beholder det ene eksemplar af formularen og  

 overlader de 2 andre eksemplarer i underskrevet stand til den pågældende  

 mejerivirksomhed.
Inden påbegyndelsen af leveringen af skummetmælken skal  

 mejerivirksomheden indsende det ene eksemplar af erklæringen til det  

 pågældende distrikt under Statskontrollen med Mejeriprodukter og Æg m.m.  

 Erklæringen er i kraft, sålænge der leveres skummetmælk med forhøjet støtte  

 til brugeren.
Mejeriet underretter det pågældende distrikt under  

 statskontrollen om alle senere ændringer i erklæringen.
 14.5. Mejerivirksomheden skal opbevare det tredje eksemplar af  

 erklæringen i mindst 3 år regnet fra udgangen af det kalenderår, i hvilket  

 leverancer af skummetmælk i henhold til erklæringen er ophørt.
 14.6. De i pkt. 14.2 og 14.3 nævnte besætningsopgørelser skal af  

 mejerivirksomheden opbevares i mindst 3 kalenderår efter udgangen af det  

 kalenderår, hvori besætningsopgørelserne er dateret og underskrevet af  

 brugeren.
 14.7. Meddelelser, som modtages fra brugere i henhold til pkt. 14.3,  

 litra a, 2. punktum, videresendes af mejerivirksomheden til det pågældende  

 distrikt under statskontrollen.
 15.  Indsendelse af besætningsopgørelse.
15.1. En besætningsopgørelse, jfr. pkt. 14.2, litra b, og litra c, nr. 2,  

 og pkt. 14.3, litra b, skal være mejerivirksomheden i hænde inden begyndelsen  

 af det kvartal henholdsvis den måned, som opgørelsen vedrører.
Indsendes  

 opgørelsen for sent til mejerivirksomheden, men forsinkelsen dog ikke  

 overstiger 10 dage, nedsættes den forhøjede støtte med 10% for den  

 skummetmælk, henholdsvis for det skummetmælkspulver, hvoraf der er  

 fremstillet skummetmælk, der leveres til den pågældende bruger i henhold til  

 reglerne om forhøjet støtte i det pågældende kvartal henholdsvis den  

 pågældende måned.
For tiden ydes den nedsatte støtte med de i bilag 2 under 5  

 og 6 angivne støttesatser.
Indsendes besætningsopgørelsen med mere end 10  

 dages forsinkelse, kan støtte ikke ydes efter reglerne om forhøjet støtte for  

 leverancer til brugeren i det pågældende kvartal henholdsvis den pågældende  

 måned, men støtte kan kun ydes efter reglerne i Kapitel II.
 15.2. Mejerivirksomheden skal forsyne hver enkelt besætningsopgørelse med  

 en påtegning eller påstempling, hvoraf utvetydigt fremgår, på hvilken dato  

 mejerivirksomheden har modtaget opgørelsen.
 16.  Ændring af støttesatser og maksimumssalgspriser.
 Kommissionen ved Det europæiske økonomiske Fællesskab vil hver 3. måned  

 vurdere, om udviklingen i priserne på konkurrerende proteiner og ændringer i  

 interventionsprisen for skummetmælkspulver betinger en ændring af størrelsen  

 af de i pkt. 9.1 og 9.2 omhandlede forhøjede støttebeløb samt størrelsen af  

 de i pkt. 13 omhandlede maksimumssalgspriser, og vil i givet fald ændre  

 disse.
Kapitel IV.
Kontrol og indberetninger m.v.
 17.  Udbetaling af støtte.
17.1. Anmodningen om udbetaling af støtte fremsættes over for  

 Fællesorganisationen ved hjælp af en særlig formular til indberetning vedr.  

 støtte til skummetmælk og skummetmælkspulver til foderbrug, som rekvireres  

 hos Fællesorganisationen.
En indberetning kan kun vedrøre leveringer af  

 skummetmælk i een kalenderuge.
Indberetningen skal indeholde en erklæring fra  

 mejerivirksomheden om, at denne 1. med hensyn til de pågældende mængder skummetmælk  

 har overholdt betingelserne i pkt. 4, 2. med hensyn til leverancer, hvortil der ansøges om  

 forhøjet støtte, har leveret de pågældende mængder skummetmælk i henhold til  

 erklæringer, der er afgivet i overensstemmelse med de i pkt. 14 nævnte  

 bestemmelser, 3. med hensyn til skummetmælk leveret i henhold til  

 erklæringer afgivet i overensstemmelse med pkt. 14 har overholdt pkt. 11, 12  

 og 13, 4. giver afkald på forhøjet støtte eller i givet fald  

 refunderer den helt eller delvis, dersom det konstateres, at brugeren ikke  

 har overholdt en af de forpligtelser, der er omhandlet i pkt. 14.2, jfr. pkt.  

 14.3, 5. er underrettet om og har underrettet de pågældende  

 brugere om de strafferetlige og administrative følger, der er fastsat, og som  

 mejerivirksomheden og brugeren udsætter sig for, dersom de ikke overholder  

 bestemmelserne i denne ordning.
 17.2. De danske Mejeriers Fællesorganisation udbetaler til de  

 støtteberettigede virksomheder for hver uge et foreløbigt støttebeløb på  

 grundlag af den i pkt. 17.1, nævnte indberetning og de af  

 Fællesskabsmyndighederne til enhver tid fastsatte støttebeløb, jfr. bilag 2.
 18.  Renteberegning ved tilbagebetaling af støtte.
Tilbagebetales støttebeløb, der er modtaget uretmæssigt, ikke inden en af  

 Fællesorganisationen fastsat frist, skal der betales rente fra fristens  

 udløb.
Dette gælder dog kun, såfremt der samtidig med tilbagebetalingskravet  

 gives underretning om pligten til at betale rente.
Renten udgør 1,3% månedlig  

 og pålægges for hver påbegyndt måned fra fristens udløb.
 19.  Kontrol.
19.1. Repræsentanter for EF-direktoratet og for Statskontrollen med  

 Mejeriprodukter og Æg m.m. har mod behørig legitimation adgang til de i pkt.  

 3 omhandlede virksomheder samt til bedrifter, som aftager skummetmælk m.v.,  

 og er berettiget til uden erstatning at udtage prøver af foderskummetmælk,  

 foderskummetmælkspulver og denatureringsmidler.
Disse repræsentanter er  

 endvidere berettiget til at efterse varebeholdninger, forretningsbøger,  

 øvrige regnskabsmateriale samt korrespondance m.v.
Det påhviler virksomheder  

 og bedrifter at yde den bistand, der er nødvendig for foretagelse af  

 kontrollen.
