 Indledning.
 Lov nr. 53 af 25. februar 1976 om brandsikring af ældre beboelsesbygninger  

 m.v. (brandsikringsloven) er senere ændret ved 2 love:
lov nr. 617 af 17. december 1976 (boligtilsynets beslutninger), lov nr. 182 af 9. maj 1977 (fristforlængelse, finansiering m.v.) og er nu optrykt som boligminsteriets lovbekendtgørelse af 26. maj 1977.
Ændringerne går i hovedtræk ud på, at de oprindelige tidsfrister for  

 boligtilsynets beslutninger om brandsikring samt tidsfristerne for udførelse  

 af brandsikringsarbejder er blevet udskudt.
Der er samtidig skabt gunstigere  

 muligheder for, at grundejerne kan få finansieret de udgifter, der medgår til  

 brandsikringen.
 Den seneste ændring af brandsikringsloven skal ses i sammenhæng med de  

 samtidig ved lov nr. 183 af 9. maj 1977 og lov nr. 181 af 9. maj 1977  

 gennemførte ændringer i henholdsvis realkreditloven og lov om midlertidig  

 regulering af boligforholdene, der ligeledes er af betydning for  

 finansieringen af brandsikringsudgifter.
 De tekniske krav til brandsikring, indeholdt i boligministeriets  

 bekendtgørelse nr. 81 af 27. februar 1976 om brandsikring af ældre  

 beboelsesbygninger m.v., er senere ændret ved bekendtgøelse nr. 501 af 6.  

 oktober 1976 og bekendtgørelse nr. 95 af 15. marts 1977. Vejledning om  

 brandsikring af ældre beboelsesbygninger er udsendt med boligministeriets  

 skrivele af 15. marts 1977.
 Reglerne om genhusning i den ældre almennyttige boligmasse er midlertidig  

 udvidet ved boligministeriets bekendtgørelse nr. 175 af 29. april 1977 om  

 ændring af bekendtgørelse nr. 157 af 25. april 1975 om almennyttig  

 boligvirksomhed.
 Dette cirkulære indeholder en gennemgang af de gennemførte ændringer,  

 herunder en samlet redegørelse for de finanieringsregler, der nu gælder på  

 brandsikringsområdet.
Cirkulæret erstatter afsnit II og III i boligministeriets cirkulære af 5.  

 maj 1976 (Cirkulære om brandsikring af beboelsesbygninger med begrænset  

 levetid.
Finansiering af brandsikringsudgifter m.m.).
 Boligministeriets cirkulære af 10. marts 1976 om lov om brandsikring af  

 ældre beboelsesbygninger m.v. opretholdes med de ændringer, der følger af det  

 under afsnit I omhandlede om ændringer af tidsfrister.
 Cirkulæret er inddelt i følgende afsnit:
 Afsnit I:  Tidsfrister.
 Afsnit II:  Finansiering af brandsikringsarbejder.
 Afsnit III:  Genhusning.
 Afsnit IV:  Tekniske krav.
 Som bilag til cirkulæret er optaget:
 Bilag 1. Bekendtgørelse af 26. maj 1977 af lov om brandsikring af ældre  

 beboelsesbygninger m.v.
 Bilag 2. Bekendtgørelse nr. 81 af 27. februar 1976 om brandsikring af  

 ældre beboelsesbygninger m.v., som ændret ved bekendtgørelse nr. 501 af 6.  

 oktober 1976 og bekendtgørelse nr. 95 af 15. marts 1977.
 Bilag 3. Vejledning om brandsikring af ældre beboelsesbygninger dateret  

 den 15. marts 1977.
 Bilag 4. Bekendtgørelse om ændring af bekendtgørelse om almennyttig  

 boligvirksomhed af 29. april 1977 (midlertidig udvidelse af visse  

 almennyttige boligselskabers genhusningsforpligtelse m.v.).
 Tidsfrister.
1. Kravet om brandsikring omfatter efter loven i princippet alle  

 bygninger på mere end 2 etager til beboelse ellr ophold for mennesker, uanset  

 hvornår de er opført.
Der er imidlertid - på grund af omfanget af de  

 brandsikringsarbejder, der skal udføres - foretaget en prioritering af  

 brandsikringsindsatsen for at sikre, at de ældste bygninger, hvor problemerne  

 i almindelighed må antages at være størst og mest presserende, forbedres  

 særlig hurtigt.
 Kravet om udførelse af brandsikringsarbejder skal således inden for en  

 kort frist være opfyldt, dels i beboelsesbygninger der er opført før år 1900,  

 dels i bygninger der må forventes at have en begrænset levetid.
 Ved de ændringer af brandsikringsloven, der er gennemført ved lov nr. 617  

 af 17. december 1976 og lov nr. 182 af 9. maj 1977 er lovens oprindelige  

 frister for udførelse og beslutninger omkring brandsikring i den ældre og  

 dårligere boligbebyggelse blevet forlænget (se nedenfor under pkt. 2 og 3).  

 Samtidig er der gennemført en midlertidig begrænsning i  

 kommunalbestyrelsernes adgang til at fastsætte krav om gennemførelse af  

 brandsikringsarbejder i bebyggelse, som er opført efter år 1900 (se nedenfor  

 under pkt. 4.).
 Beboelsesbygninger med begrænset levetid.
 (Lovens § 3.
2. Ifølge brandsikringslovens § 7 skal ejeren af en  

 beboelsesbygning, som af kommunalbestyrelsen er udpeget i medfør af lovens §  

 3, inden den 1. september 1976 have indsendt en indberetning til det stedlige  

 boligtilsyn om sin gennemgang af bygningen og om de nødvendige  

 brandsikringsforanstaltninger.
Det drejer sig her om bygninger, der uanset  

 opførelsestidspunktet enten må forventes nedrevet eller ombygget væsentligt  

 inden 1. marts 1982 som led i en sanering eller inden samme tidspunkt er  

 eller må forventes forbudt til benyttelse eller ophold for mennesker.
Efter loven skulle boligtilsynet oprindelig inden 3 måneder efter, at  

 indberetningen var modtaget, træffe afgørelse om, hvilke foranstaltninger der  

 skulle iværksættes med henblik på brandsikring af den enkelte bygning.
Denne  

 frist blev ved lov nr. 617 af 17. december 1976 forlænges generelt, således  

 at boligtilsynets beslutning nu i alle tilfælde - uanset hvornår indberetning  

 rent faktisk har fundet sted - skal være truffet inden 1. juni 1977.
 Beboelsesbygninger der er opført før år 1900.
 (Lovens § 2).
 3. For beboelsesbygninger, der er opført før år 1900, gjaldt  

 oprindelig ifølge brandsikringslovens § 2, at ejeren skulle sørge for, at  

 kravene var opfyldt inden 1. april 1977.
 Denne frist er ved lov nr. 182 af 9. maj 1977 blevet forlænget med 1 år,  

 således at kravene nu først skal være fuldt opfyldt inden den 1. april 1978.
Under folketingets behandling af forslaget om forlængelse af  

 færdiggørelsesfristerne for brandsikringsarbejder i disse bygninger  

 fremhævedes stærkt nødvendigheden af, at der nu straks tages fat med at få  

 udført de manglende arbejder.
Herfor taler først og fremmest hensynet til  

 beboerne i disse bygninger, som har krav på, at der hurtigst muligt skabes  

 betryggende forhold i brandmæssig henseende.
Hertil kommer også som noget  

 meget væsentligt, at det må være i alles interesse, at forlængelsen af  

 fristen ikke blot fører til en almindelig udskydelse af initiativerne.
Hvis  

 mange grundejere venter til sidste øjeblik med at iværksætte  

 brandsikringsarbejderne, kan der let lokalt opstå kapacitetsproblemer navnlig  

 med hensyn til leverance af nødvendige materialer, men også med hensyn til at  

 skaffe den fornødne arbejdskraft.
 For at undgå at brandsikringsarbejderne skal hobe sig op i de sidste  

 måneder før fristens udløb, har boligministeriet iværksat en informations- og  

 annoncevirksomhed over for grundejerne med henblik på at skabe baggrund for  

 en løbende gennemførelse af brandsikringsforanstaltninger.
For at sikre størst mulig effekt af denne informationskampagne bør  

 kommunalbestyrelserne følge denne virksomhed op på lokalt plan, f.eks. ved  

 annoncering, ved afholdelse af pressemøder, ved løbende stikprøvevise  

 undersøgelser af, om de pågældende arbejder er påbegyndt eller lignende.
Det  

 bør i denne forbindelse understreges over for ejerne af de pågældende  

 bygninger, at en overskridelse af færdiggørelsen vil kunne straffes med bøde  

 eller hæfte efter brandsikringslovens § 20, stk. 1.
 Andre bygninger.
 (Lovens § 4).
4. Det er som nævnt kun for beboelsesbygninger, der enten er  

 opført før år 1900, eller som er særlig udpeget af kommunalbestyrelsen i  

 medfør af lovens § 3, at ejerens pligt til brandsikring er lagt fast i en  

 særlig procedure med bestemte frister for gennemførelsen.
Efter lovens § 4  

 kan kommunalbestyrelsen imidlertid beslutte, at der også for andre bygninger,  

 der er omfattet af lovens § 1, skal gælde særlige frister for indberetning om  

 gennemgang og for opfyldelse af kravene, jfr. pkt. 9 i boligministeriets  

 cirkulære af 10. marts 1976 om brandsikring af ældre beboelsesbygninger m.v.
Ved ændring af brandsikringsloven, der blev gennemført ved lov nr. 182 af  

 9. maj 1977, er der imidlertid sket en begrænsning i kommunalbestyrelsens  

 adgang til selvstændigt at træffe sådanne beslutninger.
Lovændringen går ud  

 på, at den enkelte kommunalbestyrelse i perioden frem til 1. april 1979 ikke  

 uden boligminsterens godkendelse kan træffe beslutning om at udvide kravene i  

 lovens § 2 vedrørende gennemgang, indberetning og udførelse af brandsikring  

 til også at gælde for andre bygninger end beboelsesbygninger, som er opført  

 før år 1900. Denne begrænsning i den tidsmæssige iværksættelse af  

 brandsikringsarbejder i nyere bygninger har forud for lovforslagets  

 fremsættelse været forhandlet med repræsentanter for kommunerne, Grundejernes  

 Landsforbund og Lejernes Landsorganisation.
 Baggrunden for begrænsningen er, at gennemførelsen af  

 brandsikringsarbejder i den ældste og dårligste boligmasse under alle  

 omstændigheder må påregnes at kræve en så betydelig økonomisk indsats, at de  

 nyere ejendommes brandsikring bør udskydes noget, således at  

 brandsikringsinvesteringen kan blive udstrakt over en længere periode.
Denne udskydelse af brandsikringsinitiativerne i ejendomme fra efter år  

 1900 skal ses i sammenhæng med de ændringer på det finansieringsmæssige  

 område, der er sket ved de samtidig gennemførte ændringer af realkreditloven  

 og lov om midlertidig regulering af boligforholdene.
Ved disse ændringer, der  

 nærmere er omtalt i afsnit II, er der bl.a. skabt grundlag for en øget  

 udlånsindsats til lav rente fra Grundejernes Investeringsfond til  

 finansiering af brandsikringsudgifter.
Efter de ældrede regler forudsættes  

 Grundejernes Investeringsfond over en 3-årig periode at frigøre og udlåne ca.  

 450 mio. kr. til brandsikring, hvoraf ca. 300 mio. kr. forlods reserveres til  

 finansiering af brandsikringsudgifter i ejendomme fra før år 1900.
Det er væsentligt for denne udlånsvirksomhed fra investeringsfonden, at  

 der tidsmæssigt finder en udskydelse sted af brandsikringen i de nyere  

 ejendomme.
Herved vil ejerne af disse bygninger også bedre kunne afpasse  

 deres forbrug af vedligeholdelses- og opretningsmidler efter den kommende  

 brandsikringsinvestering.
Lovændringen indebærer, at enhver kommunal beslutning, der træffes  

 før 1. april 1979, skal godkendes af boligministeren.
Dette gælder altså også  

 beslutninger, der går ud på, at brandsikringsproceduren først skal  

iværksættes efter 1. april 1979.
 I denne forbindelse skal man henlede kommunalbestyrelsernes opmærksomhed  

 på, at beslutninger efter lovens § 4 om udvidelse af kravene i lovens § 2 må  

 forudsætte, at der samtidig træffes bestemmelse om frister for gennemgang,  

 indberetning og brandsikring.
Ved administrationen af den midlertidige godkendelsesordning vi  

 boligministeriet tilstræbe, at de enkelte kommuners beslutninger kan  

 indpasses i og koordineres med den samlede indsats på brandsikringsområdet  

 samtidkg med, at lokale forudsætninger omkring beskæftigelse, levering af  

 materialer m.v. kan indgå i overvejelserne om godkendelse.
Godkendelse vil  

 dog altid kunne forventes meddelt for enkelte bygninger eller for bygninger  

 inden for et afgrænset område, hvor en tidsmæssig fremrykning af  

 brandsikringsindsatsen skønnes nødvendig.
Lovændringen berører ikke den  

 enkelte ejers mulighed for selv at bestemme tidspunktet for iværksættelse af  

 brandsikringsarbejder til opfyldelse af den generelle pligt i lovens § 1.
 Beslutninger, der efter lovens § 4 er truffet af kommunalbestyrelsen forud  

 for ændringslovens ikrafttræden den 13. maj 1977, bevarer i princippet deres  

 gyldighed.
 Ud fra de ovenfor refererede hensyn bag lovændringen henstilles imidlertid  

 til kommunalbestyrelserne at overveje at omgøre eller ophæve tidligere trufne  

 beslutninger, for så vidt disse går ud på, at brandsikringsarbejderne skal  

 være endelig udført inden 1. april 1979. Det samme gælder, hvor en  

 overholdelse af de ved beslutningerne fastsatte tidsfrister gør det  

 nødvendigt, at brandsikringsarbejserne i almindelighed påbegyndes inden denne  

 dato.
 Kommunalbestyrelsernes beslutninger om ophævelse eller forlængelse af  

 tidligere fastsatte frister for gennemgang, indberetning og udførelse kan ske  

 uden forelægeelse for boligministeriet.
 Finansiering af brandsikringsudgifter.
 5. Som omtalt i indledningen til cirkulæret blev der den 9. maj  

 1977 gennemført en række ændringer i lov om brandsikring af ældre  

 beboelsesbygninger m.v., lov om realkreditinstitutter og lov om midlertidig  

 regulering af boligforholdene, der set i sammenhæng giver gunstigere  

 muligheder for finansiering af udgifterne til brandsikring. Ændringerne tager  

 sigte på at skabe sikkerhed for grunderjernes finansiernig af udgifterne til  

 brandsikring og samtidig at sikre en finansiering, der begrænser de hermed  

 forbundne lejeforhøjelser.
 Baggrunden for disse lovgivningsinitiativer har været, at en opgørelse  

 over finansieringsbehovet på grundlag af allerede projekterede og udførte  

 brandsikringsarbejder havde vist, at de gennemsnitlige brandsikringsudgifter  

 pr. lejlighed - i hvert fald for de ejendomme der skal brandsikres i første  

 omgang - ligger væsentligt over udgiftsniveauet i det erfaringsmateriale, man  

 havde til rådighed i sin tid ved udarbejdelsen af brandsikringsloven.
 Gennemførelsen af lovændringerne på det finansielle område går i hovedtræk  

 ud på følgende:
a.
Ved en midlertidig ændring af realkreditloven udvides adgangen  

 til at optage realkreditlån til finansiernng af brandsikringsudgifter.
b.
Ved en række ændringer i lov om midlertidig regulering af  

 boligforholdene, der bl.a. vedrører Grundejernes Investeringsfonds  

 udlånsformål og -vilkår, anbringelse af midler samt afvikling af bundne  

 beløb, skabes der rundlag for en øget udlånsuindsats fra fonden til  

 finansiering af brandsikringsudgifter.
Det forudsættes herved, at  

 Grundejernes Investeringsfond over en 3-årig periode kan udlåne ca. 450 mio  

 kr. til brandsikring, hvoraf ca. 300 mio kr. reserveres til finansiering af  

 brandsikringsudgifter i ejendomme omfattet af brandsikringslovens § 2.
c.
For at undgå brandsikringsarbejder medfører lejeforhøjelser i større  

 omfang end højst nødvendigt, at der ved en ændring af den midlertidige  

 boligreguleringslov generelt givet udlejeren adgang til at afholde udgiften  

 til brandsikring over kontoen for udvendig vedligeholdelse.
Ydelser på  

 eventuelle lån til brandsikring kan dog ikke afskrives på denne konto. (For  

 de særlige § 3-ejendomme gælder der fortsat særregler for anvendelsen af  

 kontoen for udvendig vedligeholdelse til dækning af brandsikringsudgifter  

 eller til dækning af årlige ydelser på brandsikringslån).
d.
Ved en ændring af brandsikringsloven stilles der af staten 30 mio kr.  

 til rådighed for Grundejernes Investeringsfond til ydelse af skattefrit  

 tilskud til brandsikringsarbejder på ejendomme omfattet af lovens § 2. Disse  

 statslige tilskud kan alene ydes i tilfælde, hvor brandsikringsudgiften for  

 den enkelte lejlighed er særlig stor, og kun hvor der er lejligheder med et  

 lille boligareal.
For § 3-ejendomme er der i forvejen efter reglerne i  

 brandsikrngslovens § 12 mulighed for, at stat og kommune yder et rente- og  

 afdragsfrit lån til delvis dækning af brandsikringsudgifterne.
Disse forbedringer i finansieringsvilkårene, herunder mulighederne for at  

 få statstilskud, gælder ikke blot for fremtidige brandsikringsarbejder, men  

 skal også kunne komme de ejere - og dermed tillige de lejere der bor i de  

 pågældende bygninger - tilgode, som allerede har udført eller påbegyndt  

 brandsikringsarbejder.
Dette gælder også, selv om disse arbejder midlertidigt  

 er finansieret på anden måde.
 I det følgende er der foretaget en nærmere gennemgang af de regler for  

 finansiering af brandsikringsudgifter, der nu gælder efter de den 9. maj 1977  

 skete ændringer.
 Pkt. 6 til 10 omhandler de finansieringsbestemmelser, der er  

fælles for brandsikrede ejendomme.
 Pkt. 11 til 15 behandler de særlige finansieringsregler, der  

 gælder for bygninger opført før år 1900 (§ 2-bygninger).
 Pkt. 16 til 22 behandler de særlige finansieringsregler, der  

 gælder for bygninger med begrænset levetid (§ 3-bygninger).
 Pkt. 23 redegør for de særlige forhold, der gør sig gældende med  

 hensyn til finansiering af brandsikringsudgifterne i øvrige bygninger,  

 der ikke er omfattet af brandsikringslovens § 2 eller § 3.
 Endelig omhandler pkt. 24 til 27 forholdet til lejerne.
 De bestemmelser i lov nr. 184 af 9. maj 1977 om ændring af lov om  

 midlertidig regulering af boligforholdene, der ikke direkte vedrører  

 brandsikringsarbejders iværksættelse eller finansiering, er nærmere omtalt i  

 boligministeriets cirkulære af 20. juli 1977 om ændringer af  

 boligreguleringsloven.
 Fælles finansieringsbestemmelser for brandsikrede ejendomme.
 6. Ved den stedfundne ændring af realkreditloven den 9. maj 1977  

 (indførelse af § 17 c) er der skabt en midlertidig udvidet adgang til  

 realkreditbelåning til hel eller delvis finansiering af  

 brandsikringsarbejder, som udføres i medfør af brandsikringsloven, og som  

 påbegyndes inden udgangen af marts 1979 (det påhviler låntageren at godtgøre  

 dette over for låneinstituttet).
 § 17  c stiller ikke - som normalt ved  

 realkreditfinansiering af forbedringsarbejder - krav om, at der som vilkår  

 for optagelse af den gunstigere belåning skal være tilført ejendommen en  

 værdiforøgelse af en bestemt størrelsesorden.
Nødvendige brandsikringsarbejder vil efter bestemmelsen kunne belånes op  

 til en lånegrænse på 100 pct. af de afholdte udgifter.
Realkreditlånet kan  

 dog ikke være større, end at de årlige ydelser på lånet kan dækkes inden for  

 et beløb, der svarer til 2 pct. af ejendommens værdi ved 15. alm. vurdering  

 af landets faste ejendomme.
 Lånet skal endvidere have sikkerhed inden for en lånegrænse på 75 pct. af  

 den brandsikrede ejendoms værdi i handel og vandel.
 Lånets løbetid kan højst andrage 20 år.
 Er betingelserne for optagelse af et sådant realkreditlån opfyldt, kan  

 lånet udbetales indtil udgangen af marts 1980.
 Fordelingen inden for lovens rammr af lån til brandsikringsarbejder på  

 almindelig og særlig realkredit er ikke til hinder for, at hele lånet ydes  

 som særlig realkredit, hvis dette af det pågældende realkreditinstitut  

 skønnes hensigtsmæssigt ud fra en vurdering af bl.a. lånets størrelse og de  

 økonomiske og administrative konsekvenser, der vil være forbundet med en  

 opdeling af långivningen.
 Dersom en bygherre i medfør af brandsinringsloven eller anden lovgivning  

 eventuelt måtte modtage kontant tilskud eller rente- og afdragsfri lån fra  

 det offentlige som direkte støtte, forudsættes det, at der ikke til sammen  

 bliver tale om finansiering af de udførte brandsikringsarbejder med mere end  

 100 pct.
Bestemmelsen i § 17 c giver herudover - eventuelt i kombination med  

 finansieringen af brandsikringsarbejder - mulighed for hel eller delvis  

 finansiering af udgifter til almindelige forbedrings-, opretnings- og  

 isoleringsarbejder m.v. i udlejningsejendomme til helårsbeboelse.
Der gælder  

 her de samme vilkår for ydelse af lån som for brandsikringsarbejder, dog med  

 den undtagelse, at der ikke til opretningsarbejder m.v. kan ydes større lån  

 end, at de årlige ydelser på dette kan dækkes inden for et beløb svarende til  

 1 pct. af ejendomsværdien ved 15. alm. vurdering.
Denne regel er nærmere  

 omtalt i boligministeriets cirkulære af 20. juli 1977 om ændringer af  

 boligreguleringsloven.
7. Indførelsen af den nye § 17 c i realkreditloven udelukker ikke,  

 at der i visse tilfælde supplerende kan ydes lån til brandsikringsarbejder i  

 medfør af samme lovs § 17 b.
Denne bestemmelse, der indeholder en  

andenmidlertidig udvidet adgang til realkreditbelåning, blev indføjet  

 i realkreditloven ved lov nr. 422 af 25. august 1976.
For at der kan ydes lån efter denne bestemmelse, er det imidlertid en  

 forudsætning, at de udførte brandsikringsarbejder (eventuelt i forbindelse  

 med andre forbedringsarbejder) har medført en vædiforøgelse på mindst 10 pct.  

 af bygningsværdien inden forbedringens gennemførelse.
Det er endvidere en  

 betingelse, at de pågældende byggearbejder er påbegyndt i tiden 1. oktober  

 1976 til udgangen af marts 1978. Det påhviler låntageren at godtgøre, at  

 byggearbejdet er påbegyndt i dette tidsrum, og er videreført uden afbrydelse  

 på normal måde.
Inden udløbet af marts 1978 skal låntageren anmelde  

 byggearbejdets påbegyndelse til det realkreditinstitut, hvori lånet ydes.
Såfremt disse betingelser er opfyldt, kan lån ydes inden for en lånegrænse  

 på 90 pct. af den værdiforøgelse, forbedringen har tilført ejendommen.
Lånet  

 skal endvidere for ejendommen som helhed have sikkrhed inden for en samlet  

 lånegrænse på 75 pct. af den brandsikrede ejendomsværdi i handel og vandel.
 Lånets løbetid kan højst andrage 20 år.
 Er betingelserne for optagelse af et sådant realkreditlån opfyldt, kan  

 lånet udbetales indtil udgangen af marts 1979, dog udgangen af 1979 for  

 byggearbejder, hvis værdi overstiger 1 mio kr.
En kombination af lånereglerne i realkreditlovens § 17 b og § 17 c giver  

 herefter i visse tilfælde mulighed for, at brandsikringsarbejder, der  

 (eventuelt sammen med andre forbedringsarbejder) medfører en værdiforøgelse  

 på mere end 10 pct. af den oprindelige bygnings værdi, kan realkreditbelånes  

 efter 2 lånegrænser: nemlig 100 pct. af en så stor del af udgifterne, at de  

 årlige ydelser på lånet kan holdes inden for 2 pct. af ejendommens værdi ved  

 15. alm. vurdering og 90 pct. af den værdiforøgelse, som de resterende  

 brandsikringsudgifter skønnes at have tilført ejendommen.
Det er herved  

 stadig forudsat, at den samlede lånegrænse for ejendommen som helhed ikke  

 kommer til at overstige 75 pct., og at der ikke i forbindelse med ydelse af  

 tilskud eller lignende bliver tale om en finansiering med mere end 100 pct.  

 af udgifterne ved de udførte arbejder.
8. For at sikre, at Grundejernes Investeringsfond i videst muligt  

 omfang har disponible midler til udlån til brandsikringsforanstaltninger, er  

 den hidtidige adgang efter boligreguleringslovens kap.
V til at kræve  

 frigivet midler til dækning af visse vedligeholdelses- og opretningsarbejder,  

 herunder brandsikringsarbejder, ophævet ved den stedfundne ændring af  

 boligreguleringsloven den j9. maj 1977. Dette indebærer, at der heller ikke  

 som tidligere forudsat i medfør af brandsikringslovens § 10 og § 11 kan ske  

 frigivelse af bundne beløb vedrørende ejendommen i investeringsfonden.
 Såfremt en indskyder i tillid til frigivelsesmuligheden til de nævnte  

 formål, har iværksat sådanne arbejder inden 16. marts 1977 (datoen for  

 lovforslgets fremsættelse), kan der dog ske udbetaling af bindingsbeløb, når  

 udgiften er afholdt efter arbejdets fuldførelse, og kravet om refusion af den  

 afholdte udgift er rejst over for investeringsfonden inden 31. december 1977.
 Samtidig er det ved en tilføjelse til boligreguleringslovens § 36 (nyt nr.  

 5) tydeliggjort, at investeringsfonden også kan yde lån til forbedringer i  

 form af brandsikringsarbejder.
 Rentesatsen på sådanne udlån er efter lovændringen 8 pct. p.a.
 Lånets løbetid fastsættes som hidtil af fonden efter reglerne i  

 boligreguleringslovens § 38, stk. 3, og udgør normalt 15 år.
Lånegrænsen er også uændret efter lovens § 38, stk. 1, på 85 pct. af den  

 af fonden fastsatte låneværdi for ejendommen.
Men som noget nyt er der ved  

 lovens § 38, stk. 5, indført adgang til at yde investeringsfondslån til  

 brandsikringsforanstaltninger udover denne lånegrænse, når pantesikkerheden  

 suppleres med en kommunal garanti efter brandsikringslovens § 10, stk. 4,  

 jfr. cirkulærets pkt. 9.
 Lånet udbetales kontant.
 Lån kan ydes, hvis forbedringerne og udgifterne skønnes rimelige.
 Som følge af det store behov for lånemidler fra fonden til  

 brandsikringsforanstaltninger kan det indtil videre ikke påregnes, at fonden  

 kan afse midler til andre låneformål.
Ud fra de samme hensyn vil udlån fra investeringsfonden forlods blive  

 reserveret til finansiering af brandsikringsudgifter i § 2-ejendomme.
Der  

 henvises herom til pkt. 5 og til pkt. 11-23, der behandler de særlige  

 finansieringsregler, der gælder for de forskellige bygningskategorier.
 9. I de særlige tilfælde, hvor lån, som det er nødvendigt at  

 optage til dækning af udgifterne, kun kan forventes ydet i tilstrækkeligt  

 omfang mod supplerende sikkerhedsstillelse, åbnes der adgang for  

 kommunalbestyrelsen til med tilsynsmyndighedens samtykke at yde  

garanti for sådanne lån, jfr. lovens § 10, stk. 4. For lån, der ydes  

 med garanti efter denne bestemmelse, hæfter låntageren såvel personligt som  

 med den pantsatte ejendom.
 Da gennemførelsen af brandsikring i almindelighed må forudsættes at  

 medføre en værdiforøgelse af ejendommen, svarende til de afholdte udgifter,  

 og da de pågældende lån i de alt overvejende tilfælde må påregnes ydet på  

 sådanne vilkår, at lånene vil kunne færdigamortiseres inden for den  

 pågældende bygnings tilbageværende levetid, vil der næppe i almindelighed  

 være behov for denne supplerende garantistillelse, ligesom kommunerne i de  

 tilfælde, hvor garanti ydes, kun i helt specielle tilfælde vil blive påført  

 tab som følge deraf.
 Behov for ydelse af kommunegaranti må navnlig forventes at kunne opstå i  

 forbindelse med långivning i ejendomme, der i forvejen er højt prioriteret.  

 Der kan f.eks. være behov for, at kommunen yder sikkerhedsstillelse for lån  

 til nyetablerede andelsboligforeninger, som endnu ikke har kunnet oparbejde  

 en rimelig egenkapital.
 Om ydelse af kommunegaranti for lån i ejendomme, der brandsikres efter  

 beslutninger truffet af boligtilsynet i medfør af lovens § 7, stk. 2,  

 henvises til pkt. 18 og 21.
10. Efter § 26 i lov om boligtilsyn må en ejendom, for hvilken  

 boligtilsynet har nedlagt forbud mod benyttelse, som udgangspunkt ikke  

 prioriteres eller omprioriteres ud over ejendommens grundværdi med offentlige  

 midler eller med midler fra offentligt anerkendte eller godkendte selskaber,  

 institutter m.v.
For at denne bestemmelse ikke skal være til hinder for, at  

 finansieringen til gennemførelse af brandsikringsforanstaltninger af  

 kondemnerede ejendomme kan ske ved låneoptagelse på det organiserede  

 lånemarked, er det i brandsikringslovens § 10, stk. 5, bestemt, at det nævnte  

belåningsforbud i boligtilsynsloven ikke finder anvendelse på lån, der  

 optages til dækning af udgifter til brandsikring, der gennemføres efter  

 brandsikringsloven.
 Særlige finansieringsregler for bygninger som er opført før år 1900,  

 og som ikke er omfattet af brandsikringslovens § 3.
 11. Som omtalt ovenfor i pkt. 8 er adgangen til at få bundne beløb  

 frigivet fra Grundejernes Investeringsfond til dækning af visse  

 vedligeholdelses- og opretningsarbejder ophævet samtidkg med, at udkånsrenten  

 for fondslånene er forhøjet til 8 pct. p.a.
 Der er herved skabt grundlag for en øget udlånsindsats fra fonden til  

 finansiering af brandsikringsudgifter, og det er herefter forudsat, at  

 fonden over en 3-årig periode stiller ca. 300 mio kr. til rådighed for  

 brandsikring af bygninger opført før år 1900 (§ 2-bygningerne).
 I det omfang udgifterne til brandsikring søges dækket ved optagelse af  

 lån, vil investeringsfondslånene normalt blive givet til finansiering af  

 halvdelen af de kontante udgifter til brandsikring, idet der til dækning af  

 det resterende lånebehov forudsættes optaget realkreditlån efter §§ 17 c og  

 eventuelt tillige 17 b i realkreditloven, jfr. pkt. 6 og 7. Om den  

 administrative tilrettelæggelse af låneproceduren henvises til pkt. 15.
12. Afholder ejeren udgifterne til brandsikring helt eller delvis  

uden låneoptagelse kan den del af udgiften, der ikke lånefinansieres,  

 i sådanne lejemål, der er omfattet af kap.
II i boligreguleringsloven  

 (lejemål der helt eller delvis anvendes til beboelse i kommuner med  

 huslejeregulering), som hidtil afskrives på ejendommens  

 opretningskonto, jfr. boligreguleringslovens § 15, stk. 2.
 Ved ændringen den 9. maj 1977 af denne lov er der indført en tilsvarende  

 adgang for udlejeren til at afholde udgiften til brandsikring over  

ejendommens konto for udvendig vedligeholdelse, jfr. lovens § 15, stk.  

 1. Kan udgiften ikke dækkes af kontoene i det regnskabsår, hvori den er  

 afholdt, kan det manglende beløb afskrives senere, idet der er adgang til at  

 overføre en negativ saldo på kontiene.
 Om forholdene til lejerne henvises til pkt. 24-27.
 13. Dækkes udgifterne til brandsikringen ved optagelse af  

 lån, herunder lån i Grundejernes Investeringsfond, kan lånebeløbet  

 hverken afskrives over vedligeholdelses- eller opretningskontoen.
 På vedligeholdelseskontoen kan heller ikke afskrives de årlige ydelser på  

 lånene.
 Derimod skal de årlige ydelser til renter og afdrag på lånet i muligt  

 omfang afholdes over ejendommens opretningskonto.
 Om forholdet til lejerne henvises til pkt. 24-27.
 14. Ved ændringen den 9. maj 1977 af brandsikringsloven (ny § 10  

 a) er der indført adgang til at yde statstilskud til delvis dækning af  

 brandsikringsudgifterne i beboelsesbygninger, som er opført før år 1900, og  

 som ikke er omfattet af lovens § 3.
Da det må forudsættes som overvejende hovedregel, at  

 brandsikringsudgifterne for disse bygninger i forvejen vil blive søgt helt  

 eller delvis finansieret med lån fra Grundejernes Investeringsfond, er det af  

 rationelle administrative grunde overladt til fonden på statens vegne at yde  

 disse tilskud inden for et samlet beløb på 30 mio kr.
Midlerne stilles af  

 statskassen til rådighed for fonden.
 Ansøgning om tilskud skal bilægges dokumentation for de udgifter, der er  

 forbundet med brandsikringsarbejderne, jfr. pkt. 15.
 Tilskuddet kan alene ydes til beboelseslejligheder med et bruttoetageareal  

 på ikke over 60 m2, idet det her må forventes, at brandsikringsudgifterne  

 beregnet i gennemsnit pr. lejlighed bliver størst samtidig med, at  

 mulighederne for at imødegå store lejeforhøjelser (ved at afskrive over  

 vedligeholdelses- og opretningskontiene) er de mindste.
Tilskuddet udgør 25 pct. af den del af de på sådanne lejligheder hvilende  

 brandsikringsudgifter, der overstiger 4.000 kr.
Tilskuddet kan højst udgøre  

 2.000 kr. for hver lejlighed.
Tilskud, der efter disse beregninger vil udgøre  

 mindre end 500 kr. for en lejlighed, udbetales ikke.
Det fremgår heraf, at  

 brandsikringsudgiften pr. lejlighed mindst skal udgøre 6.000 kr. for, at  

 tilskud kan komme til udbetaling.
Det maksimale tilskudsbeløb på 2.000 kr.  

 udløses ved en brandsikringsudgift på 12.000 kr. eller derover pr. lejlighed.
Enhver beboelseslejlighed, der i øvrigt opfylder lovens krav vedrørende  

 størrelse og brandsikringsudgifter, er berettiget til tilskud, hvad enten den  

 er beboet af ejeren eller er udlejet.
Dette gælder også, hvor værelser som  

 led i brandsikringen omdannes til lejligheder samt i blandede lejemål, hvori  

 beboelsesandelen ikke overstiger 60m2, og hvor den på boligarealet hvilende  

 udgift i øvrigt opfylder betingelserne for, at der kan ydes tilskud.
Lejlighedernes bruttoetageareal beregnes efter samme regler, som anvendes  

 ved beregning af etagearealer ved lejefastsættelse efter kap.
II i lov om  

 midlertidig regulering af boligforholdene, jfr. nærmere herom i pkt. 27. I  

 ejendomme, der er opdelt i ejerlejligheder, kan ejerlejlighedsarealet således  

 ikke lægges til grund ved afgørelsen af, om en lejlighed med hensyn til  

 arealstørrelse kan få tilskud.
 I de brandsikringsudgifter, der danner grundlag for beregningen af  

 eventuelt tilskud indgår sædvanlige omkostninger, herunder byggelånsrenter,  

 stempelafgift og indskud, men derimod ikke kurstab.
Baggrunden for at tilskud kun kan ydes i det omfang, beboelsesbygninger  

 indeholder lejligheder på maksimalt 60 m2, har som nævnt været, at det må  

 forventes, at brandsikringsudgifterne i gennemsnit pr. lejlighed her bliver  

 størst.
Dette hænger igen sammen med, at de overvejende udgifter til  

 brandsikring i almindelighed vedrører forhold uden for den enkelte lejlighed  

 (adgangsarealer, vægge mellem lejligheder, trapper, gange, døre til  

 lejligheder, kældre og tagetager), som forholdsmæssigt vil belaste lejen mest  

 i små lejligheder.
 Lovens tilskudsregler bygger derfor på det princip, at man ved afgørelsen  

 af, om tilskud kan ydes, fordeler den del af bygningens samlede  

 brandsikringsudgifter, der hviler på beboelsesarealerne, ligeligt pr.  

 lejlighed og derefter -afhængig af hvor stor brandsikringsudgiften herved  

 bliver - beregner om og i bekræftende fald i hvilket omfang, der kan ydes  

 tilskud til lejligheder på højst 60 m2. Disse principper vil derfor blive  

 lagt til grund ved Grundejernes Investeringsfonds administration af  

 tilskudsmidlernes fordeling.
 Med hensyn til spørgsmålet om, hvem tilskuddet skal komme tilgode, fører  

 disse forudsætninger på samme måde til, at tilskuddet - dersom de nødvendige  

 lejeforhøjelser også af ejeren fordeles ligeligt efter lejlighedsantal  

 - udelukkende kommer lejerne i de tilskudsberettigede lejligheder tilgode.
Hvis ejeren derimod vælger, at den endelige fordeling af de nødvendige  

 lejeforhøjelser skal ske i forhold til de enkelte lejligheders m2-etageareal  

 eller i forhold til det hidtil gældende lejeniveau, er der ikke behov for i  

 særlig grad at tilgodese de små lejligheder ved tilskudsfordelingen.
Det  

 tilskud, der efter de ovennævnte regler kan udbetales fra investeringsfonden,  

 bør derfor i ddtte tilfælde af ejeren fradrages de totale  

 brandsikringsudgifter, inden den endelige fordeling af lejeforhøjelserne pr.  

 m2-etageareal eller lejeniveau finder sted.
tilskuddet er ikke indkonmstskattepligtigt for tilskudsmodtagerne.
Om den  

 nærmere behandling af tilskuddet i relation ti skattelovgivningen henvises  

 til brandsikringslovens § 10 a, stk. 3.
 Om forholdet til lejerne henvises til pkt. 24-27.
 15. For § 2-bygningerne er der mellem realkreditinstitutterne og  

 Grundejerens Investeringsfond indgået aftale om en fælles administrative  

 tilrettelæggelse af långivningen og en forenklet långivningsprocedure i  

 brandsikringssager, hvor udgifterne helt eller delvis søges dækket både med  

 realkreditlån og investeringsfondslån.
 I sådanne tilfælde starter lånesagen me, at låneansøgningen indsendes til  

 det pågældende realkreditinstitut, som derefter i samarbejde med  

 investeringsfonden foretager besigtigelse og teknisk sagsbehandling samt  

 afgiver eet fælles lånetilbud dækkende både realkreditlån og lån fra fonden.
Med henblik herpå er der udarbejdet et fælles ansøgningsskema, som fås ved  

 henvendelse til realkreditinstitutterne eller Grundejernes Investeringsfond.  

 Sammen med ansøgningsskemaet skal indsendes en genpart af det skema  

 »Indberetning om brandsikring«, som tidligere af ejeren er  

 fremsendt til kommunalbestyrelsen, og som indeholder en opregning af de  

 foranstaltninger, som er nødvendige for at opfylde brandsikringskravene.
Hvis  

 der søges om udbetaling af tilskud fra investeringsfonden i henhold til  

 brandsikringslovens § 10 a, skal ansøgningen indeholde oplysning herom og  

 skal være bilagt dokumentation for de udgifter, der er forbundet med  

 brandsikringsarbejderne.
Ved en sådan integreret lånesagsbehandling vil det være muligt i een  

 ekspedition at klarlægge det samlede finansieringsbehov og mulighederne for,  

 at dette - eventuelt sammen med tilskud efter brandsikringslovens § 10 a -  

 kan dækkes ved ydelse af realkreditlån (jfr. pkt. 6 og 7) og lån fra  

 investeringsfonden.
Herved kan man endvidere tilgodese, at der sker den mest  

 hensigtsmæssige indbyrdes placering af långivningen i ejendommen samtidig  

 med, at man kan få klarlagt behovet for eventuel kommunegaranti samt sikre,  

 at der ikke finder en overfinansiering sted med realkreditlån.
 Da det ikke kan udelukkes, at der i en række tilfælde kan være tale om, at  

 der i forbindelse med brandsikringsarbejderne samtidig udføres opretnings- og  

 andre forbedringsarbejder, skal det understreges, at det kun er rene  

 brandsikringsudgifter, der kan forventes finansieret med lån fra Grundejernes  

 Investeringsfond.
 Det kan som udgangspunkt påregnes, at det opgjorte lånebehov normalt vil  

 blive dækkt med lån fra investeringsfonden på halvdelen af de rene kontante  

 udgifter til brandsikring.
Ansøgning om lån til brandsikring skal først indsendes, når arbejdet er  

 udført.
Dette skal ses på baggrund af, at der er tale om et stort antal  

 relativt små lån.
Hvis låneansøgningen derfor skulle behandles både med  

 henblik på afgivelse af forhåndsudtalelser og endeligt lånetilbud, ville det  

 føre til en stærk belastning af det administrative apparat med deraf følgende  

 lang ekspeditionstid.
 Særlige finansieringsregler for bygninger med begrænset levetid. §  

 3-bygninger.
16. For bygninger, der uanset opførelsestidspunktet, af  

 kommunalbestyrelsen er udpeget i medfør af brandsikringslovens § 3, og for  

 hvilke boligstyrelsen i medfør af § 7, stk. 2, har besluttet, at der skal  

 gennemføres brandsikring, gælder særlige finansieringsbestemmelser,  

 der tager sigte på at undgå, at lejerne i disse bygninger bliver belastet  

 økonomisk hårdere end beboere i andre ejendomme, der skal brandsikres.
Det  

 har herved været lagt til grund, dels at brandsikring af disse bygninger i  

 almindelighed må forventes at blive dyrere end sikring af andre ejendomme,  

 dels at disse bygningers restlevetid er meget begrænset samtidigt med, at  

 lejlighedernes brugsvædi er relativ lav, således at den vanskeligt kan være  

 en væsentlig forhøjelse.
Det bemærkes herved, at den adgang til optagelse af lagt forrentede lån i  

 Grundejernes Investeringsfond, som er tilvejebragt for så vidt angår §  

 2-bygninger (ovenfor pkt. 11 og 15) ikke kan bringes i anvendelse ved  

 finansieringen af brandsikringsudgifter i § 3-bygninger.
Derimod gælder der  

 for disse bygninger andre regler, der skal tilgodese, at  

 brandsikringsudgifterne mindst muligt påvirker lejeniveauet.
Der gives  

 således bl.a. mulighed for, at der kan ydes offentlig støtte til  

 brandsikringen dels i form af kommunegaranti for lån alene med pantesikkerhed  

 i ejendommen, dels i form af ydelse af rente- og afdragsfrit lån, som stilles  

 til rådighed af kommune og stat i forening.
 17. Ejere af bygninger, for hvilke brandsikringskrav er beslutet i  

 medfør af lovens § 7, stk. 2, har i de huslejeregulerede kommuner pligt  

 til i videst muligt omfang at søge de udgifter, der vedrører  

 beboelseslejligheder, dækket med beløb, der ved arbejdets fuldførelse henstår  

 på ejendommens vedligeholdelseskonto, jr. § 15, stk. 1, i  

 boligregulerigsloven.
 Endvidere har ejeren adgang til at afskrive yderligere udgifter på  

 ejendommens opretningskonto, jfr. boligreguleringslovens § 15, stk. 2.
 Såfremt de beløb, der ved arbejdets fuldførelse indestår på ejendommens  

 vedligeholdelses- og opretningskonti, ikke er tilstrækkelige til at dække  

 udgifterne, kan ejerne, hvis han selv afholder udgiften, løbende  

 afskrive beløbet, efterhånden som der afsættes yderligere midler på  

 kontiene (overførelse af negativ saldo).
 Dækkes udgifterne ved optagelse af lån, kan lånebeløbene ikke  

 afskrives på nogen af de nævnte konti, men til gengæld skal de årlige  

 låneydelser så vidt muligt afskrives på kontiene.
Det har dog ikke været tanken, at hele ejendommens opretnings- og  

 vedligeholdelseskonto over en årrække skal beslaglægges til forrentning og  

 afdrag på brandsikringslån.
Der bør fortsat være mulighed for at afskrive  

 udgifter til nødvendig vedligeholdelse på kontoen.
I ejendomme, der består af  

 flere bygninger, bår afskrivning således kun ske på den del af  

 bedligeholdelseskontoen, der vedrører den del af bygningen, der skal  

 brandsikres efter § 7, stk. 2. Brandsikringen heraf bør ikke medføre  

 forringede vilkår for lejerne i ejendommens øvrige bygninger.
 Om forholdet til lejerne henvises til pkt. 24-27.
 18. Er det nødvendigt at optage lån til dækning af  

 brandsikringsudgifterne, og kan sådant lån kun forventes ydet mod  

supplerende sikkrhedsstillelse udover pantesikkrhed i ejendommen, er  

 der som nævnt under pkt. 9 adgang til for kommunalbestyrelsen at yde garanti  

 for sådanne lån.
 I modsætning til, hvad der gælder ved ydelse af kommunegaranti efter  

 brandsikringslovens § 10, stk. 4, hæfter låntageren ved kommunal garanteret  

 låneoptagelse i § 3-bygninger i henhold til lovens § 11, stk. 4, ikke  

 personligt, men alene med den pantsatte ejendom.
 Staten godtgør kommunen halvdelen af de eventuelle tab, som kommunen lider  

 ved garantistillelse efter lovens § 11, stk. 4. Sådanne tab kan bl.a. tænkes  

 at opstå, hvor en indgået garantiforpligtelse for lånet bliver aktualiseret,  

 f.eks. som følge af, at bygningen nedrives som led i en sanering, inden lånet  

 er fuldt tilbagebetalt, jfr. pkt. 20 og 21.
 19. I henhold til brandsikringslovens § 12 kan kommunen, når  

 særlige forhold taler derfor, yde rente- og afdragsfrit lån med pant i  

 ejendommen.
 Et sådant lån kan højst udgøre halvdelen af de samlede  

 brandsikringsudgifter - i de huslejeregulerede kommuner dog efter fradrag af  

 det beløb, som indestår på ejendommens vedligeholdelseskonto ved arbejdernes  

 afslutning, jfr. pkt. 17.
 Lånet ydes uden personlig hæftelse for låntageren.
 Om forholdet til lejerne henvises til pkt. 24-27.
 20. Boligministeren kan inden for de midler, der bevilges i  

 henhold til lov om sanering, yde statslån til dækning af helvdelen af  

 kommunens udgifter til rente- og afdragsfri lån.
Et af kommunen ydet rente- og afdragsfrit lån forfalder til indfrielse,  

 når ejendommen gøres til genstand for sanering med støtte efter lov om  

 sanering.
Herved vil man kunne undgå, at den forøgelse af ejensommens værdi,  

 der hidrører fra forbedringer, som er finansieret med dette lån - og som vil  

 give sig udslag i størrelsen af den erstatning, der ydes ejeren for afståelse  

 af ejendommen i forbindelse med saneringen - skal virke fordyrende i forhold  

 til det offentlige.
Ved lånets indfrielse tilbagebetaler kommunen statens  

 andel af lånet.
Er ejendommen ikke blevet omfattet af en sanering, når der er forløbet 6  

 år efter lånets udbetaling, kan kommunalbestyrelsen forlænge rente- og  

 afdragsfriheden for indtil 4 år.
Er ejendommen heller ikke inden udløbet af  

 denne periode saneret med offentlig støtte, skal lånet tilbagebetales over 5  

 år.
Der svares ikke renter af lånet over tilbagebetalingsperioden, men  

 restlånet forfalder til indfrielse, hvis ejendommen saneres med offentlig  

 støtte, inden lånet er fuldt tilbagebetalt.
Hvis der til brandsikring er en bygning er ydet rente- og afdragsfrit lån,  

 og bygningen derefter, inden en sanering er gennemført, eller inden lånet  

 efter foranstående regler er tilbagebetalt, undergives forbud mod benyttelse  

 i medfør af boligtilsynslovens § 12, medfører forbudets ikrafttræden ikke i  

 sig selv, at lånet forfalder til indfrielse.
Baggrunden herfor er den, at  

 ejeren ved en bygnings kondemnering efter boligtilsynsloven ikke vi kunne  

 gøre erstatningskrav gældende som følge af selve forbudets nedlæggelse.
Der  

 vil således ikke i disse tilfælde være tale om, at de bygningsforbedringer,  

 der er finansieret med de offentlige lån, har tilført ejeren en økonomisk  

 fordel, som kan kapitaliseres ved forbudets nedlæggelse.
Lånet forbliver  

 derfor indestående i ejendommen, indtil det efter foranstående regler  

 forfalder til tilbagebetaling.
Hvis ejendommen ikke inden udløbet af  

 ovennævnte frister gøres til genstand for sanering, og kommnen skønner, at  

 lånet - for hvilket låntageren alene hæfter med den pantsatte ejendom - ikke  

 vil kunne dækkes af pantets realisationsværdi, kan kommunalbestyrelsen  

 beslutte at afskrive sit tilgodehavende helt eller delvis.
I dette tilfælde  

 vil kommunen i almindelighed kunne forvente, at staten afskriver sit  

 tilgodehavende i tilsvarende omfang.
21. Brandsikringslovens bestemmelser om adgang til at yde  

 offentlig støtte skal som nævnt ses på baggrund af, at der her er tale om den  

 allerdårligste bygningsmasse, hvor gennemførelse af brandsikring i nogle  

 tilfælde kan være så bekostelig, at det under hensyn til ejendommens meget  

 begrænsede levetid kan forekomme urimeligt at pålægge ejendommens ejer og  

 lejere i fuldt omfang at afholde udgifterne til brandsikringen.
Kommunens  

 stillingtagen til, om der til nedbringelse af udgifterne bør ydes garanti fo  

 lån og/eller rente og afdragsfri lån, må ske ud fra en vurdering af, om  

 omkostningerne ved de gennemførte brandsikringsforanstaltninger uden en sådan  

 støtte gennemsnitlig vil stille ejeren og beboerne økonomisk dårligere end  

 ejere og beboere i andre ejendomme eller vil resultere i lejeforhøjelser, der  

 ikke kan siges at modsvares af en tilsvarende øget brugsværdi.
Kommunen bør i  

 denne forbindelse være opmærksom på de problemer, der vil kunne opstå i de  

 frie områder, hvor det ikke er muligt at aholde udgifterne til brandsikring  

 over særlige konti m.v., og hvor udlejeren, selv med en mulig lejeforhøjelse  

 efter § 35 i lov om leje, eventuelt ikke vil kunne gennemføre den fornødne  

 brandsikring uden at få urimelige tab på driften af ejendommen i de år, den  

 endnu skal bestå.
 Omvendt må det være udgangspunktet for kommunens administration af lovens  

 støttebestemmelser, at en eventuel offentlig støtte ikke stiller ejer og  

 lejere gunstigere end ejere og lejere i tilsvarende ejendomme, der ikke  

 falder ind under de særlige støttebestemmelser.
Ved kommunalbestyrelsens afvejning af omfanget og karakteren af den  

 offentlige støtte, der i det enkelte tilfælde bør ydes, vil det ofte kunne  

 tænkes, at støtten må ydes som en kombination af garanti for lån og direkte  

 ydelse af rente- og afdragsfrit lån.
Det må således påregnes, at det for den  

 heromhandlede kategori af bygninger formentlig ofte vil vise sig nødvendigt,  

 at der - som supplement til ydelse af offrentlige lån - stilles særlig  

 sikkerhed i form af kommunegaranti for låneoptagelse over det almendelige  

 lånemarked.
Endvidere vil det, som en yderligere støtte til nedbringelse af  

 omkostningerne ved brandsikringen, kunne komme på tale, at garantien ydes for  

 lån med længere løbetid end den pågældende bygnings forventede restlevetid.  

 Dette vil eksempelvis kunne blive aktuelt for bygninger, der kun skal stå  

 meget kort tid, eller for hvilke brandsikringsudgifterne har været  

 uforholdsmæssigt store, og hvor de årlige ydelser på lånet ellers - uanset at  

 der ydes rente- og afdragsfri lån til nedbringelse af omkostningerne - vil  

 kunne være meget tyngende.
 22. Kommunens afgørelser af, om der i det konkrete tilfælde ydes  

 støtte til udførelse af brandsikring og i bekræftende fald omfanget af denne  

 støtte, kan ikke indbringes for højere administrativ myndighed og kan således  

 heller ikke indbringes for boligministeriet.
Udbetaling af rente- og afdragsfrit lån kan først finde sted, når der er  

 modtaget dokumentation for, at de i medfør af § 7, stk. 2, påbudte  

 brandsikringsforanstaltninger er udført.
I øvrigt fastlægger den enkelte  

 kommune selv de nærmere retningslinier vedrørende fremgangsmåden ved  

 ansøgning om og ydelse af offentlig støtte, herunder om rente- og afdragsfrit  

 lån bør ydes på grunslag af et meddelt forhåndstilsagn eller efter  

 ansøgning fra ejeren efter brandsikringsarbejdernes udførelse.
Det  

 bemærkes herved, at boligtilsynets krav om brandsikrng af bygning efter § 7,  

 stk. 2, skal opfyldes, uanset om der ydes offentlig støtte til dækning af de  

 hermed forbundne udgifter.
Afgivelse af et forhåndstilsagn om ydelse af  

 rente- og afdragsfrit lån må derfor i almindelighed i relation til ejeren  

 skønnes ufornødent.
Ansøgerens andragende om offentlig støtte skal bilægges oplysninger om  

 arbejdets omfang med tilhørende udgifter, ejendommens økonomiske forhold,  

 herunder størrelsen af indestående på opretnings- og vedligeholdelseskonti  

 m.v.
Ejeren bør herudover indsende et driftsbudget for ejendommen med  

 oplysning om, hvorledes den resterende del af udgifterne agtes finansieret,  

 genpart af den ansøgning, han måtte have indsendt til realkreditinstitut,  

 bank eller sparekasse, samt vilkår for allerede optagne lån ellr for  

 imødekommelse af ansøgninger om lån.
 Finansieringsregler for »øvrige« bygninger.
 23. For »øvrige« bygninger d.v.s. bygninger som er  

 opført år 1900 eller senere, og som ikke er omfattet af brandsikringslovens §  

 3, gælder der med een undtagelse principielt de samme regler om finansiering  

 af brandsikringsudgifter, som for bygninger opført før år 1900 (ovenfor pkt.  

 6-10 og pkt. 11-15).
 Undtagelsen går ud på, at der ikke kan ydes statstilskud i medfør af  

 brandsikringslovens § 10 a til nedbringelse af brandsikringsudgifterne i  

 sådanne nyere ejendomme.
 Hertil kommer imidlertid, at de midler, der af Grundejernes  

 Investeringsfond løbende kan frigøres til udlån til brandsikring, forlods vil  

 blive anvendt til dækning af lånebehovet i § 2-bygninger, hvor problemerne i  

 almindelighed må antages at være størst, og hvor gennemførelsen af  

 brandsikringsarbejderne generelt er undergivet en særlig tidsfrist.
 Indtil investeringsfonden nærmere har afklaret udlånsbehovet til denne  

 kategori af bygninger, kan der derfor ikke siges noget endeligt om, hvornår  

 og i hvilket omfang fonden tillige vil være i stand til at yde lavtforrentede  

 lån til dækning af brandsikringsudgiften i nyere bygniner.
 Det er bl.a. på denne baggrund at den tidsmæssige iværksættelse af  

 brandsikringsarbejder ved en ændring af brandsikringslovens § 4 er søgt  

 udskudt, jfr. cirkulærets pkt. 4.
 Der er derfor heller ikke for så vidt angår finansiering af  

 brandsikringsudgifter i sådanne bygninger truffet nogen aftale om fælles  

 lånesagsbehandling mellem Realkreditrådet og Grundejernes Investeingsfond,  

 men ejeren må i stedet, hvis der søges optaget fondslån, rette henvendelse  

 direkte til fonden for nærmere at orientere sig om udlånsmulighederne herfra.
 Forholdet til lejerne.
24. Gennemførelse af brandsikringsforanstaltninger anses som en  

 forbedring.
Som følge heraf har en udlejer, der gennemfører brandsikring, som  

 udgangspunkt ret til lejeforhøjelse.
 Lejeforhøjelse er dog udelukkende overalt i landet i det omfang,  

 brandsikringsudgifterne finansieres med statstilskud via Grundejernes  

 Investeingsfond (ovenfor pkt. 14) eller med rente- og afdragsfrit kommunelån  

 (ovenfor pkt. 19).
I øvrigt beror forholdet til lejerne på, om lejemålet alene omfattes af  

 lejelovens regler, eller om lejemålet er omfattet af reglerne i kap.
II i lov  

 om midlertidig regulering af boligforholdene (lejemål om beboelse i kommuner  

 med huslejeregulering).
25. I lejemål, der ikke er omfattet af  

 boligreguleringslovens kap.
II (lejemål om beboelseslejligheder i kommuner  

 uden huslejeregulering og erhvervslejemål i hele landet) afgøres spørgsmål om  

 lejeforhøjelse for forbedringer efter lejelovens § 35.
 Efter reglerne heri kan parterne frit aftale lejeforhøjelse som følge af  

 forbedringer, men kan der ikke opnås en aftale mellem parterne, kan udlejeren  

 få lejeren kendt pligtig til at indgå en til den øgede brugsværdi svarende  

 forhøjelse af lejen, jfr. lejelovens § 35, stk. 3.
 Begrebet »øget brugsværdi« er uddybet ved en bestemmelse i  

 lovens § 35, stk. 5, hvorefter der skal tages hensyn til forbedringens  

 karakter og betydning i forhold til ejendommens hidtidige tilstand og  

 størrelsen af de udgifter, der med rimelighed er afholdt til forbedringen.  

 Lejeforhøjelsen skal som udgangspunkt give mulighed for en passende  

 afkastning af disse udgifter og rimelig afskrivning samt dækning for øgede  

 udgifter til skatter, afgifter, vedligeholdelse, administration og forsikring  

 i rimeligt omfang.
 Såfremt lejeren ikke kan acceptere udlejerens krav, og udlejeren desuagtet  

 ønsker at fastholde kravet, må udlejeren anlægge sag ved boligretten, jfr.  

 lejelovens § 35, stk. 6.
26. For lejemål, der er omfattet af kap.
II i lov om  

 midlertidig regulering af boligforholdene gælder særlige regler for  

 iværksættelse af forbedringer, der medfører lejeforhøjelser for forbedringer.
 Særreglerne for iværksættelse af forbedringer i boligreguleringslovens §  

 13, stk. 1-4, omfatter forudgående huslejenævns kontrol inden iværksættelse  

 af større forbedringsarbejder, adgang for lejerne til at kræve  

 erstatningsbolig og til at kræve større arbejder udskudt, indtil der er  

 forløbet en vis tid, efter at en ny ejer har overtaget ejendommen.
 Disse regler finder ikke anvendelse på forbedringsarbejder, der er påbudt  

 i henhold til lov om brandsikring.
Baggrunden for, at disse bestemmelser ikke finder anvendelse ved  

påbudte brandsikringer er, at der her er tale om myndighedskrav.
Hvor  

 der er beboerrepræsentanter, har lejerne endvidere haft mulighed for at være  

 medbestemmende om, hvad der udføres.
I andre tilfælde er lejerne blevet  

 orienteret om, hvilke arbejder skal skal udføres.
 Hvad angår lejeforhøjelsens størrelse, kan udlejeren efter  

 boligreguleringslovens § 13, stk. 5, kræve en lejeforhøjelse, der modsvarer  

 det lejedes brugsværdi (omkostningerne ved foranstaltningen).
 Lejeforhøjelse er dog udelukket i det omfang, brandsikringsudgifterne  

 eller de årlige ydelser til renter og afdrag på lån til dækning af  

 brandsikringsudgifterne afholdes over ejendommens opretnings- eller  

 vedligeholdelseskonto.
 Udgangspunktet for lejeforhøjelsen er, at den skal kunne dække den  

 forøgelse af ejendommens driftsudgifter, der er en følge af forbedringens  

 gennemførelse.
Långivning til brandsikring gennem Grundejernes Investeringsfond suppleret  

 med tilskud til mindre lejligheder, hvor udgiften er særlig stor, står åben  

 for alle ejere af § 2-bygninger.
Huslejenævnet vil derfor være berettiget til  

 at nægte at godkende en større lejeforhøjelse, end den der kunne være opnået,  

 hvis der var søgt billige lån og tilskud i muligt omfang.
 I de regulerede områder kan udlejeren i visse tilfælde kræve  

lejeforhøjelse efter en enklere procedure, jfr. § 13 a, stk. 2.
Reglerne går nærmere ud på, at en udlejer, der har udført brandsikring og  

 finansieret dette arbejde med lån i Grundejernes Investeringsfond, kan varsle  

 og gennemføre en lejeforhøjelse til brandsikring efter samme regler, som  

 gælder for forhøjelser af ejendomsskatter m.v., jfr. lejelovens § 43.  

 Beløbet, der kan varsles efter denne regel, kan dække udgifterne udover den  

 årlige tilgang på opretningskontoen.
Det forudsættes således, at  

 opretningskontoen forlods anvendes til dækning af den årlige ydelse i muligt  

 omfang, for at denne regel kan bruges.
 Det er yderligere en betingelse, at lånet udelukkende er optaget til  

 dækning af brandsikringsudgifter, og den således krævede lejeforhøjelse ikke  

 overstiger 15 kr. pr. m2.
Ordningen betyder, at lejeforhøjelserne kan udlignes på de brugere af  

 ejendommen, der har fået deres brugsret øget gennem forbedringen, således at  

 lejeforhøjelsen fordeles efter samme princip som normalt ved  

 forbedringsforhøjelse.
Det særlige er, at udlejeren ikke skal indbringe sagen  

 for nævnet, hvis 1/4 af lejerne protesterer, men hver enkelt lejer har  

 fortsat adgang til i medfør af boligreguleringslovens § 14 at indbringe  

 spørgsmålet om lejen for huslejenævnet.
 27. Lejlighedernes bruttoetageareal beregnes efter de samme  

 regler, som anvendes ved beregning af etagearealer i henhold til lov om  

 midlertidig regulering af boligforholdene, jfr. pkt. 8 i boligministeriets  

 cirkulære af 26. juni 1975 om omkostningsbestemt leje i private  

 udlejningsejendomme.
 Bruttoetagearealet defineres som lejlighedens samlede areal, heri  

 medregnet ydervægge og andel i adgangslokaler, herunder trapper.
Den tekniske definition findes i bygningsreglement 1972, kap. 2.2.4. med  

 de undtagelser, der følger af reglerne for støttet byggeri.
Vejledning herom  

 er optaget som bilag 2 til nævnte cirkulære.
 Dette bruttoetagearealbegreb anvendtes i lov om lejevurdering af 1966, og  

 for ejendomme, der er omfattet heraf, vil de tidligere anvendte arealer kunne  

 lægges til grund, medmindre det påvises, at disse er fejlagtige.
 Opmærksomheden henledes på, at den arealopmåling, der er foretaget ved  

 opdeling af bygningerne i ejerlejligheder, ikke medtager ejerlejlighedernes  

 andel i trapperum m.v.
 Den her anførte beregningsmåde skal anvendes ved beregningen af, om en  

 lejlighed er tilskudsberettiget, jfr. pkt. 14, og ved fordeling af  

 lejeforhøjelser efter areal, jfr. pkt. 26 i dette cirkulære.
 Genhusning.
28. Hvis boligtilsynet i medfør af brandsikrngslovens § 7, stk. 3,  

 nedlægger forbud mod en bygnings benyttelse, påhviler det kommunalbestyrelsen  

 at sikre genhusning af de husstande, der som følge af forbudets nedlæggelse  

 må fraflytte deres lejligheder.
Dette fremgår af lovens § 8, hvorefter et  

 sådant forbud betragtes som meddelt i medfør af § 12 i lov om boligtilsyn med  

 de virkninger, der følger heraf med hensyn tl bl.a. genhusning af beboerne,  

 jfr. kap.
XI i saneringsloven.
 Genhusningspligten omfatter udover genhusning af lejere af  

 beboelseslejligheder tillige genhusningspligt for indehavere af private  

 andelslejligheder og ejerlejligheder, der må fraflytte deres bolig som følge  

 af forbud efter brandsikringslovens § 7.
 Fremskaffelse af lejligheder.
29. Husstanden kan selv skaffe sig en anden lejlighed.
I så  

 fald er kommunalbestyrelsens pligt til genhusning bortfaldet.
 Genhusning kan ske inden for det almennyttige bybyggeri, hvor  

 anvisning kan finde sted af ledige lejligheder, som ved tilsagn om  

 statsstøtte er forbeholdt anvendt til husstande, der bliver husvilde bl.a.  

 som følge af beslutninger i medfør af boligtilsynsloven.
Genhusning kan tillige ske i den ældre boligmasse i det almennyttige  

 gyggeri, idet genhusningsreglerne i boligministeriets bekendtgørelse nr.  

 157 af 24. april 1975 om almenhyttig boligvirksomhed § 15, stk. 7 og 8, i et  

 vist omfang vil kunne finde anvendelse.
Efter disse regler har samtlige et  

 selskabs afdelinger i visse tilfælde pligt til at stille hver 5. ledige  

 lejlighed i i den ændre boligmasse til rådighed for genhusning.
Denne  

 genhusningsforpligtelse gælder imidlertid kun, hvor der er tale omhusstande,  

 der er blevet husvilde som følge af egentlig saneringsvirksomhed, og  

 genhusning i denne boligmasse vil derfor kun kunne ske i forbindelse med  

 nedlæggelse af forbud i medfør af brandsikringsloven, dersom det tillige vil  

 være nødvendigt at rømme lejlighederne af hensyn til en sameringsplans  

 gennemførelse.
 De nærmere regler herom findes uddybet i pkt. 15 i boligministeriets  

 cirkulære af 24. juni 1975 om organisation og udlejning af almennyttigt  

 byggeri.
 Da brandsikringslovens genhusningsforpligtelse rejser de største problemer  

 i hovedstadsområdet, er der ved boligministeriets bekendtgørelse nr. 175 af  

 29. april 1977 § 1, nr. 3, foretaget en midlertidig ændring af ovennævnte  

 bekendtgørelse af 24. april 1975.
 Ændringen går ud på, at der i perioden 1. juni 1979 sker en udvidelse af  

 genhusningspligten af afdelinger i hovedstadsområdet (Københavns og  

 Frederiksberg kommuner samt Københavns Frederiksborg og Roskilde amter).  

 Disse boligafdelinger skal i denne periode i stedet for hver femte stille  

 hver tredie ledige lejlighed til rådighed, og genhusningspligten omfatter i  

 denne periode ikke alene husstande, der bliver husvilde som følge af  

 beslutninger i medfør af § 7 i lov om brandsikring af ældre  

 beboelsesbygninger m.v.
 Genhusning af husstande, der bliver husvilde ved nedlæggelse af  

 lejligheder som følge af forbud i medfør af § 7, vil endvidere kunne ske i  

kommunens egne ejendomme.
 Det skal i denne forbindelse oplyses, at Københavns kommune har givet  

 tilsagn om midlertidigt at ville foretage en udvidelse af genhusningen i  

 kommunens beboelsesejendomme svarende til udvidelsen for det ældre  

 almennyttige bygger.
 Endelig er der i brandsikringslovens § 13 fastsat særlige regler om  

 fremskaffelse af lejligheder til genhusning af husstande, der må fraflytte  

 deres hidtidige bolig som følge af beslutninger i medfør af lovens § 7.  

 Ifølge disse bestemmelser åbnes der mulighed for kommunalbestyrelsen til at  

 indgå aftaler med sammenslutninger af grundejere og af almennyttige  

 boligselskaber om fremskaffelse af lejligheder til genhusning.
Som et led i indgåelse af sådanne aftaler kan kommunalbestyrelsen give  

 tilsagn om at ville udbetale et beløb til dækning af omkostninger m.v. i  

 forbindelse med genhusningen til den sammenslutning, der ifølge aftalen  

 formidler genhusningen.
Af dette beløb kan sammenslutningen stille en del til  

 rådighed for udlejeren af den lejlighed, der benyttes til genhusning.
Efter  

 brandsikringslovens § 13, stk. 3, refunderer staten inden for nærmere  

 afstsatte rammr kommunen halvdelen af det udbetalte beløb.
Det fastsættes  

 herved,at statens andel af et af kommunalbestyrelsen udbetalt beløb højst kan  

 andrage 450 kr. for hver gennemført genhusning, der finder sted i medfør af  

 aftalen.
Statens udgifter hertil afholdes inden for de midler, der bevilges i  

 henhold til lov om sanering.
 De lejligheder, der fremskaffes ved aftaler mellem kommunalbestyrelsen og  

 sammenslutninger, kan efter kommunalbestyrelsens beslutning herom tillige  

 bruges til genhusning af lejere, der må fraflytte en lejlighed i en  

 beboelsesbygning, som kommunalbestyrelsen i medfør af boligreguleringslovens  

 § 60 har givet samtykke til at nedrive som følge af, at bygningen er  

 brandfarlig.
 Økonomisk støtte til beboerne.
 30. Af bestemmelsen i § 8 om, at boligtilsynets beslutning efter §  

 7, stk. 3, anses som meddelt i medfør af § 12 i lov om boligtilsyn, følger,  

 at de husstande, der skal genhuses, har mulighed for at opnå støtte til  

 betaling af indskud m.v. i en ny lejlighed samt boligsikring efter særlig  

 gunstige regler.
 Kommunalbestyrelsen (eller samarbejdsudvalget) kan i medfør af  

 saneringslovens § 64 betale eller yde lån til hel eller delvis betaling af  

 depositum, boligandel, boligindskud eller forudbetalt leje, såfremt  

 husstanden skønnes at have behov herfor.
Endvidere kan ydes lån til betaling af indskud i almennyttigt boligbyggeri  

 efter reglerne i kap.
XI i bekendtgøelse nr. 317 af 31. maj 1976 af lov om  

 boligbyggeri.
Disse regler er særlig gunstige for boligtagere, som har måttet  

 fraflytte den hidtidige lejlighed som følge af sanering, kondemnering eller  

 gennemførelse af offentlige anlæg.
Der henvises herom til cirkulære af 24.  

 juni 1975 om organisation og udlejning af almennyttigt byggeri, afsnit III.
Endelig kan der i medfør af § 3 a i lov om boligsikring ydes en særlig  

 boligsikring til husstande, der må flytte som følge af sanering, kondemnering  

 m.v.
Der henvises herom til cirkulære om boligsikring af 11. november 1976,  

 afsnit IV.
 Ovennævnte bestemmelser i saneringslovens § 64 og boligsikringslovens § 3  

 a finder tillige anvendelse i de tilfælde, hvor der sker genhusning i medfør  

 af brandsikringslovens § 14 som følge af, at en udlejer får tilladelse til at  

 nedrive en beboelsesejendom, jfr. brandsikringslovens § 14, stk. 2.
Reglerne i saneringslovens § 64, boligbyggerilovens kap.
XI og  

 boligsikringslovens § 3 a gælder såvel, når bolig anvises, som når husstanden  

 selv skaffer sig anden lejlighed.
 Tekniske krav.
31. I medfør af lov om brandsikring af ældre beboelsesbygninger  

 m.v. § 1 og § 21 stk. 1, fastsatte boligministeren i bekendtgøelse nr. 81 af  

 27. februar 1976 tekniske krav til brandsikring af de bygninger, der er  

 omfattet af loven.
Bekendtgørelsen indeholder endvidere regler af  

 administativ karakter samt ordensforskrifter.
Denne bekendtgørelse er siden  

 ændret ved bekendtgøelse nr. 501 af 6. oktober 1976, og bekendtgørelse nr. 95  

 af 15. marts 1977, jfr. bilag 2.
Ændringen af 6. oktober 1976 indeholder nogle lempelser med hensyn til  

 kravet om, at der ikke må være direkte adgang fra trapperum til kælder i  

 en-trappehuse, og med hensyn til gasledninger i trapperum.
Derudover er der  

 foretaget en tydeliggørelse af bekendtgørelsens bestemmelser om krav til døre  

 i tagetager.
 Ændringen af 15. marts 1977 indeholder en lempelse af kravene til  

 brandsikring af sammenbyggede en- og tofamiliehuse i 3 etager.
32. I tilknytning til den oprindelige bekendtgørelse lod  

 boligministeriet udarbejde pjecen »Brandsikring af ældre ejendomme«  

 (den røde vejledning), der indeholder en beskrivelse af kravene til  

 brandsikring samt nogle anvisninger på, hvordan kravene kan opfyldes.
Denne  

 pjece er tænkt som en støtte for ejerne og deres rådgivere, samt for de  

 beboere, der i medfør af brandsikrningsloven inddrages i  

 brandsikringsproceduren.
Siden pjecen blev udsendt i marts 1976, er der som ovenfor anført sket  

 ændringer i de tekniske krav til brandsikring.
Endvidere er der rejst en  

 række spørgsmål til uddybning af forståelsen af kravenes indhold.
Endelig er  

 der i praksis indhøstet en række erfaringer med hensyn til brandsikringens  

 gennemføelse.
På dette grundlag blev der efter forhandling med Grundejernes  

 Landsforbund og lejernes Landsorganisation udarbejdet en supplerende  

 vejledning om brandsikring af ældre beboelsesbygninger, dateret den 15. marts  

 1977. Vejledningen er optrykt som bilag til cirkulæret.
Vejledningen vedrører  

 størrelsen af de redningsåbninger, som kræves i hver lejlighed, samt hvordan  

 man kan udbedre eksisterende fyldningsdøre, således at de svarer til  

 BD-entredør 30 eller BD-dør 30.
Pejcen af marts 1976 er på grund af de ovenfor anførte ændringer samt  

 supplerende oplysninger forældet på en række områder.
Der er derfor  

 udarbejdet et rettelsesblad til pjecen, som er udsendt til samtlige  

 kommunalbestyrelser.
Rettelsesbladet medtager kun en del af, hvad der er  

 anført i den supplerende vejledning af 15. marts 1977, og bør derfor læses i  

 sammenhæng med denne.
Rettelsesbladet behandler også ændringerne i  

 bekendtgørelsen.
 33. I boligministeriets cirkulære af 10. marts 1976 blev anført,  

 at kommunalbestyrelsen bør foretage stikprøvekontrol af, om de foreslåede  

 foranstaltninger til brandsikring er tilstrækkelige til at opfylde kravene.
Under behandlingen i folketinget af ændringen til brandsikringsloven af 9.  

 maj 1977 blev kommunernes kontrol med, at brandsikringsforanstaltningerne  

 bliver gennemført i overensstemmelse med lovens krav, draget frem.
I  

 betænkningen fra folketingets boligudvalg over lovforslaget er anført  

 følgende:
»Udvalget har under et amråd med boligministeren drøftet kommunernes  

 kontrol med, at brandsikringsforanstaltningerne bliver gennemført i  

 overensstemmelsemed lovens krav.
Boligministeren oplyste, at han i et  

 cirkulære over for kommunalbestyrelserne vil fremhæve betydningen af, at der  

 i fornødent omfang føres kontrol med, at brandsikringen foretages i  

 overensstemmelse med forskrifterne«.
 Under henvisning hertil opfordres kommunalbestyrelserne til at føre en  

 sådan kontrol med brandsikringslovens gennemførelse, at det sikres, at  

 brandsikringen foretages på forsvarlig vis.
 Boligministeriet, den 9. juli 1977.
 Ove Hove.
 / Keld Christiansen.
 Bilag 1.
 Lovbekendtgørelse nr. 228 af 26. maj 1977 om brandsikring af ældre  

 beboelsesbygninger m.v.
 (Udelades her).
 Bilag 2.
 Boligministeriets bekendtgørelse nr. 81 af 27. februar 1976 om  

 brandsikring af ældre beboelsesbygninger m.v. som ændret ved bekendtgørelse  

 nr. 501 af 6. oktober 1976 og bekendtgørelse nr. 95 af 15. marts 1977.
 I medfør af §§ 1 og 21, stk. 1, i lov nr. 53 af 25. februar 1976 om  

 brandsikring af ældre beboelsesbygninger m.v. fastsættes:
 § 1.  Bygninger med mere end 2 etager, der helt eller  

 delvis benyttes til beboelse, skal opfylde kravene i §§ 2-7, medmindre andet  

 godkendes af kommunalbestyrelsen efter lovens § 6 eller besluttes af  

 boligtilsynet efter lovens § 7.
 Stk. 2.  Tagetager, der benyttes til beboelse eller  

 ophold, medregnes som etage.
 Stk. 3.  Bygninger, hvor gulvet i øverste etage er  

 beliggende mere end 4,5 m over terræn, betragtes som bygninger med mere end 2  

 etager.
 Stk. 4.  Bygninger, som på grund af skrånende terræn  

 el.lign. har 2 etager til den ene side og mere end 2 etager til den anden  

 side, betragtes som bygninger med mere end 2 etager.
 Stk. 5.  I bygninger, som herefter er omfattet af  

 kravene, gælder disse for samtlige etager.
 Stk. 6.  Undtaget fra kravene i §§ 2-7 er bygninger,  

 hvor de enkelte beboelseslejligheder eller beboelsesrum har adgang til  

 sikkerhedstrappe i overensstemmelse med bestemmelserne i bygningsreglementet  

 (BR-72, kap. 4.1.5., stk. 3).
 Stk. 7.  De brandtekniske definitioner og  

 klassifikationer i bygningsreglementet (BR-72, kap. 6) finder anvendelse på  

 de i bekendtgørelsen anvendte brandtekniske betegnelser.
 Fælles krav.
 § 2.  Hver lejlighed skal i hver etage have mindst 1  

 redningsvindue, som kan nås af brandvæsenets redningsstiger.
 Stk. 2.  Vægge mellem lejligheder (lejlighedsskel) skal  

 mindst svare til BD-bygningsdel 60.
 Stk. 3.  I brandvægge og tilsvarende adskillende  

 konstruktioner skal åbninger lukkes med en konstruktion svarende til væggen  

 m.m., dog mindst svarende til BS-bygningsdel 60.
 Stk. 4.  Loft i kælder skal have overflader mindst  

 svarende til beklædning af klasse 1.
 Trapper. § 3. Indvendige trapper skal være anbragt i  

 trapperum med uhindret adgang direkte til det fri gennem forrum eller gang.
 Stk. 2.  Vægkonstruktioner og etageadskillelser i  

 trapperum, forrum og gange, der tjener som flugtvej, skal svare til  

 BD-bygningsdel 60. Væg mod kælder skal svare til BS-væg 60. I Bygninger med  

 mere end 3 etager, hvor hver lejlighed kun har adgang til 1 trappe, skal  

 etageadskillensen mellem kælder og trapperum med tilhørende forrum eller gang  

 mindst svare til BS-bygningsdel 60 eller BD-bygningsdel 90.
 Stk. 3.  Overflader på vægge og lofter i trapperum samt  

 undersider af trappeløb skal mindst svare til beklædninger af klasse 1. I  

 bygninger, hvor hver lejlighed har adgang til 2 trapper, kan eksisterende  

 vægpaneler i trapperum dog bibeholdes, når panelerne har overflader, der  

 mindst svarer til beklædninger af klasse 2 og ikke er højere end 1,5 m.
 Stk. 4.  I trapperum må ikke forefindes gasmålere,  

 træskabe til el-målere og trappelysautomater m.m. eller skabe og skabsrum.
 § 4.  I hver etage må der til hver trappe højst være  

 adgang fra 4 lejligheder.
 Stk. 2.  I bygninger, hvor hver lejlighed har adgang til  

 2 trapper, må der kun være forbindelse mellem de 2 trapper gennem de enkelte  

 lejligheder og gennem en eventuel tagetage.
 Døre.
 § 5.  Døre fra trapperne til lejligheder skal svare  

 til BD-entredør 30. I lejligheder med adgang til 2 trapper kan kravet  

 fraviges efter følgende regler:
Stk. 2.  Døre fra trapperum til kælder skal mindst svare  

 til BD-dør 30. Direkte adgang fra trapperum til kælder må i bygninger med 2  

 trapper kun forefindes ved den ene trappe.
I bygninger med 1 trappe må  

 direkte adgang fra trapperum til kælder kun forefindes i følgende tilfælde:
 Stk. 3.  I tagetager, der kun delvis anvendes til  

 beboelse, skal døren til den del af tagetagen, der ikke anvendes til  

 beboelse, være mindst BD-dør 30. Er der ikke beboelse i tagetagen, skal døre  

 fra trapperum til tagetager mindst være tætsluttende trædøre uden  

 glaspartier.
Stk. 4.  Andre døre i trapperum end de i stk. 1-3 nævnte  

 skal mindst være tætsluttende trædøre uden glaspartier.
Dette krav gælder  

 ikke udgangsdøre til det fri og døre til wc-rum, hvortil der kun er adgang  

 fra trapperum.
 Erhvervslokaler i bygninger med beboelse.
 § 6.  Døre fra trapperum til erhvervslokaler skal  

 udføres i overensstemmelse med følgende regler:
 Elevatorer. § 7. Elevatorer med tilhørende spil m.v. skal  

 være adskilt fra kælder med væg mindst svarende til BS-bygningsdel 60. Dør  

 fra kælder til elevator og spillerum m.v. skal mindst svare til BD-dør 60.
 Anmeldelse om brandsikring.
§ 8.  De i loven foreskrevne indberetninger til  

 kommunalbestyrelsen og boligtilsynet om gennemgang af bygningerne og om de  

 foranstaltninger, som er nødvendige for at opfylde kravene om brandsikring,  

 skal ske på særlige af boligministeriet udfærdigede skemaer, betegnet  

 »Indberetning om brandsikring«.
Skemaerne rekvireres hos  

 kommunalbestyrelsen.
 Stk. 2.  I indberetningen skal ejeren oplyse, hvilken  

 teknisk sagkundskab han har benyttet til gennemgangen og udarbejdelsen af  

 forslag til brandsikring.
 Beboernes medvirken.
§ 9.  Er der i medfør af lejeloven valgt  

 beboerrepræsentanter for ejendommen, skal ejeren give dem underretning om,  

 hvornår den i loven foreskrevne gennemgang af bygningerne vil finde sted.
Det  

 skal i indberetningsskemaerne angives, om beboerrepræsentanterne har  

 bemærkninger til de foreslåede brandsikringsforanstaltninger.
Bemærkningerne  

 skal påføres skemaet eller vedlægges dette.
Stk. 2.  Er der ikke valgt beboerrepræsentanter, skal  

 ejeren ved meddelelse til lejerne eller ved opslag gøre lejeren bekendt med  

 indberetningen til kommunalbestyrelsen.
Meddelelsen skal indeholde oplysning  

 om, hvor en genpart af indberetningen ligger til gennemsyn for lejerne.
 Fredede bygninger.
§ 10.  Er bygningen fredet i medfør af lovgivningen om  

 bygningsfredning, skal ejeren i indberetningen gøre opmærksom herpå.  

 Forslaget til brandsikring indsendes af kommunalbestyrelsen til  

 Frednigsstyrelsen til forelæggelse for Det særlige Bygningssyn.
Arbejdet må  

 først ivnærksættes, når kommunalbestyrelsen efter modtagelsen af  

 Fredningsstyrelsens udtalelse har godkendt forslaget.
 Ordensforskrifter m.m.
§ 11.  Ejendommens adgangsarealer,  

 brandredningsarealer (brandveje), trapper og gange samt adgang hertil må ikke  

 indrettes eller benyttes til andre formål end adgang eller tilkørsen.  

 Arealerne, trapperne og gangene m.v. skal stedse holdes ryddelige.
De må  

 heller ikke anvendes til henstilling af biler, cykler og barnevogne m.v.  

 eller til oplagring af varer og affald m.m., der kan befordre en brands  

 udbredelse eller hindre personers flugt og brandvæsenets indsats i tilfælde  

 af brand.
Stk. 2.  Lofts- og kælderrum, der hører til de enkelte  

 lejemål, skal holdes forsvarligt aflåst.
Ejeren skal sørge for, at sådanne  

 rum tømmes ved lejerskifte.
 Undtagelser.
 § 12.  Bekendtgørelsen gælder ikke for fritliggende  

 en- og tofamiliehuse.
 Stk. 2.  For andre en- og tofamiliehuse, der kun har 3  

 etager, gælder kravene i §§ 3 og 5 ikke, såfremt følgende krav opfyldes:
 Stk. 3.  Bekendtgørelsen gælder ikke for lokaler, der  

 omfattes af justitsministeriets bekendtgørelse nr. 252 af 21. maj 1974 om  

 brandværnsforanstaltninger i ældre hoteller m.v.
 Ikrafttræden.
 § 13.  Bekendtgørelsen træder i kraft ved  

 bekendtgørelsen i Lovtidende.
 Bilag 3.
 Vejledning af 66 af 15. marts 1977 om brandsikring af ældre  

 beboelsesbygninger.
 (udelades her).
 Bilag 4.
 Boligministeriets bekendtgørelse nr. 175 af 29. april 1977 om ændring  

 af bekendtgørelse om almennyttig boligvirksomhed.
 (Udelades her).
