Arbejdsformidlingskontorerne De statsanerkendte arbejdsløshedskasser Efter forhandling med landsarbejdsnævnet fastsættes følgende:
1. Medlemmer, som har gennemført en erhvervsmæssig  

 uddannelse til en kasses faglige område af mindst 18 måneders varighed, skal  

 overflyttes til den pågældende kasse, såfremt begæring herom fremsættes inden  

 2 uger efter uddannelsens afslutning.
Disse medlemmer vil være  

 dagpengeberettigede umiddelbart efter uddannelsens afslutning.
Dagpengene  

 udbetales med dimittendsatsen.
 2. Medlemmer, der overtager beskæftigelse, som er  

 tilbudt dem i henhold til lov om arbejdstilbud til ledige, jfr.  

 lovbekendtgørelse nr.347 af 22. juni 1984 eller andre ordninger vedrørende  

 bekæmpelse af arbejdsløsheden, skal overflyttes til den kasse, inden for hvis  

 faglige område beskæftigelsen er tilbudt, jfr. cirkulære af 19. april 1977.
 3. Medlemmer, der får udbetalt iværksætterydelse i  

 henhold til arbejdsministeriets bekendtgørelse nr. 356 af 23. juli 1985 om  

 uddannelsesydelse og iværksætterydelse, skal være overflyttet til en  

 arbejdsløshedskasse for selvstændige erhvervsdrivende, jfr. bekendtgørelsens  

 § 27.
 4. Ledige medlemmer, som har været omfattet af en af  

 de under pkt. 2 og 3 nævnte ordninger, skal flyttes tilbage til deres  

 tidligere arbejdsløshedskasse, hvis de pågældende amoder om det inden 3  

 måneder efter ydelsesperiodens ophør.
 Arbejdsdirektoratets cirkulære af 10. november 1978 vedrørende  

 overflytning mellem anerkendte arbejdsløshedskasser (overflytning af  

 langtidsledige) ophæves.
 P.D.V.
