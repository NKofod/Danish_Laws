Prøvebelastning og efterfølgende certificering af kæder, ringe, hager,  

 sjækler og swiveler I § 13, stk. 4, i arbejdsministeriets bekendtgørelse nr. 181 af 18.maj  

 1965 om regultiv for lastning og losning af skibe foreskrives, at kæder,  

 ringe, hager, sjækler og swiveler, hvad enten de skal indgå som dele af et  

 hejsemiddel eller anvendes til lossegraj, skal prøvebelastes med 100 pct.  

 over størst tilladte arbejdsbelastning, forinden de som nye tages i brug.
 Af § 13, stk. 6, i bekendtgørelsen fremgår det endvidere, at lossegrej  

 eller dele til hejsemidler, der leveres med certifikat, ikke påny skal  

 underkastes prøve forinden ibrugtagning.
 På given foranledning skal man meddele, at kæder, ringe, hager, sjækler og  

 swiveler IKKE må indgå som en del af et hejsemiddel eller anvendes i  

 forbindelse med lossegrej, jfr. definitionen i bekendtgørelsens § 2, stk. 1  

 og 2, medmindre hver enkelt af de førnævnte dele forinden har været  

 underkastet forskriftsmæssig belastningsprøve og er forsynet med tydelig og  

 varig mærkning om størst tilladte arbejdsbelastning og individuelt  

 identitetsmærke, der gør det muligt at sammenholde de enkelte af de  

 omhandlede dele med det til disse hørende prøvecertifikat, der skal udstedes,  

 efter at tilfredsstillende prøvebelastning er foretaget.
Til attestation for udført prøvebelastning skal udfyldes et  

 prøvecertifikat som den af arbejdstilsynet og statens skibstilsyn udarbejdede  

 certifikatformular nr. 2 »Certifikat for prøvebelastning og grundig  

 undersøgelse af kæder, ringe, hager, sjækler, swiveler og blokke« eller  

 en tilsvarende certifikatformular.
Certifikatet skal vedlægges det pågældende  

 skibs »Register over laste- og lossemidler« (Dock Regulations).
 Bestemmelserne finder også anvendelse, såfremt de omhandlede dele indgår i  

 et hejsemiddel eller anvendes til lossegrej, som har været underkastet  

 ændring, eller der på disse er foretaget reparation.
