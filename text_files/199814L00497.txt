Betænkning afgivet af Erhvervsudvalget  

 den 20. maj 1999 Betænkning over Forslag til lov om Forbrugerinformationen Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Det Danske Handelskammer, Familie og Samfund, FDB, Forbrugerrådet og Statens Husholdningsråd.
 Der er af erhvervsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Fremskridtspartiets og Kristeligt Folkepartis medlemmer af udvalget)  

 lovforslaget til forkastelse ved 3. behandling og vil stemme imod de  

 stillede ændringsforslag.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Af	erhvervsministeren, tiltrådt af et mindretal (S,  

 SF, RV og EL):
Til § 2 1) I stk. 2 ændres »34« til: »33«.
 2) I stk. 4 ændres »12« til: »10«.
 3) I stk. 4 udgår sidste pkt..
 4) Stk. 6 affattes således:
»Stk. 6. Forbrugerinformationen sekretariatsbetjenes m.v. af  

 Forbrugerstyrelsen.« Til § 4 5) Overskriften før § 4 affattes således:
» 6) § 4 affattes således:
» Stk. 2. I forbindelse med den offentlige støtte  

 indgås aftale mellem Forbrugerinformationen og erhvervsministeren om  

 støttens anvendelse og de aktivitetsmæssige  

 forudsætninger.
Forbrugerinformationen udarbejder en årsberetning  

 om anvendelse af den offentlige støtte og målopfyldelse til  

 erhvervsministeren.« Til §§ 5 og 6 7) §§ 5 og 6 udgår.
Til § 8 8) I stk. 2 ændres datoen »den 1. april 1999« til: »den 15.  

 juni 1999«.
Bemærkninger Til nr. 1 Ændringen retter en trykfejl i det fremsatte  

 lovforslag, idet det af stykket i øvrigt fremgår, at  

 repræsentantskabet består af 33 og ikke 34 medlemmer foruden den  

 uafhængige formand.
Til nr. 2 og 3 Ændringerne er en konsekvens af, at  

 Forbrugerinformationen foreslås sekretariatsbetjent af  

 Forbrugerstyrelsen og derfor ikke selv vil have personale ansat.
Til nr. 4 Det foreslås, at Forbrugerinformationen  

 sekretariatsbetjenes af Forbrugerstyrelsen i form af, at den vil få  

 stillet de årsværk, laboratoriefaciliteter og andre ydelser til  

 rådighed, som Forbrugerstyrelsen i dag anvender til  

 sekretariatsbetjeningen af Statens Husholdningsråd.
Bestemmelsen om, at Forbrugerinformationen ansætter  

 en daglig ledelse udgår, idet Forbrugerinformationen ikke selv har  

 personale ansat.
I stedet vil det af den resultataftale, der indgås  

 mellem Forbrugerinformationen og erhvervsministeren fremgå, at der  

 stilles en daglig leder til rådighed, som er under  

 instruktionsbeføjelse af Forbrugerinformationens bestyrelse.
Til nr. 5 og 6 Ændringerne indebærer, at den offentlige  

 støtte til Forbrugerinformationen nu gives i form af, at institutionen  

 sekretariatsbetjenes af Forbrugerstyrelsen.
 Sekretariatsbetjeningen vil blive finansieret inden for de  

 bevillinger, der på de årlige finanslove stilles til  

 rådighed for Forbrugerstyrelsen og vil blive afholdt inden for  

 Erhvervsministeriets rammer.
Bevillingerne til sekretariatsbetjeningen af  

 Forbrugerinformationen vil blive opført på en særskilt  

 underkonto under Forbrugerstyrelsens driftsbevilling, og det vil fremgå  

 heraf, at der ikke vil kunne ske administrativ omdisponering mellem denne  

 underkonto og Forbrugerstyrelsens øvrige konti.
Overskud, som  

 Forbrugerinformationen måtte oppebære, kan blandt andet anvendes  

 til forøget sekretariatsbistand fra Forbrugerstyrelsen inden for de  

 for staten gældende bevillingsregler, herunder  

 indtægtsdækket virksomhed.
 Denne finansieringsordning indebærer, at  

 sekretariatsbetjeningen udføres af Forbrugerstyrelsen, der  

 optræder som operatør for Forbrugerinformationen, men at  

 Forbrugerinformationen vil få ansvaret for anvendelse af midlerne  

 på underkontoen.
 Det nuværende stk. 2 ophæves som konsekvens  

 af, at finansieringen nu sker via en underkonto under Forbrugerstyrelsen.
Bestemmelsen om indgåelse af en resultataftale  

 mellem Forbrugerinformationen og erhvervsministeren fastholdes med henblik  

 på at få opstillet de overordnede mål for den offentligt  

 finansierede informationsindsats og for at sikre Forbrugerinformationen, at  

 de nødvendige ressourcer stilles til rådighed, herunder en  

 daglig leder, der er under instruktionsbeføjelse af  

 Forbrugerinformationens bestyrelse.
Endvidere skal Forbrugerinformationen  

 fortsat udarbejde en årsberetning om anvendelsen af den offentlige  

 støtte og målopfyldelse til erhvervsministeren.
Til nr. 7 Bestemmelserne udgår, idet der ikke overføres  

 medarbejdere fra Forbrugerstyrelsen, og da der ikke længere er behov  

 for at stille krav om, at Forbrugerinformationen ved ansættelser  

 følger statens løn- og ansættelsesregler.
Til nr. 8 I bestemmelsen ændres  

 ikrafttrædelsesbestemmelsen i paragraffens stk. 2 som konsekvens af, at  

 lovforslaget ikke var vedtaget den 1. april 1999.
