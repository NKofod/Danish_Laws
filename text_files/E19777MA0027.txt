 Et orkester bestående af ca 60 amatørmusikere betaler et månedligt  

 kontingent på 20 kr for at udøve amatørmusik.
Kontingentet bruges til køb af særlige musikinstrumenter, køb af noder,  

 leje af lokaler og instruktion af fremmede dirigenter.
Orkestret har bl a til  

 formål at dyrke lødig musik, udbygge orkestret og bidrage til højnelse af  

 dansk amatørharmonimusik.
Ved et bestemt arrangement spillede nogle af orkestrets medlemmer musik,  

 medens de øvrige medlemmer solgte mad- og drikkevarer.
Arrangementets  

 overskud skulle bl a anvendes til køb af specielle musikinstrumenter.
 Det nævnte arrangement, der har været en kombination af musik og  

 restaurationsvirksomhed kan ikke sidestilles med sportskampe,  

 idrætsopvisninger o lign, hvor der efter lovens § 2, stk 2, punkt n, (nu, stk  

 3, punkt e) kun skal betales afgift, når der deltager professionelle sports-  

 og idrætsudøvere i arrangementet.
 Da det omhandlede arrangement endvidere ikke kan anses for et arrangement,  

 hvis overskud fuldt ud anvendes til velgørende eller på anden måde  

 almennyttige formål, er betingelserne for afgiftsfritagelse efter  

 bekendtgørelsen om fritagelse for afgiftspligt i henhold til  

 merværdiafgiftsloven for velgørende arrangementer ikke opfyldt.
