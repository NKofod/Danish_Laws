Nr BTL 102 Betænkning over Forslag til lov om ændring af lov om realkreditinstitutter  

 og lov om indeksregulerede realkreditlån (Ændring som følge af ændring af lov  

 om boligbyggeri, bidragssatser for det støttede byggeri og långivning i  

 Grønland)   

 Nr L 102 1986-87, 1. samling Blad nr 336 Afgivet af boligudvalget Afgivet: 19861211 Udvalget har behandlet lovforslaget i flere møder og har herunder stillet spørgsmål til boligministeren, som denne har besvaret dels skriftligt, dels i samråd.
Der er af boligministeren stillet ændringsforslag, hvorom henvises til de ledsagende bemærkninger.
Herefter indstiller UDVALGET lovforslaget til VEDTAGELSE med de af boligministeren stillede og af udvalget tiltrådte ændringsforslag.
Ændringsforslag Af BOLIGMINISTEREN, tiltrådt af UDVALGET:
Til titlen 1) I undertitlen udgår », bidragssatser for det støttede  

 byggeri«.
Til § 1 2) NR. 2 udgår.
 3) Efter nr. 3 indsættes som nyt nummer:
 »01. § 28 A, STK. 1, affattes således:
»Boligministeren kan godkende forsøgsordninger, hvorefter et institut i et nærmere begrænset omfang kan yde lån til opførelse samt om- og tilbygning m.v. af ejendomme i lande, der er medlem af  

 OECD.«» Til § 2 4) I det under NR. 3 foreslåede nye § 2, STK. 6, indsættes efter »større ekstraordinære renoveringsarbejder af« ordene »samt ekstraordinær opretning af økonomien i«.
BEMÆRKNINGER Til nr. 1 og 2 Efter at der ved forhandling med realkreditinstitutterne er indgået en aftale om de satser, der af institutterne er fastsat for indskud og løbende bidrag til administration og reservefondsopbygning for lån, hvortil der ydes statsstøtte, trækkes den foreslåede ændring tilbage.
Til nr. 3 Ændringen har til formål at give mulighed for at udvide den hjemmel, boligministeren har til at godkende begrænsede forsøgsordninger for realkreditinstitutterne til at yde lån til nybyggeri mod pant i ejendomme i lande, der er medlem af OECD.
Udvidelsen giver boligministeren adgang til også at tillade ydelse af lån til om- og tilbygning m.v. af de nævnte ejendomme.
Hjemmelen til at godkende forsøgsordninger for udlån i udlandet blev tilvejebragt ved lov nr. 249 af 6. juni 1985 om ændring af lov om realkreditinstitutter.
Loven giver mulighed for at godkende forsøgsordninger, hvorefter institutterne kan give lån til nybyggeri.
I overensstemmelse med bemærkningerne til dette lovforslag har boligministeren bestemt, at det årlige nyudlån i udlandet ikke må overstige 3 pct. af det enkelte instituts samlede reserver.
Der er indtil i dag godkendt forsøgsordninger for de tre enhedsprioriteringsinstitutter til udlån i Vesttyskland og en begrænset ordning for et institut til udlån i England og Wales.
Senest er forsøgsordningerne tilladt udvidet fra kun at dække nyt boligbyggeri til også at dække opførelse af erhvervsejendomme.
Forsøgsordningerne har fungeret tilfredsstillende, og det er boligministerens indtryk, at institutterne ikke har pådraget sig større risici på udlandsengagementerne.
Der har nu vist sig behov for at udvide forsøgsordningerne til også at omfatte om- og tilbygninger, herunder byfornyelsesopgaver m.v.
Der har således været stor efterspørgsel på dette område både i Vesttyskland og England.
Endvidere har det vist sig, at selv om det egentlige udlån i dag kun er på knap 100 mill. kr. for samtlige institutter, er den samlede sum af afgivne lånetilbud så stor, at visse institutter har nået grænsen på 3 pct. af det pågældende instituts reserver.
Der er derfor behov for en udvidelse af grænsen for det årlige nyudlån fra 3 til 5 pct. af institutternes reserver.
Boligministeren agter derfor at tillade et årligt nyudlån under forsøgsordningerne på op til 5 pct. af det pågældende instituts samlede reserver.
Til nr. 4 Forslaget er en konsekvens af det ændringsforlag, som samtidig hermed er fremsat til § 1, nr. 32, i forslaget til lov om ændring af lov om boligbyggeri (L 101).
AGNETE LAUSTSEN (KF) BIRGIT FOGH-ANDERSEN (KF) SVEND ÅGE PETERSEN (KF) MERETE AARUP (KF) PAGELS (V) HELGE SANDER (V) BIRGITH MOGENSEN (CD) KOFOD-SVENDSEN (KRF) SVEND ANDERSEN (S) BAKHOLT (S) BAADSGAARD (S) KNUD DAMGAARD (S) fmd.
TORBEN LUND (S) LISSA MATHIASEN (S) RUTH OLSEN (SF) PELLE VOIGT (SF) ESTRUP (RV) Partierne VS og FP havde ikke medlemmer i udvalget.
