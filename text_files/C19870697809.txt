Bemærkninger til de enkelte bestemmelser OVERENSKOMST Kap. 1. Overenskomstens område Kap. 2. Løn Kap. 3. Lønanciennitet Kap. 4. Ferie, sygdom, graviditet, opsigelse m.v.
Kap. 5. Arbejdstid Kap. 6. Udstationering Kap. 7. Overgangsbestemmelser Kap. 8. Ikrafttræden og opsigelse Det meddeles herved, at Finansministeriet den 17. december 1987 med Danske  

 Fysioterapeuter og Ergoterapeutforeningen har indgået medfølgende  

 overenskomst vedrørende løn- og ansættelsesvilkår for fysioterapeuter og  

 ergoterapeuter ved arbejdstilsynet.
 Overenskomsten har virkning fra 1. april 1987 og afløser LP. nr. 54/84 og  

 41/86.
 Der henvises i øvrigt til overgangsbestemmelserne i overenskomstens § 7.
ad § 2. LØN Lønrammen for b. »2 terapeuter i direktoratet« er ændret pr. 1.  

 april 1987 og for c. »terapeuter i kredsene« pr. 1. april 1988.  

 Alle trin er to-årige.
ad § 5 Forsåvidt angår pauser, der medregnes i arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
 Aftale om tillidsrepræsentanter er indgået 28. februar 1984.
 Hovedaftaler er indgået 5. april 1972.
 Eventuelle tvivlsspørgsmål vedrørende nærværende cirkulæreskrivelse  

 forventes forelagt Finansministeriet.
Yderligere eksemplarer af cirkulæreskrivelse og overenskomsten vil af  

 vedkommende ministerium kunne fås ved henvendelse til Finansministeriet,  

 Lønnings- og Pensionsdepartementets betjentstue, H.C.
Andersens Boulevard 43,  

 1553 København V., telefon 01-923344, lokal 24286.
P.
M.
V.
E.
B.
Lasse Møhl OVERENSKOMST MELLEM FINANSMINISTERIET OG DANSKE FYSIOTERAPEUTER OG  

 ERGOTERAPEUTFORENINGEN VEDRØRENDE LØN- OG ANSÆTTELSESFORHOLD FOR  

 FYSIOTERAPEUTER OG ERGOTERAPEUTER ANSAT I DIREKTORATET FOR ARBEJDSTILSYNET  

 MED TILHØRENDE 14 KREDSE.
 Kapitel 1. Overenskomstens område.
 § 1.  Overenskomsten omfatter fysioterapeuter og  

 ergoterapeuter i direktoratet for arbejdstilsynet med tilhørende kredse.
 Kapitel 2. Løn.
 § 2.  Fysioterapeuter og ergoterapeuter aflønnes efter  

 følgende lønrammer:
 a. 1 fysioterapeut/ergoterapeut i direktoratet for arbejdstilsynet:  

 Skalatrinene 29, 31, 33, 35.
 b. 2 fysioterapeuter/ergoterapeuter i direktoratet for arbejdstilsynet:  

 Skalatrinene 27, 29, 31, 33.
 c. fysioterapeuter/ergoterapeuter i arbejdstilsynets kredse: Skalatrinene  

 25, 27, 29, 31 samt med virkning fra 1. april 1988: 33.
 Stk. 2.  Oprykning til nyt løntrin sker - hvor intet  

 andet er anført - efter 2 års beskæftigelse på hvert skalatrin.
 Stk. 3.  Der ydes tillæg og regulering samt  

 pensionsbidrag efter regler svarende til de i overenskomsterne mellem  

 Finansministeriet og de omhandlede organisationer af henholdsvis 24 juni 1987  

 og 18. juni 1987 gældende, jfr. de omhandlede overenskomster § 3, stk. 1  

 næstsidste afsnit, stk. 2 og stk. 4, samt § 5.
 Kapitel 3. Lønanciennitet.
 § 3.  Fastsættelse af lønanciennitet sker i hvert  

 enkelt tilfælde efter forhandling mellem Arbejdsministeriet og vedkommende  

 organisation efter følgende retningslinier:
a.
Ved overgang fra ansættelse omfattet af de mellem Finansministeriet og  

 organisationerne indgåede overenskomster sker indplacering på nærmest højere  

 trin.
b.
Beskæftigelse som konsulent vedrørende ergonomiske spørgsmål kan  

 medregnes.
c.
Undervisningsvirksomhed vedrørende ergonomi kan medregnes med et antal  

 timer svarende til antal undervisningstimer med tillæg af 2/3 afrundet til  

 nærmest højere antal hele måneder.
d.
Undervisningsvirksomhed vedrørende ergonomi ved terapiassistentskolerne  

 medregnes dog med et antal timer efter forholdet mellem antal ergonomitimer  

 og det samlede antal undervisningstimer på det omhandlede kursus.
e.
Videreuddannelse inden for ergonomi kan medregnes.
 Stk. 2.  Såfremt der har været anciennitetsgivende  

 beskæftigelse samtidig med beskæftigelse af den under punkterne a - d nævnte  

 art, kan den samlede anciennitet højst andrage 8 timer pr. dag.
 Kapitel 4. Ferie, sygdom, graviditet, opsigelse m.v.
 § 4.  For så vidt angår ferie, sygdom, fravær fra  

 tjenesten under graviditet og barsel, midlertidig tjeneste i højere stilling,  

 militærtjeneste, efterløn, tjenestefrihed ved adoption samt opsigelse gælder  

 regler svarende til de i overenskomsterne mellem Finansministeriet og  

 organisationerne af henholdsvis 24. juni og 18. juni 1987 herom indeholdte  

 bestemmelser.
 Kapitel 5. Arbejdstid.
 § 5.  De for statens tjenestemænd gældende regler om  

 arbejdstid, overarbejde og merarbejde følges.
 Kapitel 6. Udstationering.
 § 6.  Der tilkommer ved udstationering i forbindelse  

 med uddannelse de ansatte time- og dagpenge efter de for tjenestemænd  

 gældende regler, idet de ansatte henføres til sats B.
 Kapitel 7. Overgangsbestemmelser.
 § 7.  Ansatte, der pr. 31. marts 1987 aflønnes efter  

 lønrammen i § 2, stk. 1, pkt. b på skalatrinene 26, 28, 30 og 32, tillægges  

 et års forhøjet lønanciennitet.
 Stk. 2.  Ansatte, som pr. 31. marts 1988 aflønnes efter  

 lønrammen i § 2, stk. 1, pkt. c på skalatrinene 25, 27, 29 og 31, indplaceres  

 pr. 1. april 1988 på den ny lønramme på grundlag af deres anciennitet efter  

 1983-overenskomsten.
 Oprykning til næste skalatrin på den nye skala sker på det tidspunkt, da  

 den indplacerede ville være oprykket til næste trin på den hidtidige skala.
 Kapitel 8. Ikrafttræden og opsigelse.
 § 8.  Denne overenskomst har virkning fra 1. april  

 1987, hvor intet andet er anført.
 § 9.  Denne overenskomst kan af enhver af parterne  

 opsiges med 3 måneders varsel til en 31. marts, dog tidligst til den 31.  

 marts 1989.
 Stk. 2.  Bestemmelserne i aftalen om  

 tjenestemandslønninger pr. 1. april 1987 om stedtillæg og om ekstraordinær  

 lønregulering, samt bestemmelserne i nærværende overenskomsts § 5 om  

 arbejdstiden, kan dog tidligst opsiges til den 31. marts 1991.
 Stk. 3.  Bortset fra regulering efter stk. 2 stilles  

 enhver regulering af aflønning i bero fra den 31. marts, da en eventuel  

 opsigelse får virkning, og indtil ny overenskomst indgås.
København, den 17. december 1987 Ergoterapeutforeningen Gitten Bryde Danske Fysioterapeuter Inger Brøndsted Finansministeriet P.M.V.
 E.B.
