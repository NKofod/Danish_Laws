 I henhold til kgl. resolution af 23. februar 1984 har Danmark ratificeret  

 en i London den 6. maj 1969 udfærdiget europæisk overenskomst om personer,  

 der deltager i procesførelse ved den europæiske kommission og domstol for  

 menneskerettigheder.
 Overenskomsten har følgende ordlyd:
EUROPÆISK OVERENSKOMST om personer, der deltager i procesførelse ved den europæiske kommission og  

 domstol for menneskerettigheder Undertegnede medlemsstater af Europarådet er under henvisning til konventionen til beskyttelse af menneskerettigheder  

 og grundlæggende frihedsrettigheder, undertegnet i Rom den 4. november 1950,  

 (herefter omtalt som »konventionen«); i betragtning af, at det er hensigtsmæssigt for en bedre opfyldelse af  

 konventionens formål, at personer, der deltager i procesførelse ved den  

 europæiske kommission for menneskerettigheder (herefter omtalt som  

 »kommissionen«) eller den europæiske domstol for  

 menneskerettigheder (herefter omtalt som »domstolen«), tilkendes  

 visse immuniteter og lettelser; idet de ønsker at indgå en overenskomst med dette formål; blevet enige om følgende:
Artikel 1 1. Denne overenskomst omfatter følgende personer:
2. I denne overenskomst omfatter udtrykkene  

 »kommission« og »domstol« også en underkommission eller  

 afdeling eller medlemmer af et af disse organer, der udfører deres opgaver  

 efter konventionen eller efter forretningsordenerne for kommissionen eller  

 domstolen.
Begrebet »deltage i procesførelsen« omfatter også  

 henvendelser med henblik på klage over en stat, som har anerkendt den  

 individuelle klageret efter konventionens artikel 25.
 3. Bestemmelserne i denne overenskomst finder  

 anvendelse på enhver af de i artikel 1, stk. 1, nævnte personer, der  

 indkaldes til at møde for eller til at indgive skriftlige udtalelser til  

 ministerudvalget under udøvelse af dettes opgaver ifølge konventionens  

 artikel 32.
Artikel 2 1. De personer, der er nævnt i art. 1, stk. 1, har  

 immunitet for retsforfølgning vedrørende mundtlige eller skriftlige  

 erklæringer eller dokumenter eller andre bevismidler, som de har afgivet til  

 kommissionen eller domstolen.
 2. Immuniteten omfatter ikke hel eller delvis  

 videregivelse af sådanne erklæringer, dokumenter eller bevismidler uden for  

 kommissionen eller domstolen foretaget af eller for personer, som har krav på  

 immunitet efter stk. 1.
Artikel 3 1. De kontraherende parter skal respektere retten for  

 personer omfattet af art. 1, stk. 1, til frit at korrespondere med  

 kommissionen og domstolen.
2. For så vidt angår personer, der er undergivet  

 frihedsberøvelse, indebærer udøvelsen af denne rettighed især, at 3. Ved anvendelsen af bestemmelserne i de forudgående  

 stykker må en offentlig myndighed ikke gribe ind, undtagen hvor dette er i  

 overensstemmelse med lov og er nødvendigt i et demokratisk samfund af hensyn  

 til den nationale sikkerhed, opklaring og forfølgning af strafbare handlinger  

 eller til at beskytte sundheden.
Artikel 4 1. a) De kontraherende parter forpligter sig til ikke  

 at hindre fri bevægelse og rejse med det formål at deltage i og vende tilbage  

 fra procesførelse ved kommissionen eller domstolen for personer, der er  

 omfattet af art. 1, stk. 1, og hvis tilstedeværelse i forvejen er godkendt af  

 kommissionen eller domstolen. b) Der må ikke iværksættes nogen hindringer for  

 disse personers bevægelser og rejser, undtagen sådanne, som er i  

 overensstemmelse med lov og nødvendige i et demokratisk samfund af hensyn til  

 den nationale sikkerhed eller den offentlige tryghed, for at opretholde den  

 offentlige orden (»ordre public«), for at forebygge strafbare  

 handlinger, for at beskytte sundheden eller sædeligheden eller for at  

 beskytte andres rettigheder og friheder.
2. a) I lande, hvor sådanne personer opholder sig på  

 gennemrejse, og i det land, hvor procesførelsen finder sted, må de ikke  

 sættes under tiltale, frihedsberøves eller underkastes andre begrænsninger i  

 deres personlige frihed på grund af handlinger eller domfældelser fra før  

 rejsens begyndelse. b) Enhver kontraherende stat kan ved undertegnelsen eller  

 ratifikationen af denne overenskomst erklære, at bestemmelserne i dette  

 stykke ikke finder anvendelse på dens egne statsborgere.
En sådan erklæring  

 kan trækkes tilbage på et hvilket som helst tidspunkt ved en meddelelse derom  

 til Europarådets generalsekretær.
 3. De kontraherende parter forpligter sig til at lade  

 enhver sådan person vende tilbage til deres territorium fra en rejse, der er  

 begyndt på dette territorium.
 4. Bestemmelserne i stk. 1 og 2 finder ikke længere  

 anvendelse, når personen i 15 sammenhængende dage har haft lejlighed til at  

 vende tilbage til det land, hvorfra rejsen begyndte, efter at hans  

 tilstedeværelse ikke længere er påkrævet af kommissionen eller domstolen.
 5. Hvor der er konflikt mellem en kontraherende parts  

 forpligtelser ifølge stk. 2 og efter en Europaråds-konvention, en  

 udleveringstraktat eller en anden traktat med andre kontraherende parter om  

 gensidig bistand i straffesager, har bestemmelserne i stk. 2 forrang.
Artikel 5 1. Immuniteter og lettelser tilkommer de personer, som  

 er nævnt i art. 1, stk. 1, alene med det formål at sikre dem den  

 ytringsfrihed og uafhængighed, der er nødvendig for udførelsen af deres  

 funktioner, opgaver eller forpligtelser eller for udøvelsen af deres  

 rettigheder i forhold til kommissionen og domstolen.
 2. a) Alene kommissionen henholdsvis domstolen er  

 kompetent til helt eller delvis at ophæve den immunitet, som foreskrives i  

 art. 2, stk. 1; de har ikke blot ret, men også en forpligtelse til at ophæve  

 immuniteten i ethvert tilfælde, hvor en sådan immunitet efter deres  

 opfattelse vil hindre retshåndhævelse, og hvor hel eller delvis ophævelse af  

 immuniteten ikke er til skade for det formål, der er anført i stk. 1. b)  

 Kommissionen eller domstolen kan ophæve immuniteten enten på eget initiativ  

 eller efter anmodning stilet til Europarådets generalsekretær fra enhver  

 kontraherende part eller enhver berørt person. c) Beslutninger om at ophæve  

 eller at undlade at ophæve immunitet skal ledsages af en begrundelse.
 3. Hvis en kontraherende part afgiver erklæring om, at  

 ophævelse af den immunitet, der foreskrives i art. 2, stk. 1, er nødvendig af  

 hensyn til forfølgning af en forbrydelse mod den nationale sikkerhed, skal  

 kommissionen eller domstolen ophæve immuniteten i det omfang, der er angivet  

 i erklæringen.
 4. Hvis der opdages kendsgerninger, der er af  

 afgørende betydning, og som på det tidspunkt, hvor det blev besluttet at  

 undlade at ophæve immuniteten, var ubekendte for ansøgeren, kan denne  

 fremsætte en ny ansøgning til kommissionen eller domstolen.
Artikel 6 Intet i denne overenskomst skal kunne fortolkes som en begrænsning af  

 eller fravigelse fra de forpligtelser, som de kontraherende parter har  

 påtaget sig efter konventionen.
Artikel 7 1. Denne overenskomst er åben for undertegnelse af  

 Europarådets medlemsstater, der kan blive parter enten ved 2. Instrumenter om ratifikation eller accept skal  

 deponeres hos Europarådets generalsekretær.
Artikel 8 1. Denne overenskomst træder i kraft en måned efter  

 den dato, hvor fem af Europarådets medlemsstater er blevet deltagere i  

 overenskomsten i overensstemmelse med artikel 7.
 2. For enhver medlemsstat, som derefter undertegner  

 overenskomsten uden forbehold om ratifikation eller accept, eller som  

 ratificerer eller accepterer den, træder overenskomsten i kraft en måned  

 efter datoen for undertegnelse eller efter datoen for deponeringen af  

 instrumentet om ratifikation eller accept.
Artikel 9 1. Hver kontraherende part kan ved undertegnelsen  

 eller ved deponeringen af sit instrument om ratifikation eller accept nærmere  

 angive, på hvilket territorium eller hvilke territorier overenskomsten skal  

 finde anvendelse.
 2. Hver kontraherende part kan ved deponeringen af sit  

 instrument om ratifikation eller accept eller på et hvilket som helst senere  

 tidspunkt ved en erklæring til Europarådets generalsekretær udstrække  

 overenskomstens anvendelsesområde til et hvilket som helst andet territorium  

 eller territorier, som er nærmere angivet i erklæringen, og for hvis  

 internationale forbindelser den kontraherende part er ansvarlig, eller på  

 hvis vegne den kontraherende part er bemyndiget til at indgå aftaler.
 3. Enhver erklæring, der er afgivet i medfør af stk.  

 2, kan for så vidt angår ethvert i erklæringen nærmere angivet territorium  

 tilbagekaldes på den i artikel 10 i denne overenskomst anførte måde.
Artikel 10 1. Denne overenskomst forbliver i kraft for ubegrænset  

 tid.
 2. Hver kontraherende part kan opsige overenskomsten  

 for sit eget vedkommende ved en meddelelse til Europarådets generalsekretær.
3. En sådan opsigelse træder i kraft seks måneder  

 efter den dato, på hvilken generalsekretæren har modtaget meddelelsen.
En  

 sådan opsigelse fritager ikke vedkommende kontraherende part fra nogen  

 forpligtelse, som måtte være opstået i medfør af overenskomsten i relation  

 til en person omfattet af art. 1, stk. 1.
Artikel 11 Europarådets generalsekretær skal underrette rådets medlemsstater om:
 Til bekræftelse heraf har de undertegnede, behørigt bemyndigede dertil,  

 underskrevet denne overenskomst.
Udfærdiget i London den 6. maj 1969 på engelsk og fransk, således at begge  

 tekster har samme gyldighed, i eet eksemplar, som vedblivende skal være  

 deponeret i Europarådets arkiver.
Europarådets generalsekretær skal fremsende  

 bekræftede genparter til hver af signatarstaterne.
I medfør af artikel 8,  

 stk. 1, trådte overenskomsten i kraft den 17. april 1971. Danmarks  

 ratifikationsinstrument deponeredes hos Europarådets generalsekretær i  

 Strasbourg den 7. marts 1984, og overenskomsten trådte i henhold til artikel  

 8, stk. 2, i kraft for Danmarks vedkommende den 8. april 1984. Overenskomsten  

 er foruden af Danmark ratificeret eller tiltrådt af: Belgien, Cypern,  

 Frankrig, Irland, Italien, Liechtenstein, Luxembourg, Malta, Nederlandene,  

 Norge, Portugal, Schweiz, Storbritannien, Sverige, Forbundsrepublikken  

 Tyskland og Østrig.
Følgende lande har taget forbehold i forbindelse med  

 ratifikationen/tiltrædelsen: Frankrig: artikel 4, stk. 1 a) Italien: artikel  

 4, stk. 2 a) Liechtenstein: artikel 4, stk. 2 a) Forbundsrepublikken  

 Tyskland: artikel 3, stk. 3, og artikel 4, stk. 2 a) Schweiz: artikel 4.  

 Storbritannien har i medfør af artikel 9, stk. 2, udstrakt overenskomstens  

 anvendelse til følgende områder: Jersey, Guernsey og Øen Man.
