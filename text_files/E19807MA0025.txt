 Der var rejst spørgsmål om, hvorvidt en murermester til den indgående  

 afgift kunne medregne afgiften af et erstatningsbeløb, som han ifølge en  

 kendelse fra en voldgiftsret var tilpligtet at udrede til en boligforening.
Under udførelsen af visse byggearbejder for boligforeningen opstod der  

 væsentlige forsinkelser for murermesteren.
Som følge heraf modtog  

 boligforeningen øgede håndværkerregninger fra andre medvirkende håndværkere.  

 Herefter rejste boligforeningen sag over for murermesteren, hvorved denne  

 blev tilpligtet at betale erstatning til boligforeningen.
Erstatningen  

 hidrørte hovedsagelig fra ekstraomkostninger fra de i byggeriet i øvrigt  

 medvirkende håndværkere.
Disse havde over for boligforeningen fremsat deres  

 krav incl merværdiafgift.
Nævnet traf afgørelse om, at ingen del af erstatningsbeløbet kunne  

 medregnes ved opgørelsen af den indgående afgift, jf. lovens § 15, stk. 3, og  

 § 16, stk. 1. Efter disse bestemmelser kan der alene til den indgående afgift  

 medregnes afgift af indkøb, der udelukkende vedrører omsætningen af varer og  

 afgiftspligtige ydelser.
Det omhandlede erstatningsbeløb måtte imidlertid  

 betragtes som en erstatning til bygherren for merudgifter, der var opstået  

 som følge af, at murermesteren ikke havde kunnet opfyldt sine forpligtelser i  

 henhold til entreprisekontrakten.
Murermesteren havde ikke leveret en  

 afgiftspligtig ydelse, som erstatningsbeløbet var betaling for, og ingen del  

 af beløbet var derfor afgift.
