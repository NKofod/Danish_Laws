Bekendtgørelse om  

 afgrænsning af tilbagebetalingspligt og sikring ved pant for hjælp ydet til  

 boligindretning I medfør af § 116, stk. 4, i lov nr. 573 af 24. juni  

 2005 om social service fastsættes:
 § 1.  


  

 Yder kommunen hjælp til en person i medfør af lovens  

 § 116, stk. 1, til boligindretning i egen ejendom, og medfører  

 indretningen en ikke ubetydelig forøgelse af boligens værdi, også for andre,  

 ydes den del af hjælpen, der modsvarer denne værdiforøgelse, i form af et  

 rente- og afdragsfrit lån, der forfalder til betaling ved ejerskifte.
 § 2.  


  

 Yder kommunen hjælp til en person i medfør af lovens  

 § 116, stk. 2, til anskaffelse af en anden bolig, ydes den del af  

 hjælpen,  

 der svarer til forskelsværdien af den offentlige vurdering af den nuværende  

 og  

 den tidligere ejendom, i form af et rente- og afdragsfrit lån, der forfalder  

 til betaling ved ejerskifte.
§ 3.  

  

 Til  

 sikkerhed for de lån, som er nævnt i §§ 1 og 2, oprettes og tinglyses  

 pantebrev i den ejendom, som boligindretningen vedrører henholdsvis den nye  

 ejendom.
Udgifterne herved afholdes af kommunen som administrationsudgift.
 § 4.  

  

 Lån  

 ydet i medfør af § 1 kan nedskrives over en periode på op til 20 år,  

 hvis  

 værdiforøgelsen forringes over perioden.
 § 5.  

  

 Afgørelser om hjælp efter denne bekendtgørelse kan indbringes for det sociale  

 nævn efter reglerne i servicelovens § 166, stk. 1, og kapitel 10 i lov  

 om  

 retssikkerhed og administration på det sociale område.
 § 6.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 bortfalder bekendtgørelse nr. 121 af 19. februar 1998 om afgrænsning af  

 tilbagebetalingspligt og sikring ved pant for hjælp ydet til boligindretning.
