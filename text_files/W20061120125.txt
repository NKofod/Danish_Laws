Landsskatteretskendelse vedr.
Udgifter til kursus og  

 supervision Klagen vedrører  

 udgifter til et kursus i Alexander-teknik og til  

 supervision.
Landsskatterettens afgørelse Ligningsmæssige fradrag Øvrige lønmodtagerudgifter Skatteankenævnet har ikke  

 godkendt fradrag for udgifter til kurset Alexander-teknik.
 Klageren har selvangivet  

 fradrag med 6.300 kr.
 Landsskatteretten stadfæster  

 skatteankenævnets afgørelse.
 Skatteankenævnet har ikke  

 godkendt fradrag for udgifter til supervision.
 Klageren har selvangivet  

 fradrag med 16.000 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren blev i slutningen af  

 1960erne færdiguddannet som violinist fra konservatoriet.
Hun blev  

 herefter  

 videreuddannet i to år i Warszawa.
I starten af 1970erne gennemførte  

 hun  

 solistklasse og havde debutkoncert.
Hun har siden undervist børn og voksne på  

 skoler, musikskoler, højskoler og konservatorier.
Som selvlært komponist har  

 hun siden 1972 modtaget flere priser, stipendier og legater og udført  

 bestillingsarbejde.
Kursus i F.
M.  

 Alexander-teknik Hun deltog i 2000 i kurset F.  

 M.
Alexander-teknik.
Udgiften til kurset udgjorde 6.300 kr.
Af en folder fra  

 underviser B fremgår blandt andet følgende:
 Dårlige vaner.
Der er mange situationer,  

 hvor vi naturligt hænger med hovedet og/eller reagerer ved at stivne i  

 musklerne.
F.eks. når vi er trætte, kede af det, stressede eller når noget  

 gør  

 ondt.
Normalt vil reflekserne sørge for, at et hængende hoved kommer op igen  

 og  

 stivnede muskler slapper af.
Men hvis den forandrede situation er vedvarende,  

 begynder de kronisk stive og/eller slappe muskler at føles rigtige  vi  

 har  

 vænnet os til dem.
Det skyldes, at sansenerverne kun rapporterer fra en  

 muskel,  

 der skiftevis spænder og slapper af  er i bevægelse  med andre  

 ord.
Er en  

 muskel kronisk forkortet, får hjernen ingen beskeder om forandring og tror  

 alt  

 er i orden! Vi reagerer først, når den  

 krummer ryg og de stive skuldre begynder at gøre ondt! Når krop og sind er fastlåst  

  forstyrrer vi hovedets førnævnte ledefunktion og den kinæstetiske  

 sans.
Det  

 går ud over vores holdning og friheden i vores bevægelser.
 Bryd den onde cirkel.
I en alexandertime modtager  

 eleven undervisning, der frigør hoved, hals og ryg relationen og får hovedet  

 til at balancere frit på rygsøjlen.
Det betyder, at reflekserne (igen)  

 virker  

 efter hensigten.
Eleven bliver desuden  

 gjort opmærksom på dårlige vaner, der medfører, at hans reflekser forstyrres.  

 Den dårlige brug må bevidstgøres for at kunne stoppes.
 Vedligehold en god kropsbrug.
F.M.
Alexander-teknik kan  

 bruges forebyggende af mennesker, der fungerer godt og gerne vil blive ved et  

 det.  

 Teknikken er også god, hvis man ønsker at forbedre præstationer f.eks. inden  

 for idræt eller kunst.
F.M.
Alexander Teknik benytte af kunstnere, der har  

 brug  

 for virtuose færdigheder og for at fungere optimalt i en stresset  

 opførelsessituation.
 Praktiske oplysninger om  

 undervisningen.
Undervisningen gives i  

 individuelle lektioner.
Varighed 30-45 minutter.
Eleven bliver både vejledt  

 verbalt og ved lærerens hænder, der varsomt stimulerer og frigør.
Elevens  

 tanker er aktivt med i processen.
 Det nødvendige antal  

 lektioner afhænger af den enkelte elev og dennes evt. problemer og  

 forventninger.  

 Et intensivt forløb i starten giver det største udbytte.
Hvad er F.M.  

 Alexander-teknik? F.M.
Alexander-teknik er et  

 redskab til at genfinde en bedre balance, og friere bevægelser! Ved øget  

 opmærksomhed omkring brugen af sig selv, især vedrørende hoved, hals og ryg,  

 lærer eleven at stoppe ubevidste og uhensigtsmæssige vaner, således at  

 kroppens  

 oprindelige funktion kan genoprettes. Klageren har selvangivet  

 fradrag for udgifterne til kurset.
Supervision Klageren har med regelmæssige  

 mellemrum modtaget supervision af klinisk psykolog C.
Udgifterne til  

 supervision udgjorde i alt 16.000 kr. i 2000. C har i en erklæring af 11.  

 januar 2002 oplyst følgende om supervisionen.
 På anmodning kan jeg oplyse,  

 at A med regelmæssige mellemrum har modtaget supervision af mig, med henblik  

 på  

 den pædagogiske/psykologiske faktor for vedligeholdelse af kreativiteten  

 inden  

 for undervisning og skabende musikalsk virksomhed.
Skatteankenævnets afgørelse Der er ikke godkendt fradrag  

 for udgifterne til deltagelse i kurset F.
M.
Alexander-teknik og udgifterne  

 til  

 supervision.
 Udgifterne til kurset og til  

 supervisionen er led i en personlig udvikling, og udgifterne kan ikke anses  

 for  

 afholdt  og have udtømt deres virkning  i en afgrænset periode.  

 Udgifterne  

 anses for afholdt med henblik på virkning over en længere periode, herunder  

 for  

 at skabe grundlag for en fremtidig indtægtskilde.
 Vedligeholdelse af kroppen   

 såvel fysisk som psykisk  betragtes som private omkostninger, der er  

 den  

 skattepligtige indkomst uvedkommende.
 Selv om udgifterne indirekte  

 kan have betydning for indkomsterhvervelsen, anses de at vedrøre selve  

 indkomstgrundlaget.
 Klageren kan ikke støtte ret  

 på en ikke offentliggjort kendelse.
Klagerens påstand og argumenter Der er nedlagt påstand om, at  

 de selvangivne fradrag godkendes.
 Det er første gang  

 skatteforvaltningen har nægtet fradrag for dette kursus.
 Det anerkendes generelt, at  

 der er fradrag for udgifter, der er afholdt for at forebygge erhvervs- eller  

 arbejdsskader.
 Teknikkerne i kurset  

 relaterer sig alene til klagerens erhverv som violinist og undervisningen af  

 elever.
Der er henvist til  

 Landsskatterettens kendelser af 15. december 2000 og 7. juli 1998. I disse  

 kendelser godkendte Landsskatteretten fradrag for lignende kurser.
Kurserne  

 blev anset for ajourføring.
Landsskatteretten har godkendt fradrag for en  

 hornists og en operasangers fradrag for psykologkonsultationer imod  

 præstationsangst.
 Der er henvist til  

 Ligningsrådets bindende forhåndsbeskeder i TfS 2001.602 (SKM2001.252.LR), TfS  

 2001.603 (SKM2001.254.LR) og TfS 2001.605 (SKM2001.253.LR) vedrørende  

 arbejdsgiverbetalte sundhedsudgifter.
Landsskatterettens bemærkninger og begrundelse Lønmodtagere kan fradrage  

 udgifter, som afholdes for at erhverve, sikre og vedligeholde indkomsten i  

 det  

 omfang, udgifterne overstiger et reguleret grundbeløb på 3.000 kr. (4.300 kr.  

 i  

 2000). Det fremgår af ligningslovens § 9 og statsskattelovens § 6, stk. 1,  

 litra a.
Kursus i Alexander-teknik Udgifter til kurser kan  

 fradrages, når der er tale om kurser, der har til formål at ajourføre og  

 vedligeholde  

 klagerens tidligere erhvervede uddannelse og viden.
Der kan således ikke  

 godkendes fradrag for udgifter til etablering, herunder uddannelse og  

 videreuddannelse eller kurser af privat karakter.
Det er endvidere en  

 forudsætning for fradrag, at afholdelsen af udgiften har haft en direkte og  

 konkret tilknytning til indkomsterhvervelsen.
Kurset i Alexander-teknik  

 retter sig ikke specielt mod musikere, men generelt mod personer, der ønsker  

 at  

 ændre deres kropsholdning og vaner.
Der foreligger ikke en tilstrækkelig  

 direkte og konkret sammenhæng mellem klagerens deltagelse i kurset og hendes  

 arbejde som violinist.
Kurset anses derfor for at være af privat karakter.
 Landsskatteretten stadfæster  

 derfor skatteankenævnets afgørelse på dette punkt.
Supervision Efter praksis godkendes der  

 fradrag for supervision, hvis supervisionen har en direkte og konkret  

 tilknytning til indkomsterhvervelsen.
Det  

 fremgår af erklæringen fra C, at formålet med supervisionen er  

 vedligeholdelse  

 af kreativiteten inden for undervisning og skabende musikalsk virksomhed.
Det  

 må lægges til grund, at supervisionen har karakter af generel inspiration.  

 Der  

 foreligger derfor ikke en direkte og konkret sammenhæng med  

 indkomsterhvervelsen.
Udgifterne til supervision kan derfor ikke fradrages.
 Landsskatteretten  

 stadfæster derfor skatteankenævnets afgørelse på dette punkt.
