En mand M havde siden 18. november 1985 ikke haft anden erhvervsmæssig  

 beskæftigelse end arbejde som fisker.
Han drev fiskeri fra en båd, der  

 tilhørte et partsrederi, der primært ejedes af M's ægtefælle.
M indgik den 5.  

 februar 1986 en lejeaftale med partsrederiet vedrørende to fiskefartøjer.
 Ankestyrelsen fandt, at M's indtægt som fisker både før og efter 5.
februar 1986 måtte betragtes som anden dagpengegivende erhvervsindtægt  

 end lønindtægt, idet indtægten ikke kunne anses for indtjent i et  

 lønmodtagerforhold i arbejdsretlig forstand.
M kunne derfor ikke optages i  

 den frivillige dagpengeordning efter de særlige regler, der gælder for  

 personer, der ophører med at have lønindtægt, jf. dagpengelovens § 30, stk. 2  

 og § 31, stk. 2. Da M på tilmeldingstidspunktet var sygemeldt, opfyldte han  

 ikke betingelserne for optagelse efter de almindelige regler for  

 selvstændige, jf.
 dagpengelovens § 28 sammenholdt med § 30, stk. 1 og § 31, stk. 1.
 REDEGØRELSE FOR SAGEN:
 En mand M anmodede om optagelse i den frivillige dagpengeordning med  

 virkning fra 5. februar 1986.
 M havde siden 18. november 1985 ikke haft anden erhvervsmæssig  

 beskæftigelse end arbejde som fisker.
M drev fiskeri fra en båd, der tilhørte et partsrederi, der ejedes med 90%  

 af M's ægtefælle og 10% af M's far.
M var provisionslønnet, således at han  

 oppebar 40% af indtægterne fra bruttofiskeriet, mens partsrederiet oppebar  

 60%.
 Partsrederiets regnskaber førtes af en revisor, mens M forestod den  

 daglige drift.
M indgik den 5. februar 1986 en lejeaftale med partsrederiet vedrørende to  

 fiskefartøjer.
Aflønningsformen blev ikke ændret.
M betalte ikke særlig leje  

 for fiskefartøjerne.
 M blev momsregistreret fra 1. januar 1986. Han anmodede  

 skatteforvaltningen om at blive betragtet som B-skatteyder for indkomståret  

 1986.
 Skatteforvaltningen anerkendte først M som B-skatteyder fra 1. april 1986,  

 hvor fiskerikontrollens tilladelse til selvstændig erhvervsfiskeri forelå.
Sikringsstyrelsen modtog den 3. marts 1986 to anmodninger fra M om  

 optagelse i den frivillige dagpengeordning.
Anmodningerne var dateret  

 henholdsvis den 5. februar 1986 og den 28. februar 1986.
 M blev sygemeldt den 7. februar 1986.
 AFGØRELSERNE, DER KLAGES OVER:
 Sikringsstyrelsen traf afgørelse om, at M kunne optages i den frivillige  

 dagpengeordning fra anmodningens modtagelse den 3. marts 1986.
 Sikringsstyrelsen traf den 2. maj 1986 fornyet afgørelse i sagen,  

 hvorefter M's indtægt ved fiskerivirksomhed, både før og efter den 5. februar  

 1986, var anden dagpengegivende indtægt end lønindtægt i dagpengelovens  

 forstand, idet indtægten ikke kunne anses for indtægt i et lønmodtagerforhold  

 i arbejdsretlig forstand. jf. § 1, nr. 6, i Socialministeriets bekendtgørelse  

 af 20. december 1982 om dagpengegivende indtægter.
 De særlige regler om optagelse i den frivillige dagpengeordning uden  

 hensyn til helbredstilstand og uden ventetid for personer, der ophører med at  

 have lønindtægt, kunne derfor ikke anvendes ved M's optagelse i ordningen,  

 jf. dagpengelovens § 30, stk. 2, og § 31, stk. 2.
 M ville derimod have mulighed for optagelse i forsikringen efter de  

 almindelige regler for selvstændige, jf. lovens § 28 sammenholdt med § 30,  

 stk. 1, og § 31, stk. 1, hvorefter optagelse kun kan finde sted, hvis  

 helbredsbetingelserne er opfyldt og med 3 måneders ventetid.
Da M var blevet sygemeldt den 7. februar 1986 og på tilmeldingstidspunktet  

 den 3. marts 1986 stadig var sygemeldt, opfyldte M ikke helbredsbetingelserne  

 for optagelse i ordningen.
Sikringsstyrelsen annullerede derfor M's  

 tilmelding.
 KLAGEN TIL ANKESTYRELSEN:
 Sagen blev anket af M, der anførte, at han første gang tilmeldte sig den  

 20. januar 1986. Det brev nåede først frem den 7. marts 1986. Han tilmeldte  

 sig anden gang den 5. februar 1986 og påny den 28. februar 1986. Han fandt  

 derfor, at optagelsesdatoen burde være den 5. februar 1986.
 M ankede endvidere over Sikringsstyrelsens afgørelse af 2. maj 1986, idet  

 han henviste til, at han var overgået fra at være lønmodtager til at være  

 selvstændig fra 5. februar 1986, hvor han indgik lejekontrakten med  

 partsrederiet.
 SUPPLERENDE OPLYSNINGER EFTER ANKEN:
I forhold til reglerne om arbejdsløshedsforsikring var M's arbejde som  

 fisker for anpartsselskabet betragtet som selvstændig virksomhed.
Der forelå  

 afgørelse herom fra Direktoratet for Arbejdsløshedsforsikringen af 3. oktober  

 1985.
 Sikringsstyrelsen anførte overfor Ankestyrelsen, at M ophørte med lønnet  

 beskæftigelse for et supermarked den 18. november 1985. M havde efter dette  

 tidspunkt ikke haft anden erhvervsmæssig beskæftigelse end arbejde som  

 fisker, der var udført for et partsrederi, som med 90% ejedes af M's  

 ægtefælle.
Sikringsstyrelsen anførte videre, at en person, der arbejder for et  

 interessentskab, hvori ægtefællen er deltager, ifølge ligningsvejledningen  

 B.1.4. beskattes som medarbejdende ægtefælle.
Hvis der foreligger en  

 lønaftale med interessentskabet, som kan godkendes af skattevæsenet, kan den  

 pågældende dog eventuelt beskattes som lønmodtager.
Samme principper må gælde  

 for partsrederier, da der ligesom for interessentskaber er tale om personlig  

 hæftelse for deltagerne.
 I den foreliggende sag har der efter det oplyste været tale om A-  

 beskatning.
 Indtægter, der indtjenes ved arbejde i en virksomhed, hvis personligt  

 ansvarlige ejer eller medejer er den pågældendes ægtefælle, falder efter  

 Sikringsstyrelsens opfattelse uden for begrebet dagpengegivende lønindtægt  

 uanset beskatningsformen, fordi der ikke er tale om et lønmodtagerforhold i  

 arbejdsretlig forstand, jf. bestemmelsen i § 1, nr. 6, i den dagældende  

 bekendtgørelse nr. 689 af 20. december 1982 om dagpengegivende indtægter.
Skatteforvaltningen oplyste, at M aldrig havde været beskattet som  

 medhjælpende ægtefælle.
Partsrederiet havde ikke haft andre ansatte end M.
 M's ægtefælle oplyste, at der først fra 5. februar 1986 var tegnet  

 lovpligtig arbejdsskadeforsikring for M, og at M ikke havde fået feriepenge,  

 idet der ved fastsættelsen af provisionen skulle være taget højde herfor.
 LOVGRUNDLAG:
 Dagpengelovens § 2, stk. 1, § 28, § 30, stk. 1 og 2, § 31, stk. 1 og 2.
 Socialministeriets bekendtgørelse nr. 689 af 20. december 1982 om  

 dagpengegivende indtægter § 1, § 2 og § 4.
 ANKESTYRELSENS AFGØRELSE:
 Efter en samlet vurdering af M's erhvervsmæssige stilling på grundlag af  

 de foreliggende oplysninger, herunder at der ikke ved lejeaftalens indgåelse  

 den 5. februar 1986 findes at være sket nogen ændringer i M's indtægtsforhold  

 og dispositionsret i forhold til partsrederiet, finder Ankestyrelsen, at M's  

 indtægt som fisker både før og efter 5. februar 1986 må betragtes som anden  

 dagpengegivende erhvervsindtægt end lønindtægt, idet indtægten ikke kan anses  

 for indtjent i et lønmodtagerforhold i arbejdsretlig forstand.
 Ankestyrelsen tiltræder herefter Sikringsstyrelsens afgørelse af 2. maj  

 1986.
