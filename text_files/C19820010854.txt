Mellem industriministeriet og tilsynet med banker og sparekasser har det  

 været drøftet at overføre industriministeriets beføjelse i henhold til § 19,  

 stk. 5, i lov om banker og sparekasser til tilsynet.
Videre er det i  

 ministeriet taget op til overvejelse tilsvarende at overføre ministeriets  

 beføjelse i henhold til lovens § 16, stk. 1, 2. pkt.
 Lovens § 19, stk. 5, er sålydende:
»Direktører, vicedirektører, underdirektører og filialbestyrere må  

 ikke eje eller drive selvstændig erhvervsvirksomhed eller uden tilladelse fra  

 handelsministeren som bestyrelsesmedlem, funktionær eller på anden måde  

 deltage i ledelsen eller driften af anden erhvervsvirksomhed end banken eller  

 sparekassen.
De kan dog eje, drive og deltage i administration af fast  

 ejendom.
Handelsministeren kan i ganske særlige tilføælde tillade undtagelser  

 fra forbudet i 1. pkt., 1. led.« Lovens § 16, stk. 1, er sålydende:
»Bestyrelsesmedlemmer og direktører skal være myndige.
De skal have  

 bopæl her i landet, medmindre handelsministeren undtager fra dette krav.  

 Kravet om bopæl anvendes ikke i det omfang, andet er fastsat i medfør af  

 international aftale eller ved bestemmelser fastsat af  

 handelsministeren.« Industriministeriet bemyndiger herved tilsynet med banker og sparekasser  

 til indtil videre at udøve beføjelserne i henhold til lovens §§ 19, stk. 5,  

 og 16, stk. 1, 2. pkt.
 De af tilsynet trufne afgørelser kan indankes for industriministeren.
