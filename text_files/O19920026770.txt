 Resumé  


  

 Det Sociale Ankenævn (SAN) afviste under henvisning til overskridelse af  

 klagefristen A's klage over, at K Kommune havde bestemt, at A's bistandshjælp  

 var tilbagebetalingspligtig efter bistandslovens § 26, stk. 1, nr. 1.
Den afgørelse om tilbagebetalingspligt, som K havde truffet,  

 havde form af en ensidig erklæring fra A til K, hvorefter A var bekendt med  

 tilbagebetalingspligten.
Erklæringen var således alene underskrevet af A.  

 Erklæringen indeholdt en henvisning til den nævnte bestemmelse i  

 bistandsloven,  

 men det fremgik ikke, hvilke omstændigheder K ved afgørelsen havde lagt vægt  

 på.
 I en udtalelse til ombudsmanden anførte SAN, at man ved  

 afvisningen af klagen havde lagt til grund, at K mundtligt havde orienteret A  

 om begrundelsen for afgørelsen.
Ombudsmanden udtalte, at der ikke efter forvaltningsrettens  

 almindelige regler er krav om, at afgørelser om tilbagebetalingspligt efter  

 bistandslovens § 26 meddeles skriftligt.
Det må imidlertid anses for god  

 forvaltningsskik, at en sådan afgørelse meddeles i form af en skrivelse, der  

 underskrives af myndigheden og stiles til støttemodtageren.
K's afgørelse måtte i øvrigt anses for skriftlig.
De  

 indholdsmæssige krav til begrundelsen var ikke opfyldt, jf.  

 forvaltningslovens  

 §§ 22 og 24. Det var uden betydning, at K mundtligt havde meddelt A en  

 begrundelse for afgørelsen.
 Som følge heraf henstillede ombudsmanden til SAN at overveje, om  

 der var grundlag for at bortse fra fristoverskridelsen. (J. nr.  

 1991-1126-051).
 Form- og begrundelseskrav ved afgørelser om tilbagebetaling  

 af kontanthjælp.
 A klagede over, at K Kommune  

 havde bestemt, at A's bistandshjælp var tilbagebetalingspligtig efter  

 bistandslovens § 26, stk. 1, nr. 1.
Det fremgik af sagen, at A  

 den 15. marts 1990 flyttede til K-by fra Y Kommune, og at hun på grund af  

 flytningen havde opsagt sit hidtidige arbejde i Y-by den 14. marts 1990. Som  

 følge heraf modtog hun i en periode bistandshjælp fra K Kommune.
Denne  

 bistandshjælp blev ydet med tilbagebetalingspligt, jf. bistandslovens § 26,  

 stk. 1, nr. 1, under henvisning til, at A som anført selv havde opsagt sit  

 hidtidige arbejde.
 Den 6. april 1990 underskrev  

 A således en erklæring om tilbagebetalingspligt, hvoraf bl.a. følgende  

 fremgik:
 ".........
Jeg erklærer, at jeg er gjort  

 bekendt med, at den hjælp, jeg vil modtage efter bistandslovens § 37 -  

 grundydelse m.v. - fra 5.4.1990 er tilbagebetalingspligtig efter  

 bistandslovens  

 § 26, stk. 1, nr. 1. Jeg er gjort bekendt med, at der efter bistandslovens §  

 15  

 kan klages over afgørelsen inden 4 uger til social- og sundhedsforvaltningen  

 i  

 kommunen.
De nævnte paragraffer og enkelte andre af betydning for sagen er  

 optrykt på bagsiden.
.........." A underskrev den 31. maj 1990  

 en enslydende erklæring for den bistandshjælp, der blev ydet hende for juni  

 1990.
Ved skrivelse af 5. december  

 1990 anmodede A K Kommune om en begrundelse for, at bistandshjælpen var ydet  

 med tilbagebetalingspligt.
Ved skrivelse af 13. december 1990 besvarede  

 kommunen A's henvendelse og anførte om det rejste spørgsmål bl.a. følgende:
 ".........
Ovennævnte rettede  

 henvendelse til Bistandsafdelingen d. 5.4.90 og søgte om kontanthjælp.
Dette  

 blev bevilget jf.
BL § 37 og med tilbagebetalingspligt jf.
BL § 26. stk. 1  

 nr.  

 1, idet pgl. selv havde sagt sit arbejde op.
........." Ved skrivelse af 21. december  

 1990 klagede A til K Kommune over afgørelsen og anførte bl.a., at  

 tilbagebetalingspligten kun burde vedrøre perioden 6. april til 16. april  

 1990.  

 Kommunen fastholdt, at bistandshjælpen var tilbagebetalingspligtig og  

 oversendte derfor A's klage til amtsankenævnet (nu Det Sociale Ankenævn for Z  

 Amt).
 I Det Sociale Ankenævns  

 afgørelse af 11. marts 1991 anførtes bl.a. følgende:
 "..............
I henhold til bistandslovens  

 § 15, stk. 4 skal klage til amtsankenævnet indgives inden 4 uger, efter at  

 klageren har fået meddelelse om afgørelsen.
Amtsankenævnet kan se bort fra  

 overskridelse af fristen, når der er særlig grund hertil.
Afgørelse herom  

 træffes af formanden for amtsankenævnet.
 Amtsankenævnets formand har i  

 det foreliggende tilfælde ikke fundet, at der foreligger særlig grund til at  

 bortse fra ankefristen.
 Amtsankenævnet kan derfor  

 ikke behandle spørgsmålet om, hvorvidt den hjælp, De har modtaget i henhold  

 til  

 bistandsloven, med rette er ydet med tilbagebetalingspligt.
 Med hensyn til lovgrundlaget  

 for den del af klagen, der vedrører varigheden af den periode (A) har  

 modtaget  

 hjælp med tilbagebetalingspligt, henvises til bistandslovens § 26. Der  

 henvises  

 endvidere til vedlagte kopi af SM-0-14-89.
 Amtsankenævnet har behandlet  

 denne del af klagen i mødet den 7. marts 1991 og truffet følgende afgørelse:
 Amtsankenævnet tiltræder  

 socialudvalgets afgørelse, idet der ikke i bistandslovens § 26 er hjemmel til  

 en tidsmæssig begrænsning af tilbagebetalingskravet, og idet konsekvenserne  

 af  

 Deres opgivelse af arbejdet først anses for bortfaldet fra første  

 lønudbetaling.
..." Denne afgørelse påklagede A  

 til Den Sociale Ankestyrelse, der ved skrivelse af 15. april 1991 afviste at  

 behandle sagen, idet den efter ankestyrelsens opfattelse ikke havde  

 principiel  

 karakter.
 Ved skrivelse af 3. juli 1991  

 klagede A til mig og anførte bl.a.:
 "...
 Sagen blev anket, men  

 Amtsankenævnet for (Z) har ikke ønsket, at gå ind i sagen.
 Man har endvidere diskuteret  

 med Amtsankenævnet om en sådan flytning ikke kunne sidestilles med  

 Arbejdsløshedsloven se Rådighedsbekendtgørelsen 315 af 17.5.89, § 28, stk. 5,  

 hvor en samlever/ægtefælle ikke vil få karantæne, hvis man opsiger et  

 arbejde,  

 for at flytte med samlever/ægtefælle, der har fået arbejde i en anden del af  

 landet.
 Amtsankenævnet har dog ikke  

 ment, at denne lov kunne bruges i denne sammenhæng, hvorimod (A) er af den  

 mening, at såfremt et menneske ikke er berettiget til understøttelse - det  

 skal  

 her anføres, at (A) var understøttelsesberettiget i sommeren 1990 - ja, så er  

 de næsten stavnsbundne og det er vel ikke rimeligt.
 (A) skal slutteligt tilføje,  

 at (A og B) fortsat bor sammen og at de den 13.4.91 har fået en søn og (Æ)  

 Kommune frafaldt derfor det ekstraordinære afdrag på kr. 10.484,00.
..." Ved skrivelse af 15. januar  

 1992 anmodede jeg Det Sociale Ankenævn om en udtalelse i anledning af A's  

 klage  

 og bad særligt om en udtalelse om, hvorvidt K Kommunes begrundelse for kravet  

 om tilbagebetaling efter ankenævnets opfattelse måtte antages at opfylde de  

 krav til en begrundelse, som fremgår af forvaltningslovens § 24, jf. § 22.
 I sin udtalelse til mig af  

 10. april 1992 anførte Det Sociale Ankenævn bl.a. følgende:
 "...
 "Efter de foreliggende  

 oplysninger anses det for utvivlsomt, at klienten har været klar over  

 begrundelsen for tilbagebetalingspligten, og forvaltningslovens § 22, jfr. §  

 24  

 må antages at være overholdt.
 Det er i denne forbindelse  

 lagt til grund, at klienten tillige mundtligt blev orienteret om, at  

 tilbagebetalingspligten var begrundet med, at hun havde opsagt sit arbejde i  

 forbindelse med flytningen.
Den anvendte erklæring er en  

 standardblanket udarbejdet af Kommunernes Landsforening, indeholdende såvel  

 ankevejledning som henvisning til bistandslovens § 26, der er optrykt på  

 blankettens bagside." ..." I en skrivelse til A udtalte  

 jeg følgende:
"Det sociale Ankenævn  

 afviste i afgørelsen af 11. marts 1991 at tage stilling til spørgsmålet om,  

 hvorvidt bistandshjælpen burde være ydet med tilbagebetalingspligt, da der  

 ikke  

 var fornødent grundlag for at bortse fra, at den klagefrist, der gælder efter  

 bistandslovens § 15, stk. 4, var overskredet.
Da det efter ombudsmandslovens  

 §  

 6, stk. 3, er en betingelse for, at jeg kan tage stilling til klager over  

 afgørelser, at de bestående administrative klagemuligheder har været  

 udnyttet,  

 har jeg herefter ikke mulighed for at tage stilling til selve afgørelsen om  

 tilbagebetalingspligt.
 Jeg har som følge af det  

 anførte alene haft anledning til at overveje, om der er begået  

 sagsbehandlingsfejl i (K) Kommune, og - i bekræftende fald - hvorvidt Det  

 Sociale Ankenævn på grundlag heraf burde have bortset fra, at klagefristen  

 var  

 overskredet.
 Ved disse overvejelser rejser  

 sig navnlig spørgsmålet om, hvorvidt (K) Kommune har givet en tilstrækkelig  

 begrundelse for afgørelsen om, at den bistandshjælp, der er ydet (A), er  

 tilbagebetalingspligtig.
 Spørgsmålet om begrundelse af  

 forvaltningsafgørelser er reguleret i forvaltningslovens §§ 22 - 24.  

 Bestemmelserne har følgende ordlyd:
 § 22:
"En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold." § 23:
 "Den, der har fået en  

 afgørelse meddelt mundtligt, kan forlange at få en skriftlig begrundelse for  

 afgørelsen, medmindre afgørelsen fuldt ud giver den pågældende part medhold.  

 En  

 begæring herom skal fremsættes over for myndigheden inden 14 dage efter, at  

 parten har modtaget underretning om afgørelsen.
Stk. 2..." § 24:
"En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3..." De ovenfor citerede erklæringer, som (A) underskrev  

 den 6. april og 31. maj 1990, adskiller sig i formen fra almindelige  

 skriftlige  

 forvaltningsafgørelser: de er alene underskrevet af støttemodtageren og ikke  

 af  

 myndigheden, og de fremtræder som følge heraf mere som en ensidig  

 tilkendegivelse fra støttemodtageren til myndigheden end - hvad der normalt  

 er  

 et kendetegn ved forvaltningsafgørelser - det modsatte: en ensidig  

 tilkendegivelse fra myndigheden til borgeren.
Det må på trods heraf være  

 min opfattelse, at de citerede erklæringer er skriftlige afgørelser i  

 forvaltningslovens forstand.
Jeg henviser herved til, at modtagerens  

 underskrift på erklæringen formentlig alene skal tjene som bevis for, at  

 modtageren ved hjælpens udbetaling er gjort bekendt med  

 tilbagebetalingspligten, jf. bistandslovens § 26, stk. 2. Det er således ikke  

 efter bistandsloven et krav, at der udfærdiges særlige, ensidige erklæringer  

 om  

 tilbagebetalingspligten, der underskrives af støttemodtageren.
De blanketter,  

 der er anvendt, er i øvrigt udfærdiget af Kommunernes Landsforening.
 Om den form, der er anvendt til meddelelse om  

 tilbagebetalingspligten, finder jeg i øvrigt anledning til at bemærke  

 følgende:
Det er almindeligt antaget,  

 at der i dansk forvaltningsret ikke gælder nogen almindelig regel om, at  

 forvaltningsafgørelser skal udfærdiges skriftligt, se f.eks.
John Vogter,  

 Forvaltningsloven (2. udg., 1992), s. 266 - 67, og Carl Aage Nørgaard og Jens  

 Garde, Forvaltningsret, Sagsbehandling (3. udg., 1988), s. 202. Der gælder en  

 række undtagelser fra dette udgangspunkt, bl.a. at særligt indgribende  

 afgørelser skal meddeles skriftligt, før de kan håndhæves.
Om dette sidste  

 spørgsmål henviser jeg bl.a. til en ombudsmandsudtalelse, der er refereret i  

 Folketingets Ombudsmands beretning 1986, s. 79 ff.
I denne udtalelse lagde  

 ombudsmanden til grund, at Flygtningenævnets afgørelser om afslag på asyl er  

 af  

 så indgribende karakter, at asylansøgeren ikke kan udsendes, før afgørelsen  

 foreligger skriftligt.
Jeg har overvejet, om  

 afgørelser om tilbagebetalingspligt efter bistandslovens § 26, stk. 2, kan  

 siges at være så indgribende, at der efter forvaltningsrettens almindelige  

 regler består en pligt til at meddele afgørelserne skriftligt.
Jeg har ikke  

 fundet, at dette er tilfældet.
Derimod må jeg - afgørelsernes karakter taget  

 i  

 betragtning - være af den opfattelse, at det følger af  

  

 god forvaltningsskik  

  

 , at afgørelserne bør meddeles skriftligt.
Jeg  

 henviser herved bl.a. til en udtalelse, der er refereret i Folketingets  

 Ombudsmands beretning for 1988, s. 144 ff (vedrørende skriftlighed ved  

 afgørelser om afsoning af underholdsbidrag). Jeg henviser endvidere til en  

 udtalelse, som jeg har afgivet den 16. september 1992 (mit j.nr.  

 1991-1577-619,  

 vedrørende skriftlighed ved udelukkelse af journalister fra at modtage  

 informationer fra offentlige myndigheder).
I den foreliggende sag har  

 (K) Kommune truffet, hvad der må anses for en skriftlig afgørelse om  

 tilbagebetalingspligt.
Jeg finder imidlertid grund til at anføre, at den  

 form,  

 som afgørelsen fremtræder i, ikke opfylder de formkrav, der bør stilles til  

 skriftlige afgørelser.
Det er min opfattelse, at afgørelsen bør udformes i  

 overensstemmelse med de principper, der i øvrigt følges ved udformningen af  

 skriftlige afgørelser, det vil sige som en skrivelse, der er underskrevet af  

 den pågældende myndighed, og stilet til støttemodtageren.
Herved sikres også  

 dokumentation for, at støttemodtageren ved hjælpens udbetaling er bekendt med  

 tilbagebetalingspligten, jf. bistandslovens § 26, stk. 2.
 Jeg henstiller, at kommunen  

 fremover følger de anførte retningslinier.
Som anført under pkt. 1, må jeg anse de  

 erklæringer, som (A) har underskrevet, for skriftlige afgørelser i  

 forvaltningslovens forstand.
Det følger herefter af den ovenfor citerede  

 bestemmelse i forvaltningslovens § 22, at afgørelserne burde have været  

 ledsaget af en samtidig, skriftlig begrundelse.
De indholdsmæssige krav til  

 begrundelsen fremgår af forvaltningslovens § 24, der ligeledes er citeret  

 ovenfor.
 Bistandslovens § 26, stk. 1,  

 nr. 1, som afgørelsen om tilbagebetalingspligt er truffet i medfør af, har  

 følgende ordlyd:
"Det sociale udvalg kan  

 træffe beslutning om tilbagebetaling, 1) når der må ydes en person  

 hjælp på grund af pågældendes uforsvarlige økonomi, ubegrundede opgivelse af  

 et  

 arbejde eller beskæftigelsesfremmende foranstaltning, nægtelse af at påtage  

 sig  

 et rimeligt tilbud om arbejde eller af at deltage i beskæftigelsesfremmende  

 foranstaltninger,..." Da bistandslovens § 26, stk.  

 1, nr. 1, i sig selv indeholder flere retsregler - hvorved jeg forstår, at  

 bestemmelsen angiver flere alternative omstændigheder, hvorunder der kan  

 kræves  

 tilbagebetaling - er det efter forvaltningslovens § 24 ikke tilstrækkeligt at  

 henvise til bestemmelsen i sin helhed.
Det må af begrundelsen fremgå, hvilket  

 led i bestemmelsen afgørelsen er truffet i medfør af.
I den foreliggende sag  

 burde det således være anført, at afgørelsen om tilbagebetalingspligt er  

 truffet i medfør af det led i bestemmelsen, der omhandler ubegrundet  

 opgivelse  

 af arbejde.
Kommunens afgørelse  

 indeholder endvidere ingen angivelse af, hvilke omstændigheder der har  

 medført,  

 at kommunen har anset (A's) opgivelse af arbejdet for ubegrundet i  

 bestemmelsens forstand.
Også på dette punkt må jeg derfor anse kommunens  

 begrundelse for mangelfuld.
Det er herefter min  

 opfattelse, at (K) Kommunes afgørelser om tilbagebetaling lider af den  

 retlige  

 mangel, at afgørelserne ikke i overensstemmelse med forvaltningslovens § 24,  

 jf. § 22, indeholder en tilstrækkelig begrundelse for, at (A) skulle  

 tilbagebetale den bistandshjælp, der blev ydet hende.
Det bemærkes herved, at  

 den omstændighed, at (A) i forbindelse med afgørelsen efter det oplyste  

 modtog  

 en  

  

 mundtlig  

  

 begrundelse for  

 afgørelsen, efter loven ikke fritager forvaltningen for samtidig at meddele  

 en  

 skriftlig begrundelse.
 Spørgsmålet er herefter,  

 hvilken betydning den mangelfulde begrundelse bør have for Det Sociale  

 Ankenævns  

 stillingtagen til, hvorvidt (A's) klage skal optages til realitetsbehandling,  

 uanset at klagefristen er overskredet.
Det fremgår af forarbejderne  

 til forvaltningsloven, at manglende begrundelse kan medføre, at klagefristen  

 suspenderes, indtil der er meddelt parten en rigtig og fyldestgørende  

 begrundelse, jf.
John Vogter, Forvaltningsloven (2. udg., 1992), s. 260. I  

 overensstemmelse hermed anføres følgende i Justitsministeriets vejledning om  

 forvaltningsloven (1986), s. 167:
"I øvrigt vil  

 retsvirkningen af en manglende begrundelse normalt alene medføre forlængelse  

 af  

 en eventuel klagefrist, indtil der er meddelt parten en begrundelse, der  

 opfylder kravene i § 24." Jeg henviser i den  

 forbindelse også til en udtalelse, jeg har afgivet om et lignende spørgsmål.  

 Udtalelsen er refereret i Folketingets Ombudsmands beretning for 1989, s. 171  

 ff.
Det fremgår af Det Sociale  

 Ankenævns skrivelse af 10. april 1992 til mig, at ankenævnet ved afgørelsen  

 om  

 at afvise (A's) klage har lagt til grund, at kommunen havde meddelt en  

 tilstrækkelig begrundelse for sin afgørelse.
Da dette som anført efter min  

 opfattelse ikke er tilfældet, finder jeg det rigtigst, at ankenævnet på  

 baggrund af det, der er anført ovenfor, selv på ny tager  

 stilling til spørgsmålet om realitetsbehandling  

 af (A's) klage." I en efterfølgende skrivelse  

 til mig meddelte Det sociale Ankenævn, at man havde besluttet at tage A's  

 klage  

 op til realitetsbehandling, og at man herefter havde tiltrådt kommunens  

 afgørelse.
 Jeg meddelte ankenævnet, at  

 jeg havde taget det oplyste til efterretning.
 I skrivelsen til mig anførte  

 ankenævnet endvidere bl.a. følgende:
 "...
Det tilføjes, at (K) Kommune  

 efter Ankenævnets opfattelse ikke har truffet nogen skriftlig afgørelse om  

 tilbagebetalingspligt.
Den hidtil anvendte tilbagebetalingserklæring opfattes  

 af nævnet alene som en dokumentation for, at klienten er gjort bekendt med  

 tilbagebetalingskravet, jfr. bistandslovens § 26, stk. 2.
Ankenævnet kan heller ikke  

 tiltræde, at det i alle tilfælde følger af god forvaltningsskik, at  

 afgørelser  

 om tilbagebetalingspligt skal være skriftlige.
Såvidt det er nævnet bekendt,  

 træffes sådanne afgørelser i betydeligt omfang og ofte under hastende  

 omstændigheder.
 Man er enig i, at det  

 generelt er ønskeligt, at socialforvaltningernes afgørelser fremtræder i  

 skriftlig form, men et ubetinget krav herom må efter Ankenævnets opfattelse  

 forudsætte udtrykkelig lovhjemmel.
..." Hertil bemærkede jeg over for  

 ankenævnet bl.a. følgende:
 "...
 1. For så vidt angår  

 spørgsmålet om, hvorvidt de i sagen omhandlede afgørelser fra (K) Kommune må  

 anses for skriftlige afgørelser i forvaltningslovens forstand, kan jeg i det  

 hele henholde mig til det, der er anført ... i min redegørelse.
Jeg bemærker i øvrigt, at der  

 synes at være en vis uklarhed i ankenævnets argumentation; det fremgår  

 således  

 af nævnets nye afgørelse af 9. februar 1993, at man har realitetsbehandlet  

 forbundets klage under hensyn til, at der - som anført i min redegørelse -  

 ikke  

 var meddelt en fyldestgørende begrundelse i kommunens afgørelse, og at  

 klagefristen  

 derfor var suspenderet.
Dette må imidlertid netop forudsætte, at kommunens  

 afgørelser er skriftlige i forvaltningslovens forstand, idet der i modsat  

 fald  

 ikke ville have været pligt til at meddele en samtidig begrundelse, jf.  

 forvaltningslovens § 22, sammenholdt med § 23.
 Endelig kan jeg oplyse, at  

 jeg har orienteret Kommunernes Landsforening om min udtalelse af 3. november  

 1992. Landsforeningen har herefter udarbejdet et udkast til ny  

 standardblanket  

 til brug for afgørelser i medfør af bistandslovens § 26. Jeg vedlægger en  

 kopi  

 af dette udkast til ankenævnets orientering.
 2. For så vidt angår  

 spørgsmålet om, hvorvidt afgørelser af den foreliggende karakter bør meddeles  

 skriftligt, kan jeg ligeledes i det hele henholde mig til min redegørelse.  

 Til  

 det, som ankenævnet nu har anført, skal jeg dog særligt bemærke følgende:
a.
Jeg må umiddelbart stille mig tvivlende overfor, at det skulle  

 være ofte forekommende, at afgørelser efter bistandslovens § 26 skal træffes  

 under så hastende omstændigheder, at det ikke er muligt forinden at udfylde  

 et  

 standardkoncept herom.
Skulle en sådan situation imidlertid opstå, vil der  

 naturligvis kunne træffes en mundtlig afgørelse.
I et sådant tilfælde bør  

 kommunen imidlertid - i konsekvens af det, jeg har anført i redegørelsen -  

 efterfølgende udfærdige en skriftlig afgørelse som bekræftelse heraf.
b.
Som det fremgår af min redegørelse, er det min opfattelse, at  

 kravet om skriftlighed i en situation som den foreliggende følger af  

  

 god forvaltningsskik.
Herom kan jeg  

 generelt henvise til omtalen i Juridisk Grundbog 4 (4. udg., 1989), s. 248.  

 Kravet om skriftlighed som følge af god forvaltningsskik er i øvrigt berørt i  

 Justitsministeriets Vejledning om Forvaltningsloven (1986), pkt. 209. Her  

 hedder det bl.a. følgende:
 "...
 Det følger dog af god  

 forvaltningsskik, at den, der er part i en sag, hvori der træffes afgørelse  

 af  

 en forvaltningsmyndighed, i almindelighed har krav på at få afgørelsen  

 meddelt  

 skriftligt.
..." På baggrund af det anførte  

 kan jeg således ikke tilslutte mig ankenævnets bemærkning.
