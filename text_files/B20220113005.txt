Bekendtgørelse om landsplandirektiv for areal til virksomhed i Allerød Kommune I medfør af § 3, stk. 1, i lov om planlægning, jf. lovbekendtgørelse nr. 1157 af 1. juli 2020, fastsættes:
Kapitel 1 Formål § 1. Bekendtgørelsens formål er at muliggøre udvidelse af en eksisterende virksomhed af national interesse på et areal i Lynge i Allerød Kommune.
Kapitel 2 Afgrænsning § 2. Bekendtgørelsen gælder for det på bilag 1 viste område, som omfatter matr.nr. 25p og 25s Lynge By, Lynge samt matr. nr. 8b og 3u Vassingerød By, Uggeløse.
Kapitel 3 Anvendelse § 3. Det i § 2 afgrænsede område må kun anvendes til produktionserhverv, som ikke medfører en væsentlig miljømæssig påvirkning af omgivelserne.
I tilknytning hertil må der etableres forskning og udvikling, administration, lager og forsendelse, tekniske anlæg og én bolig.
Området må ikke udstykkes og anvendes til flere selvstændige erhverv.
Kapitel 4 Hovedstadsområdets planlægning § 4. Området indgår i det ydre storbyområde, jf. bekendtgørelse nr. 312 af 28. marts 2019 om hovedstadsområdets planlægning (Fingerplan 2019  landsplandirektiv for hovedstadsområdets planlægning).
 § 5. Den kommunale planlægning skal sikre, at byudvikling og byomdannelse er af regional betydning inden for dette område.
 § 6. Den kommunale planlægning skal indeholde en redegørelse for, hvordan kommunen vil arbejde med supplerende virkemidler med henblik på at sikre trafikale effekter svarende til i det stationsnære kerneområde.
Kapitel 5 Retsvirkning § 7. Udnyttelse af de i landsplandirektivet beskrevne rammer kræver forudgående kommunal planlægning efter bestemmelserne i planloven.
Kapitel 6 Ikrafttræden og ophævelse § 8. Bekendtgørelsen træder i kraft den 12. juli 2022.
 § 9. Nærværende bekendtgørelse erstatter, for det i bilag 1 viste område, bekendtgørelse nr. 312 af 28. marts 2019 om hovedstadsområdets planlægning (Fingerplan 2019  landsplandirektiv for hovedstadsområdets planlægning).
Indenrigs- og Boligministeriet, den 27. juni 2022 Christian Rabjerg Madsen / Lise Aaen Kobberholm Bilag 1 Afgrænsning af området Kilde: Datafordeleren (ortofoto 2021, skærmkort grå, udtræk maj 2022), Kortforsyningen (matrikelkort, udtræk oktober 2021).
