Fremsat den 19. november 2002 af  

 Søren Søndergaard (EL) og Line&nbsp  

 ;Barfod (EL) Forslag til folketingsbeslutning om kontanthjælpsmodtageres ret til ferie m.v.
Folketinget pålægger regeringen at  

 fremsætte lovforslag, der giver kontanthjælpsmodtagere ret til 5  

 ugers ferie på samme betingelser, som gælder for modtagere af  

 arbejdsløshedsdagpenge.
Lovforslaget skal også indeholde  

 bestemmelser om optjening af ret til feriehjælp for  

 kontanthjælpsmodtagere, der overgår til ordinært arbejde,  

 efter samme regler, som gælder for modtagere af  

 arbejdsløshedsdagpenge.
Bemærkninger til forslaget Beslutningsforslaget indeholder to elementer,  

 som begge har til formål at forbedre kontanthjælpsmodtageres  

 ferierettigheder.
Det første element handler om, at også  

 kontanthjælpsmodtagere skal have ret til ferie.
Det vil sige en  

 periode, hvor de på linje med mennesker i arbejde og dagpengemodtagere  

 ikke er forpligtet til at stå til rådighed for arbejdsmarkedet.  

 Forslaget går ud på at give kontanthjælpsmodtagere samme  

 ferieret som dagpengemodtagere, dvs. 5 ugers ferie om året.
I dag har kontanthjælpsmodtagere i aktivering,  

 bortset fra jobtræning, der har en sammenhængende varighed  

 på 12 måneder eller mere, ret til en friperiode på 1  

 måned, således at aktiveringen ikke overstiger 11 måneder  

 inden for en 12-måneders-periode, jf. § 23 i lov om aktiv  

 socialpolitik.
Forslaget indebærer, at friperioden skal udvides til 5  

 uger.
For ikkeaktiverede kontanthjælpsmodtagere er der i  

 dag ingen adgang til at holde ferie.
Dette fortolkes på den måde,  

 at kontanthjælpsmodtageren ikke har ret til at forlade landet og kun  

 må være væk fra sin bopæl i længere tid, hvis  

 vedkommende kan kontaktes pr. telefon af f.eks. arbejdsformidlingen og  

 står til rådighed for arbejde fra den ene dag til den anden.  

 Ifølge tal fra Danmarks Statistik var der gennemsnitligt i år  

 2000 173.350 personer registreret som modtagere af passiv hjælp, dvs.  

 ikkeaktiverede kontanthjælpsmodtagere.
Heraf havde knap 70.000  

 børn under 18 år.
 Det er forslagsstillernes opfattelse, at den manglende  

 ferieret forstærker de sociale problemer, man lider under som  

 kontanthjælpsmodtager, ikke mindst når der er tale om  

 børnefamilier.
 Ferieret er en mulighed for forandring og rekreation, og  

 for børnefamilierne også en ret for børnene til at komme  

 på ferie.
Det andet element handler om løsningen af det  

 problem, man kan få, når man overgår fra kontanthjælp  

 til ordinært arbejde, hvis arbejdet ikke indebærer, at man har  

 løn under ferie.
Lidt under halvdelen af lønmodtagerne har i  

 dag ferie med optjent feriegodtgørelse.
Hvis man overgår fra  

 kontanthjælp til et arbejde, hvor feriebetalingen består af  

 optjent feriegodtgørelse, vil man mangle feriegodtgørelse til  

 et antal feriedage, hvor antallet afhænger, af hvornår man er  

 startet i arbejde, og hvornår ferien afholdes.
 Hvis man overgår fra arbejdsløshedsdagpenge  

 til arbejde, har man ret til feriedagpenge for de feriedage, man ikke har  

 optjent penge til i arbejdet, og tilsvarende har optjent til med udgangspunkt  

 i de udbetalte arbejdsløshedsdagpenge i optjeningsåret.
Forslaget går ud på at lukke Beregningen af det optjente beløb pr. feriedag kan  

 følge modellen i bekendtgørelse om dagpenge under ferie, hvor  

 kommunen indgår i de forpligtelser, som arbejdsløshedskassen har  

 ifølge bekendtgørelsen.
Skriftlig fremsættelse Søren Søndergaard Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 kontanthjælpsmodtageres ret til ferie m.v..
(Beslutningsforslag nr.
B 38).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
