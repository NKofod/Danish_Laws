Bekendtgørelse om ændring af momsbekendtgørelsen § 1 I momsbekendtgørelsen, bekendtgørelse nr. 814 af 24. juni 2013, som ændret ved bekendtgørelse nr. 825 af 25. juni 2014, foretages følgende ændringer:
 1. I indledningen ændres »§ 34, stk. 1, nr. 5, og stk. 3-5,« til: »§ 34, stk. 1, nr. 5, stk. 3, 4 og 8«, og »nr. 1637 af 26. december 2013 og lov nr. 554 af 2. juni 2014« ændres til: »nr. 1637 af 26. december 2013, lov nr. 554 af 2. juni 2014 og lov nr. 1532 af 27. december 2014«.
 2. Efter § 52 indsættes:
»§ 52 a.
Tilladelse til at foretage attestation om udførsel af varer omfattet af momslovens § 34, stk. 1, nr. 5, gives efter ansøgning.
Ansøgningen indgives til SKAT.
Stk. 2. Tilladelse kan gives for en periode på op til 3 år fra tilladelsens udstedelse.
Tilladelsen skal gives for en nærmere afgrænset lokalitet, hvorfra attestationsvirksomheden skal udføres.
Stk. 3. Indehaveren af en tilladelse til attestationsvirksomhed skal sikre, 1) at attestationsvirksomheden sker under iagttagelse af de krav til udførselsdokumentation, som følger af momslovens § 34, stk. 1, nr. 5, og denne bekendtgørelses §§ 49-51, 2) at de fysiske lokaler, som tilladelsen omfatter, er behørigt skiltet, 3) at relevant informationsmateriale om de gældende regler og om de praktiske forhold vedrørende attestation om udførselsdokumentation, herunder om åbningstider, forefindes i de fysiske lokaler, hvorfra attestationsvirksomheden udføres, og 4) at attestationsvirksomheden foretages med et særligt stempel, som er godkendt af SKAT.« 3. § 135, stk. 2, ophæves.
 Stk. 3-9 bliver herefter stk. 2-8.
 4. I § 135, stk. 3 og 5, der bliver stk. 2 og 4, ændres »stk. 1 og 2« til: »stk. 1«.
 5. I § 135, stk. 9, 1. pkt., der bliver stk. 8, 1. pkt., ændres »stk. 8« til: »stk. 7«.
 6. I § 139, stk. 1, nr. 2, ændres »§ 135, stk. 4, stk. 5, 1. pkt., stk. 6 eller 7,« til: »§ 135, stk. 3, stk. 4, 1. pkt., stk. 5 eller 6,«.
§ 2 Bekendtgørelsen træder i kraft den 1. januar 2015.
