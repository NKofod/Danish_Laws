 Ved en gennemgang af regnskaberne i en købmandsvirksomhed, fandt  

 toldvæsenet, at den ifølge regnskaberne realiserede bruttoavance, fra ca. 3  

 pct. til ca. 6 pct., stod i et sådant misforhold til de avancer, som  

 virksomheden kalkulerede med, at det måtte anses for godtgjort, at  

 afgiftstilsvaret var urigtigt angivet.
 Toldvæsenet havde i sine beregninger foretaget en vægtning af de  

 forskellige varegrupper i virksomheden, og havde forinden indgående drøftet  

 og vurderet virksomhedens avanceforhold med indehaveren.
Vejledende udsalgspriser var i meget vidt omfang anvendt af virksomheden.  

 Toldvæsenet havde således beregnet virksomhedens gennemsnitsavance til 24,1  

 pct. (af købspris) og 19,4 pct. (af salgspris). I beregningerne, der lå til  

 grund for ansættelsen, havde toldkamret imidlertid anvendt et  

 kalkulationstillæg på 20 pct. for at tage hensyn til tilbudsvarerne, og til  

 at der i nogle tilfælde blev tinget om priserne.
Toldvæsenet havde yderligere  

 givet et svindfradrag på 4 pct., uanset at det var toldvæsenets erfaring, at  

 svindet normalt højst udgjorde et par pct. i virksomheder af denne karakter.
Revisoren fandt ikke, at de fundne regnskabsfejl gav toldvæsenet grundlag  

 for helt at kassere afgiftsregnskabet.
Han gjorde gældende at toldvæsenet  

 ikke havde taget hensyn til skete tyverier samt at de anvendte  

 kalkulationstillæg var for højt, henset bl.a. til forretningens meget  

 blandede varesortiment.
 Momsnævnet fandt at betingelserne for en skønsmæssig ansættelse havde  

 været tilstede, bl.a når der hensås til de konstaterede uoverensstemmelser,  

 herunder specielt det påviste misforhold mellem de af virksomheden  

 kalkulerede og de regnskabsmæssigt opnåede avancer.
