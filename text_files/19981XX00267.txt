Skriftlig fremsættelse (27. januar 1999) By- og boligministeren (Jytte Andersen):
 Herved tillader jeg mig for Folketinget at  

 fremsætte:
 Forslag til lov om ændring af forskellige  

 ændringslove om lejeforhold m.v. (Ændring af forskellige  

 revisionsbestemmelser).
(Lovforslag nr.
L 168).
Forslaget indeholder en udskydelse af tre  

 revisionsbestemmelser.
Det drejer sig om revision af reglerne om udgifter til  

 fællesantenner m.v., bestemmelserne om en 3-årig  

 forsøgsordning for husordensovertrædelser og  

 boligklagenævn i Københavns og Århus Amter og reglerne i  

 boligreguleringsloven om lejefastsættelse ved genudlejning af  

 gennemgribende forbedrede lejemål.
 Det er fortsat regeringens hensigt at arbejde videre med  

 at beskrive og vurdere modeller, som vil kunne danne grundlag for kommende  

 overvejelser vedrørende ændringer af lejelovgivningen på  

 et lidt længere sigt.
På kortere sigt er det hensigten med dette forslag  

 at opnå bedre tid til at gennemarbejde en række komplicerede  

 problemstillinger og dermed sikre  kvaliteten i lovgivningsarbejdet.
Da der  

 ikke er tale om ændringer af hastende karakter, foreslås  

 revisionen derfor udskudt til næste folketingsår.
 For private udlejningsejendomme medfører forslaget  

 om at udskyde revisionen af bestemmelserne om forsøgsordningen med  

 boligklagenævn i Københavns og Århus amter til  

 folketingsåret 1999-2000, at ordningen i praksis forlænges med  

 yderligere 1 år, således at der nu bliver tale om en  

 forlængelse på i alt 2 år i forhold til den oprindeligt  

 fastsatte forsøgsperiode på 3 år.
Statsamternes udgifter vedrørende den oprindelige  

 ordning er blevet finansieret ved overførsel fra By- og  

 Boligministeriets ramme til Indenrigsministeriet.
Omfanget heraf blev fastsat  

 ud fra det sagsantal, der forventedes ved indførelsen af ordningen.  

 Statsamternes udgifter som følge af den foreslåede  

 forlængelse af forsøgsordningen for private udlejningsejendomme  

 kan afholdes af Indenrigsministeriet inden for den oprindeligt fastsatte  

 rammeoverførsel.
 Herudover vil der til vederlag til nævnsmedlemmer og  

 mæglere blive tale om ubetydelige merudgifter, som afholdes inden for  

 By- og Boligministeriets ramme.
 Forslagene om ændrede revisionsbestemmelser  

 vedrørende dels udgifter til fællesantenner og dels  

 lejefastsættelse ved genudlejning af gennemgribende forbedrede  

 lejemål skønnes ikke at medføre ændrede offentlige  

 udgifter.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
