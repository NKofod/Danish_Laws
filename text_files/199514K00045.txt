Nr BTL 45 Betænkning over Forslag til lov om ændring af lov om mærkning af  

 videogrammer   

 Nr L 45 1995-96, 1. samling Afgivet af Kulturudvalget Afgivet: 19951129 Udvalget har behandlet lovforslaget i nogle møder.
 Der er af kulturministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Dansk Folkepartis medlemmer) lovforslaget til  

vedtagelse med det stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse uændret.
Et andet mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.
Dansk  

 Folkeparti mener, at loven om mærkning af videogrammer sagtens kan revideres  

 på nuværende tidspunkt, nemlig derved, at loven ophæves.
Ligesom statsmagten  

 ikke skal give støtte til en bestemt slags kunst, skal statsmagten efter  

 Dansk Folkepartis mening heller ikke kunne udelukke en bestemt slags  

 filmkunst fra at blive set på video.
Censur er i praksis umulig at gennemføre.
Det er ofte forekommende, at  

 børn under 16 år alligevel ser film, der er forbudt for børn under 16 år  

 enten i biografen, i tv eller på video.
Dansk Folkeparti ser hellere en slags varedeklaration på film af alle  

 slags.
Branchens distributører kan selv udpege et panel, der kan vurdere  

 filmene og give dem en anbefaling.
En sådan anbefaling kan både indeholde en bedømmelse af pædagogiske,  

 kunstneriske og underholdningsmæssige kvaliteter.
Det er imidlertid ikke  

 nødvendigt at lave nogen lovgivning for at danne et sådant panel, som  

 branchen selv vil finde vigtigt i filmcensurens fravær.
Der cirkulerer imidlertid i dag så mange voldsvideoer blandt børn og unge,  

 at uanset om man censurerer videoerne eller ej, vil markedet alligevel være  

 dækket.
Desuden er det en kendsgerning, at det forbudte virker umådeligt  

 tiltrækkende på specielt unge, der skal afprøve samfundets og forældrenes  

 grænser.
De unge kan sagtens finde veje til at omgå censuren.
Der er kun argumenter for at ophæve Statens Filmcensur og censuren af  

 videoer, der årligt koster de danske skatteydere mange penge.
Forbrugerne af  

 film har ikke meget ud af den negative vejledning, som filmcensuren er udtryk  

 for, men burde - hvis der overhovedet skal eksistere et organ på området -  

 snarere være hjulpet af et positivt panel oprettet af branchen.
Et positivt  

 anbefalingspanel vil have den fordel, at det vil være af kommerciel værdi for  

 distributørerne og vil være udmærket for forældre, der vil give deres børn  

 kvalitet, og for tv-stationer, der vil købe film.
Loven om filmcensur er et eksempel på en af de love, der sagtens kan  

 ophæves, uden at det betyder nogen problemer for det danske samfund, så  

 hvorfor ikke gøre det? ÆndringsforslagAf kulturministeren , tiltrådt af et flertal  

 (udvalget med undtagelse af SF og DF):
 Til § 1 1) Nr. 1 affattes således:
»1. § 9, stk. 3, ophæves.« Bemærkninger Til nr. 1 Ved ændringsforslaget foreslås lovens revisionsbestemmelse  

 ophævet.
Bestemmelsen er overflødig, da der til enhver tid kan fremsættes forslag om ændring af loven om mærkning af videogrammer.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Elsebeth Gerner Nielsen (RV)  

 Aage Frandsen (SF) Peter Duetoft (CD) Ester Larsen (V) Helge Sander (V) Lars  

 Løkke Rasmussen (V) nfmd.
Hans Christian Schmidt (V) Torben  

 Rechendorff (KF) Agnete Laustsen (KF) Brian Mikkelsen (KF) Ole Donner  

 (DF) Fremskridtspartiet og Enhedslisten havde ikke medlemmer i udvalget.
