Betænkning afgivet af Skatteudvalget den 28. april 2004 Betænkning over Forslag til lov om  

 ændring af fusionsskatteloven, ligningsloven,  

    

  

 pensionsafkastbeskatningsloven og  

 selskabsskatteloven (Annullering af egne aktier) [af skatteministeren (Svend Erik Hovmand)] Ændringsforslag Skatteministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2004 og var til 1.  

 behandling den 25. marts 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 25. februar 2004 dette udkast til  

 udvalget, jf. alm. del  bilag 294. Den 19. marts 2004 sendte  

 skatteministeren  

 de indkomne høringssvar samt et notat herom til udvalget.
Spørgsmål Udvalget har stillet 7 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 vedtagelse  

  

 , men vil hverken stemme hverken for eller imod de  

 stillede ændringsforslag.
Socialdemokratiet, Socialistisk Folkeparti, Det Radikale Venstre  

 og Enhedslisten hilser det velkomment, at skatteministeren medvirker til at  

 lukke et skattehul.
Men samtidig er det dybt utilfredsstillende, at  

 skatteministeren endnu en gang kun modstræbende og efter hårdt pres fra  

 oppositionen tager initiativer, der kan stoppe store virksomheders dræn i  

 statskassen.
Ministerens mangel på rettidig omhu kan også i denne sag have  

 kostet skatteyderne dyrt.
Allerede ved sin  

 tiltræden var skatteministeren gjort bekendt med det hul i  

 skattelovgivningen,  

 som bl.a.
Jyske Bank har udnyttet, og som dette lovforslag skal stoppe.
En  

 ekspertgruppe under Skatteministeriet har i sin betænkning nr. 1392/2000  

 udførligt beskrevet skattehullet og fra ende til anden beskrevet det  

 lovforslag, der kunne have lukket hullet.
Alligevel undlod skatteministeren  

 at handle,  

 indtil et massivt pres fra oppositionen i februar 2004 tvang ministeren til  

 det.
Ministerens løsning er i store træk identisk med den, ekspertgruppen  

 allerede foreslog tilbage i 2000, og som altså blot har ligget og samlet støv  

 indtil nu.
Denne sag er desværre langtfra enestående.
I den såkaldte  

 TDC-sag, som Folketinget beskæftigede sig med i efteråret 2003, havde  

 skatteministeren ligeledes haft rig mulighed for at lukke et skattehul, men  

 tog  

 først affære, da det havde kostet skatteyderne et beløb i milliardklassen.
 Socialdemokratiet, Socialistisk Folkeparti, Det Radikale Venstre  

 og Enhedslisten vil støtte skatteministeren i at gennemføre ændringen, der  

 lukker dette skattehul, men er særdeles kritiske over for den mangel på  

 rettidig  

 omhu, der kan koste skatteyderne dyrt.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af et  

  

 mindretal  

  

 (V, DF og KF):
Til titlen Titlen  

 affattes således:
»Forslag til lov om  

 ændring af forskellige skattelove (Annullering af egne aktier)«.
[Konsekvens af ændringsforslag nr. 2] Ny paragraf 2)  

  

 Før § 1 indsættes som ny paragraf:
»§ 01 I lov om beskatning af fortjeneste ved afståelse af  

 aktier m.v. (aktieavancebeskatningsloven), jf. lovbekendtgørelse nr. 2 af 4.  

 januar 2004, som ændret ved § 1 i lov nr. 221 af 31. marts 2004, foretages  

 følgende ændring:
1.  

  

 I  

  

 § 6, stk. 7, 1. pkt.,  

  

 ændres »§ 13, stk.  

 1, nr. 2 og 3« til: »§ 13, stk. 1, nr. 2-4«.« [Begrænsning af tabsfradrag med skattefrit udbytte af egne  

 aktier] Til § 5 3)  

  

 Paragraffen affattes således:
»§ 5 Stk. 1.  

  

 Loven træder i  

 kraft dagen efter bekendtgørelsen i Lovtidende.
 Stk. 2.  

  

 § 01 har  

 virkning for udbytte af egne aktier, der vedtages eller besluttes udloddet  

 den  

 28. april 2004 eller senere.
Stk. 3.  

  

 §§ 1-4 har  

 virkning for egne aktier, der annulleres den 24. februar 2004 eller senere.« [Ikrafttrædelsesbestemmelse for ændringsforslag nr. 1 og  

 redaktionel ændring] Bemærkninger Til nr. 1 og 2 I henhold til aktieavancebeskatningslovens § 6, stk. 7, kan  

 selskaber kun fradrage tab ved afståelse af aktier, i det omfang tabet  

 overstiger udbytter, som selskabet har været fritaget for at medregne til den  

 skattepligtige indkomst efter reglerne i selskabsskattelovens § 13, stk. 1,  

 nr.  

 2 og 3. Tilsvarende er tab ikke fradragsberettiget, medmindre tabet  

 overstiger  

 den del af udbyttet, som selskabet har været fritaget for at medregne til den  

 skattepligtige indkomst efter selskabsskattelovens § 13, stk. 3.
 I forbindelse med de verserende sager om pengeinstitutters  

 fradrag ved annullering af egne aktier og udarbejdelsen af nærværende  

 lovforslag er Skatteministeriet blevet gjort opmærksom på, at den pågældende  

 bestemmelse ikke omfatter udbytte af egne aktier, som kan modtages skattefrit  

 efter selskabsskattelovens § 13, stk. 1, nr. 4.
Det indebærer, at et selskab kan opkøbe egne aktier umiddelbart  

 før en generalforsamling, hvor udlodning af udbytte til aktionærerne  

 vedtages.  

 Herefter kan aktierne sælges igen  typisk med et tab på grund af  

 udlodningen.  

 Det er derfor muligt at skabe et tab på egne aktier, som modsvares af  

 udbytte,  

 som er modtaget skattefrit.
Der er ikke lidt et reelt tab.
Reglerne om tabsbegrænsning i aktieavancebeskatningslovens § 6,  

 stk. 7, og reglen om skattefrihed for udbytte af egne aktier i  

 selskabsskattelovens § 13, stk. 1, nr. 4, gælder for både  

 næringsskattepligtige  

 og ikkenæringsskattepligtige selskaber.
Muligheden for at skabe et tab gælder  

 således for alle selskaber.
For næringsskattepligtige selskaber vil tabet  

 kunne  

 fradrages direkte ved indkomstopgørelsen.
For andre selskaber vil tabet kunne  

 fradrages indirekte ved modregning i fortjeneste på andre aktier, der har  

 været  

 ejet mindre end 3 år.
 Selskabsskattelovens bestemmelser om hel eller delvis  

 skattefrihed af udbytte, som selskaber modtager fra andre selskaber, har  

 grundlæggende til formål at lempe den dobbeltbeskatning, der finder sted som  

 følge af, at den samme indkomst gennem udlodning beskattes flere gange.  

 Tilsvarende  

 gælder skattefriheden for udbytte af egne aktier.
Formålet er derimod ikke at give mulighed for at skabe tab på  

 aktier.
Det foreslås på den baggrund at udvide tabsbegrænsningsreglen i  

 aktieavancebeskatningslovens § 6, stk. 7, så den også omfatter udbytte af  

 egne  

 aktier.
Herefter vil tab ved afståelse af egne aktier kun kunne fradrages, i  

 det omfang tabet overstiger det skattefri udbytte, som er modtaget vedrørende  

 egne aktier.
Til nr. 3 Det foreslås, at udvidelsen af tabsbegrænsningsreglen i  

 aktieavancebeskatningslovens § 6, stk. 7, tillægges virkning for udbytte af  

 egne aktier, som vedtages eller besluttes udloddet den 28. april 2004 eller  

 senere.
Da virkningstidspunktet knytter sig til det modtagne skattefrie  

 udbytte  

 og ikke tidspunktet for afståelsen af egne aktier, begrænses et eventuelt tab  

 ikke af skattefrie udbytter, der er modtaget før ændringsforslagets  

 fremsættelse.
Forslaget har derfor ikke tilbagevirkende kraft.
 Samtidig foreslås en redaktionel ændring, da det rettelig er  

 »loven« og ikke »lovforslaget«, som angivet i ikrafttrædelsesbestemmelsen i  

 det  

 fremsatte lovforslag, der træder i kraft.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Ejner Jensen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 173 Bilagsnr.
