 Den 11. april 1975 undertegnedes i København følgende overenskomst mellem  

 ministeriet for offentlige arbejder i Kongeriget Danmark og ministeriet for  

 transport og postvæsen i Den Ungarske Folkerepublik om international  

 vejtransport:
OVERENSKOMST mellem Kongeriget Danmarks regering og Den Ungarske Folkerepubliks  

 regering om international vejtransport.
 Kongeriget Danmarks regering og den Ungarske Folkerepubliks regering, som  

 ønsker at fremme passager og godsbefordringen med motorkøretøjer til og fra  

 samt igennem de to lande, er blevet enige om følgende:
I.
PASSAGERBEFORDRING Artikel 1 Al erhvervsmæssig passagerbefordring med motorkøretøjer, der har mere end  

 otte sæder udover førerens, mellem. til og fra samt igennem de to lande er  

 undergivet reglerne om tilladelse, bortset fra de i artikel 5 angivne  

 transporter.
Artikel 2 1. Regelmæssig kørsel mellem de to lande eller gennem  

 deres territorier skal godkendes af de kontraherende parters kompetente  

 myndigheder i fællesskab.
 Hver af de kompetente myndigheder udsteder tilladelsen for den del af  

 kørslen, som udføres på dens område.
 3. De kompetente myndigheder fastsætter i fællesskab  

 vilkårene for udstedelse af tilladelserne, herunder tilladelsens varighed,  

 transporternes hyppighed, fartplanen og de takster, der skal bringes i  

 anvendelse.
Artikel 3 1. Ansøgning om tilladelse skal indgives til den  

 kompetente myndighed i køretøjets registreringsland.
Dersom ansøgningen kan  

 imødekommes, oversendes den af denne myndighed til den anden kontraherende  

 parts kompetente myndighed.
 2.Ansøgningen skal bilægges dokumenter indeholdende de nødvendige  

 enkeltheder (forslag til fartplan, takster og rute, den periode af året, i  

 hvilken kørslen skal udføres, samt den dato kørslen agtes påbegyndt). Den  

 kompetente myndighed kan kræve sådanne yderligere oplysninger vedlagt som den  

 finder nødvendige.
Artikel 4 Ansøgninger vedrørende sådan ikke-regelmæssig kørsel, som kræver  

 tilladelse, skal indgives til den kompetente myndighed i den stat, hvor det  

 køretøj, der agtes benyttet til transporten. er registreret.
Såfremt  

 ansøgningen ikke giver anledning til indvendinger, oversendes den af den  

 kompetente myndighed til den anden kontraherende parts kompetente myndighed.
Artikel 5 Lejlighedsvis befordring af turister kræver ikke tilladelse.
Sådan  

 lejlighedsvis befordring finder sted, når de samme personer befordres med det  

 samme køretøj enten II.
GODSKØRSEL Artikel 6 Al godskørsel for fremmed og egen regning til og fra de to lande samt i  

 transit gennem deres områder er bortset fra de i artikel 7 nævnte tilfælde  

 undergivet reglerne om tilladelse.
Artikel 7 Der kræves ikke tilladelse til kørsel med:
Artikel 8 1. Der udstedes en særskilt tilladelse for hver tur og  

 for hvert køretøj (kombination af køretøjer). Samme tilladelse gælder også  

 for tilbageturen.
 2. Tilladelsen må kun benyttes af den transportudøver,  

 som den er udstedt til, og kan ikke overdrages.
Artikel 9 1. Tilladelserne udleveres af den kompetente myndighed  

 i det land, hvor køretøjet er registreret, på vegne af den anden  

 kontraherende parts kompetente myndighed inden for de kvoter, som hvert år  

 fastsættes af de kompetente myndigheder i fællesskab.
 2. De kompetente myndigheder forsyner hinanden med et  

 tilstrækkeligt antal tilladelser til transporter i henhold til denne  

 overenskomst.
 3. De kompetente myndigheder bestemmer i fællesskab  

 tilladelsens udformning.
III.
ANDRE BESTEMMELSER Artikel 10 En transportudøver med bopæl inden for en af de kontraherende parters  

 område må ikke udføre passager- eller godskørsel mellem to punkter inden for  

 den anden kontraherende parts område.
Ej heller må han udføre sådan kørsel  

 mellem den anden kontraherende parts territorium og et tredieland, medmindre  

 særlig tilladelse hertil er udstedt af denne kontraherende parts kompetente  

 myndighed.
Artikel 11 De i kapitel I og II omhandlede tilladelser skal forefindes i køretøjet på  

 hver tur i den anden kontraherende stat og på forlangende forevises de  

 kompetente kontrolmyndigheder.
Artikel 12 Når det benyttede køretøjs vægt og/eller dimensioner overstiger den  

 maksimale vægt og/eller de maksimale dimensioner, der er tilladt på den  

 kontraherende parts område, hvor transporten udføres, skal der indhentes en  

 særlig tilladelse fra denne kontraherende parts kompetente myndighed.
Artikel 13 De kontraherende parters transportudøvere er forpligtet til at overholde  

 de trafikale forskrifter samt andre lovregler i den stat, på hvis område  

 køretøjet befinder sig.
Artikel 14 Alle motorkøretøjer med mere end otte sæder foruden førerens, som er  

 registreret på enten Kongeriget Danmarks eller Den Ungarske Folkerepubliks  

 territorium og som midlertidigt indføres på det andet lands område med  

 henblik på international passagertransport, er gensidigt fritaget for  

 skatter, tillægs-skatter, told og afgifter, som svares af udførelsen af den  

 pågældende transport, eller som er pålagt såvel besiddelsen eller benyttelse  

 af et motorkøretøj som udstedelsen af transporttilladelser på dette lands  

 område.
Artikel 15 Motorkøretøjer og deres påhængsvogne af enhver slags, som er registreret  

 enten på Kongeriget Danmarks eller Den Ungarske Folkerepubliks territorium,  

 og som midlertidigt indføres på det andet lands område med henblik på  

 international godstransport, er inden for de i henhold til denne  

 overenskomsts artikel 9 fastsatte kvoter fritaget for skatter,  

 tillægs-skatter, told og afgifter, som svares af udførelsen af den pågældende  

 transport eller pålagt såvel besiddelsen eller benyttelsen af et motorkøretøj  

 som udstedelsen af transporttilladelser på dette lands område.
Artikel 16 De under artikel 14 og 15 i denne overenskomst nævnte afgiftsfritagelser  

 gælder ikke for specielle vejafgifter, told- og omsætningsafgifter på  

 motorkøretøjernes brændstofforbrug, bortset fra det brændstof, der ved  

 ankomsten indeholdes i køretøjernes normale brændstofbeholdere, og ej heller  

 for afgifter for den i artikel 12 nævnte specielle tilladelse.
Artikel 17 1. Hvis en transportudøver fra en af de kontraherende  

 parter overtræder nogen af denne overenskomsts bestemmelser på den anden  

 kontraherende parts område, kan denne kontraherende parts kompetente  

 myndighed - uden at nogen af de på dette område gældende lovmæssige  

 sanktioner derved præjudiceres - underrette den anden kontraherende part om  

 omstændighederne.
 2. I tilfælde af en overtrædelse som nævnt i denne  

 artikels stk. 1 kan den kompetente myndighed hos den kontraherende part, på  

 hvis område overtrædelsen er sket, anmode den anden kontraherende parts  

 kompetente myndighed om:
 3. Den kompetente myndighed, der modtager en sådan  

 anmodning, skal efterkomme den så hurtigt, som det er praktisk muligt, og  

 underrette den anden kompetente myndighed om de trufne forholdsregler.
Artikel 18 1. De kontraherende parters kompetente myndigheder  

 skal holde sig i stadig og direkte kontakt med hinanden med hensyn til  

 ethvert i forbindelse med anvendelsen af denne overenskomst opstående  

 spørgsmål.
 2. Hver kontraherende part skal oplyse den anden  

 kontraherende part om, hvilke myndigheder, der er kompetente til at behandle  

 spørgsmål i forbindelse med anvendelsen af denne overenskomst.
 3. Repræsentanter for de kompetente myndigheder kan,  

 når det er påkrævet, mødes i en blandet kommission med det formål at  

 fastsætte kvoter i henhold til artikel 9, regulere transportaktiviteter og  

 løse de problemer, der måtte opstå i forbindelse med gennemførelsen af denne  

 overenskomst.
Artikel 19 1. Denne overenskomst træder i kraft tredive dage  

 efter, at de kontraherende parter har meddelt hinanden, at de nødvendige  

 forfatningsmæssige formaliteter er opfyldt.
 Udfærdiget i København den 11. april 1975 i to eksemplarer på engelsk,  

 begge med samme gyldighed.
For Kongeriget Danmarks regering:
K.
Junge Pedersen.
For Den Ungarske Folkerepubliks regering:
D.
Kuzsel.
 Ministeriet for offentlige arbejder, den  

 30. oktober 1975.
 Niels Matthiasen.
/K.
Junge Pedersen.
