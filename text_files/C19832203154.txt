(Tekniske skoler) Vedlagt fremsendes Regler for tillidsmænd for lærerpersonalet ved tekniske  

 skoler og maskinmesterskoler af 8. april 1983.
 Reglerne, som finansministeriet har godkendt kan følges indtil videre, har  

 virkning fra 1. juni 1983.
 P.m.v.
 e.b.
A.
Jahnsen eksp.sekr.
 Bilag.
 Regler for tillidsmænd for lærerpersonalet ved tekniske skoler og  

 maskinmesterskoler.
 Efter forhandling med DTL fastsætter undervisningsministeriet herved  

 følgende regler for tillidsmænd for lærerpersonalet ved tekniske skoler og  

 maskinmesterskoler.
§ 1 Stk. 1.  På enhver teknisk skole med mindst 5 ansatte  

 lærere i normerede stillinger har disse ret til at vælge en tillidsmand, der  

 repræsentereer lærerne i forhold til skolens ledelse.
Stk. 2.  Tillidsmanden vælges af og blandt samtlige  

 ansatte lærere i normerede stillinger på den pågældende skole.
Valgbare er  

 lærere, der har været ansat i mindst 1 år.
Valget godkendes af DTL og skal  

 anmeldes skriftligt over for skolens ledelse.
Ledelsen er berettiget til over  

 for DTL at gøre begrundet indsigelse mod valget, når dette sker inden 3 uger  

 efter, at ledelsen har modtaget meddelelse om valget af tillidsmad.
 Stk. 3.  For tillidsmanden vælges normalt samtidig en  

 stedfortræder, som godkendes og anmeldes på samme måde som tillidsmanden,  

 jfr. stk. 2. Under tillidsmandens fravær fungerer stedfortræderen i dennes  

 sted og nyder i funktionsperioden samme rettigheder som tillidsmanden.  

 Stedfortræderen er i valgperioden i øvrigt omfattet af bestemmelserne i § 7  

 og 8.
Stk. 4.  Valgene gælder for 2 år ad gangen.
Ved genvalg  

 skal fornyet anmeldelse ikke finde sted.
§ 2 Stk. 1.  På en større skole med flere geografisk  

 adskilte afdelinger kan undervisningsministeriet, hvor det findes  

 hensigtsmæssigt, godkende, at der vælges flere tillidsmænd.
Der træffes  

 samtidig aftale om afgrænsning af den enkelte tillidsmands arbejdsområde.
Stk. 2.  På en skole med flere tillidsmænd vælges en af  

 disse som fællestillidsmand.
Denne fungerer som tillidsmandsgruppens  

 repræsentant over for skolens ledelse.
§ 3 Stk. 1.  Det er tillidsmandens pligt, såvel over for DTL  

 som over for skolen at gøre sit bedste for at fremme og vedligeholde rolige  

 og gode arbejdsforhold.
Tilsvarende pligt påhviler skolens ledelse.
 Stk. 2.  Tillidsmanden fungerer i øvrigt som talsmand  

 for de lærere, denne er valgt iblandt, og kan over for ledelsen forlægge  

 forslag, henstillinger og klager fra lærerne samt optage forhandling om  

 lokale spørgsmål.
 Stk. 3.  Tillidsmanden skal holdes orienteret ved  

 forestående afskedigelser eller andre skridt fra ledelsens side vedrørende  

 tjenesteforhold.
§ 4 Stk. 1.  Tillidsmanden må anvende den tid, der er  

 nødvendig til tillidsmandsarbejdets forsvarlige udførelse.
Dog skal  

 tillidsmanden udføre de denne påhvilende hverv, således at det medfører  

 mindst mulig forstyrrelse af hans arbejde.
 Stk. 2.  Dersom det er nødvendigt, at tillidsmanden, for  

 at opfylde sin forpligtelser, må forlade sin undervisning, skal der forud  

 træffes aftale herom med skolens ledelse eller dennes stedlige repræsentant.
 Stk. 3.  Såfremt tillidsmanden i en akut situation ikke  

 forud har kunnet træffe aftale herom, jfr. stk. 2, skal denne omgående  

 underrette skolen ledelse om fraværet.
§ 5 Under tillidsmandsarbejdet på skolen oppebærer tillidsmanden den  

 sædvanlige løn.
§ 6 I det omfang, der er mulighed derfor, bør der anvises tillidsmændene et  

 passende fælles lokale med telefon, der anvendes til bestridelse af særlige  

 tillidsmandsopgaver.
Ved ændring af lokaleforholdene bør der tages hensyn  

 hertil.
§ 7 Efter aftale med skolens ledelse gives der tillidsmanden frihed til i  

 passende omfang at deltage i faglige kurser m.v., jfr. herved lønnings- og  

 pensionsministeriets cirkulæreskrivelse af 23. juni 1971.
§ 8 Stk. 1.  En tillidsmands afskedigelse skal begrundes i  

 tvingende årsager.
 Stk. 2.  Forinden en tillidsmand afskediges eller  

 flyttes med den virkning, at vedkommende forhindres i at udføre sit hverv som  

 tillidsmand, skal sagen forhandles mellem undervisningsministeriet og DTL.  

 Varsel om opsigelse kan ikke afgives, førend denne forhandling har fundet  

 sted.
§ 9 Tvivlsspørgsmål og uenighed om forståelsen af disse regler afgøres af  

 undervisningsministeriet efter forhandling med DTL.
§ 10 Reglerne har virkning fra 1. juni 1983.
 P.m.v.
Hans Kjems A.
Jahnsen eks.sekr.
