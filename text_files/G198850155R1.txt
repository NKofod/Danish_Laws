Formålet med registeret er at tilvejebringe oplysninger til en statistisk og videnskabelig belysning af de problemer med hensyn til uddannelse, arbejde, bolig, fritid, familiedannelse m.v., som opleves af udenlandske adoptivbørn i alderen 18-25 år, som er adopterede af danske forældre, opvokset som danskere, men ligner »udlændinge«.
Personkreds: Registeret må kun indeholde oplysninger om personer, født fra 1.1.1963 til 31.8.1970 i Korea, øvrige Asien, Afrika og Latinamerika, og efter 1.1.1963 adopteret af danske forældre i Danmark.
Der må kun optages oplysninger om et repræsentativt udsnit omfattende ca. 450 personer fra den nævnte personkreds.
Stikprøven udtages manuelt på grundlag af en gennemgang af Justitsministeriets, Statsamternes samt Københavns Overpræsidiums adoptionssager.
 Ikrafttrædelsesdato: 02/08/1988.
