Klager over påbud om at træffe foranstaltninger mod sundhedsfaren fra biologisk materiale og mikroorganismer ved rengøring af lastrum efter grisetransport Arbejdsmiljøklagenævnet har på møde den 31. marts 2009 behandlet virksomhedens klage over Arbejdstilsynets afgørelse af 9. juni 2008 om at virksomheden påbydes at træffe effektive foranstaltninger mod sundhedsfaren fra biologisk materiale og mikroorganismer ved rengøring af lastrum enten ved tilrettelæggelse af arbejdet eller ved brug af egnede personlige værnemidler.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at virksomheden påbydes at træffe effektive foranstaltninger mod sundhedsfaren fra biologisk materiale og mikroorganismer ved rengøring af lastrum enten ved tilrettelæggelse af arbejdet eller ved brug af egnede personlige værnemidler.
 Nævnets afgørelse skal efterkommes senest den 1. juni 2009.
 Tilbagemelding skal ske til Arbejdstilsynet senest den 8. juni 2009.
 Arbejdsmiljøklagenævnet fastholder således Arbejdstilsynets afgørelse af 9. juni 2008.
B E G R U N D E L S E Ved Arbejdstilsynets tilsyn den 15. maj 2008 på adressen ved  i , hvor  chauffører aflæsser grise og efterfølgende rengør og desinficerer lastrummet på lastbilen, konstaterede Arbejdstilsynet og fik oplyst følgende:
 at chaufføren spuler lastrummet for grisenes efterladte afføring og urin med vand fra trykanlæg,  at der under rengøringen opstod en vandsky rundt omkring chaufføren,  at chaufføren ikke benyttede værnemidler i form af maske eller lignende,  at arbejdsprocessen med rengøring af bilen er en del af det daglige arbejde for chaufførerne og gentages 1-3 gange om dagen,  at rengøringen foregår ved vandtryk på 22 bar.
 Arbejdstilsynet vurderer på den baggrund, at de ansatte udsættes for sundhedsskadelig påvirkning af mikroorganismer og biologisk materiale ved brug af vandtryk til rengøring af lastrummet uden brug af personlige værnemidler, og traf afgørelse af 9. juni 2008 med påbud om at  skal træffe effektive foranstaltninger mod sundhedsfaren fra biologisk materiale og mikroorganismer ved rengøring af lastrum enten ved tilrettelæggelse af arbejdet eller ved brug af egnede personlige værnemidler.
Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt, herunder således at påvirkning fra biologiske agenser så vidt muligt undgås.
Hvis det ikke er muligt at undgå påvirkning fra biologiske agenser, skal der iværksættes effektive foranstaltninger til imødegåelse af risikoen for ulykker eller sundhedsskader.
Det fremgår af arbejdsmiljølovens § 38, stk. 1 og § 5, stk. 1 og 2 i bekendtgørelsen om biologiske agenser og arbejdsmiljø.
Hvis arbejdet ikke på anden måde kan planlægges, tilrettelægges og udføres sikkerheds- og sundhedsmæssigt fuldt forsvarligt, må arbejdsgiveren kun lade arbejdet udføre, såfremt der anvendes personlige værnemidler og arbejdsgiveren skal sørge for, at personlige værnemidler bliver benyttet straks ved det pågældende arbejdes begyndelse og under hele dets udstrækning.
Det fremgår af § 3 og § 4 i Arbejdstilsynets bekendtgørelse om brug af personlige værnemidler.
 Arbejdsmiljøklagenævnet finder på den baggrund, at virksomheden skal træffe effektive foranstaltninger mod sundhedsfaren fra biologisk materiale og mikroorganismer ved rengøring af lastrum enten ved tilrettelæggelse af arbejdet eller ved brug af egnede personlige værnemidler.
 Arbejdsmiljøklagenævnet lægger herved vægt på, at chaufførerne foretager rengøring 1-3 gange dagligt, at der rengøres med et vandtryk på 22 bar, at der under besigtigelsen af arbejdet blev konstateret, at chaufføren spulede lastrummet for efterladt afføring og urin, og at der opstod en vandsky omkring chaufføren under rengøringen.
 Arbejdsmiljøklagenævnet lægger desuden vægt på, at ved brug af vandtryk til rengøring dannes aerosoler, der kan indeholde mikroorganismer og rester af biologisk oprindelse, og at aerosoler indeholdende sådant materiale udgør en risiko for udvikling af infektioner, luftvejslidelser og slimhindeirritationer.
 Med hensyn til virksomhedens anbringende om, at virksomheden allerede i høringssvaret havde angivet en præcis plan for en hurtig efterkommelse, og at det er uheldigt, at Arbejdstilsynet ikke stiller kravet samtidig for alle vognmænd skal nævnet henvise til Arbejdstilsynets udtalelsesskrivelse af 14. juli 2008, hvortil nævnet kan henholde sig.
 Arbejdsmiljøklagenævnet skal bemærke, at der i Arbejdstilsynets afgørelse tillige burde have været henvist til § 5, stk. 1 i bekendtgørelsen om biologiske agenser og arbejdsmiljø, hvilket dog Arbejdstilsynet selv gør opmærksom på i Arbejdstilsynets udtalelse af 14. juli 2008.
 Nævnet finder ikke at denne mangel har betydning for afgørelsen, idet bestemmelsens indhold tillige er indeholdt i den nævnte § 5, stk. 2, hvorfor nævnet har rettet op på manglen i denne afgørelse.
R E G L E R Arbejdsmiljøklagenævnet henviser til  § 38, stk. 1, § 39, stk. 1 og 2, og § 77, stk. 1 i arbejdsmiljøloven, jf. lovbekendtgørelse nr. 268 af 18. marts 2005 med senere ændringer.
  § 5, stk. 1 og 2 i arbejdstilsynets bekendtgørelse nr. 864 af 10. november 1993 om biologiske agenser og arbejdsmiljø, med senere ændringer.
  § 3 og § 4 i arbejdstilsynets bekendtgørelse nr. 746 af 28. august 1992 om brug af personlige værnemidler, som ændret ved bekendtgørelse nr. 942 af 16. december 1998.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne Kopi til Arbejdstilsynet, Tilsynscenter 3, Postboks 1228, 0900 København C J.nr.
 De kan læse om afgørelsens retlige grundlag på de følgende sider.
Regler Arbejdsmiljøloven, jf. lovbekendtgørelse nr. 268 af 18. marts 2005 med senere ændringer § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 § 39. Arbejdsministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, forbud mod særligt farlige arbejder, arbejdsprocesser og -metoder, opslag eller egnet markering.
 Stk. 2. Arbejdsministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
 § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Arbejdstilsynets bekendtgørelse nr. 864 af 10. november 1993 om biologiske agenser og arbejdsmiljø, med senere ændringer.
 .
 § 5. Arbejdet skal planlægges, tilrettelægges og udføres således, at påvirkning fra biologiske agenser så vidt muligt undgås.
 Stk. 2. Hvis det ikke er muligt at undgå påvirkning fra biologiske agenser, skal der iværksættes effektive foranstaltninger til imødegåelse af risikoen for ulykker eller sundhedsskader.
Arbejdstilsynets bekendtgørelse nr. 746 af 28. august 1992 om brug af personlige værnemidler, som seneste er ændret ved bekendtgørelse nr. 942 af 16. december 1998 § 3. Hvis arbejdet ikke på anden måde kan planlægges, tilrettelægges og udføres sikkerheds- og sundhedsmæssigt fuldt forsvarligt, må arbejdsgiveren kun lade arbejdet udføre, såfremt der anvendes personlige værnemidler.
 § 4. Arbejdsgiveren skal sørge for, at personlige værnemidler bliver benyttet straks ved det pågældende arbejdes begyndelse og under hele dets udstrækning.
 2. AT-anvisninger, AT-meddelelser m.v.
 At  Vejledning  Arbejdets udførelse  D.2.20 om brug af vandtryk til rengøring, afrensning, skæring mv.
