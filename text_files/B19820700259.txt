VEDTÆGTENS OMRÅDE § 1.  Vedtægten omfatter alle dele af  

 fiskeriterritoriet i Isefjordens Nykøbing Bugt, Lammefjorden, Holbæk Fjord og  

 Bramsnæs Vig beliggende vest for en linie fra Skansehage (55 grader 56'9 N -  

 11 grader 47'5 Ø) til fyrbåken ved Hønsehalsen (55 grader 46'2 N - 11 grader  

 46'1 Ø) og syd for linien fra Kongsøre Næbbe (55 grader 48'4 N - 11 grader  

 43'0 Ø) til det nordligste punkt på Orø (55 grader 48'6 N - 11 grader 49'7 Ø)  

 og derfra videre til grænsen mellem Skibby og Jægerspris kommuner på Horns  

 Herreds vestkyst (55 grader 48'2 N - 11 grader 52'9 Ø).
OVERGANGSBESTEMMELSER § 2.  Fiskere, der i henhold til de for området  

 tidligere gældende fiskerivedtægter har erhvervet fortrinsret til  

 bundgarnspladser, bevarer denne fortrinsret til udgangen af kalenderåret 1994  

 under forudsætning af, at de i § 3 fastsatte bestemmelser om afmærkning og  

 benyttelse af pladserne overholdes.
INDBYRDES ORDENSREGLER FOR FISKERIET § 3.  For erhvervelse og benyttelse af  

 bundgarnspladser gælder bestemmelserne i den til enhver tid gældende  

 saltvandsfiskerilov dog med den ændring, at afmærkning af pladsen for  

 redskabets hovedpæl (yderpæl) eller anbringelse af selve hovedpælen, skal  

 foretages hvert år senest den 1. august og garnet herefter være udsat i  

 fiskedygtig stand senest den 10. september.
 Stk. 2.  Ønsker rettighedshaveren selv at benytte  

 pladsen til forårsfiskeri skal garnet være udsat i fiskedygtig stand senest  

 den 1. maj, for så vidt isforholdene ikke har hindret arbejdets udførelse.
 Stk. 3.  Såfremt andre end rettighedshaveren benytter  

 pladsen til forårsfiskeri, skal pladsen være ryddet for såvel garn som pæle  

 senest den 30. juni.
 § 4.  På vedtægtsområdet i Isefjorden nord for  

 Kongsøre Næbbe skal sideafstanden indbyrdes mellem bundgarn,  

 bundgarnslignende ruseredskaber eller lignende redskaber indrettet til at  

 klæde vandskorpen uanset redskabernes størrelse være 565 meter.
 Stk. 2.  Når de i stk. 1 omtalte redskaber sættes med en  

 indbyrdes sideafstand på mindst 950 meter, kan der dog mellem disse redskaber  

 anbringes tilsvarende redskaber, således at sideafstanden i sådanne tilfælde  

 nedbringes til ca. 475 meter.
Stk. 3.  Sildegarn (næringer), herunder svajende garn,  

 må på den del af vedtægtsområdet der er omfattet af stk. 1, ikke anbringes på  

 en sådan måde, at nogen del af garnet i en hvilken som helst stilling kommer  

 bundgarn nærmere end 100 meter.
På samme del af vedtægtsområdet skal alle  

 andre redskaber, der er tjenlige til fangst af sild, holdes i en afstand af  

 475 meter fra bundgarn dog undtages for strækningen fra Kongsøre Næbbe til  

 Nykøbing Havn i tiden fra den 15. august til 15. november bundgarnslignende  

 redskabskonstruktioner, der er mindre end 34 meter i ringen, idet sådanne  

 redskaber må sættes i en afstand af 190 meter til siden for udsatte bundgarn  

 og i en indbyrdes sideafstand af 190 meter.
Sådanne redskaber må kun sættes  

 enkeltvis, det vil sige ikke flere redskaber udenfor hinanden, ligesom radens  

 længde ikke må overstige 140 meter, og den inderste radpæl skal sættes i en  

 vanddybde, der ikke overstiger 1,5 meter.
Stk. 4.  På den i stk. 1, omhandlede del af  

 vedtægtsområdet skal sideafstanden til bundgarn og indbyrdes mellem  

 stjerneruser, og i øvrigt andre pælesatte redskaber, der ikke er omfattet af  

 stk. 1, 2 og 3, være 100 meter.
For sådanne redskabers vedkommende fastsættes  

 radens længde som maksimalt 35 meter, der dog kun gælder, når redskabet  

 sættes ved siden af bundgarn.
 Stk. 5.  Når de i stk. 4, omhandlede redskaber anbringes  

 de i stk. 1, 2 og 3, omhandlede redskaber nærmere end med 120 meters  

 sideafstand, må de kun sættes enkeltvis, det vil sige ikke i række uden for  

 hverandre, ligesom fangståbningen ikke må være anbragt på større vanddybde  

 end 2 meter.
§ 5.  På den del af vedtægtsområdet, der er beliggende  

 syd for Kongsøre Næbbe og i Sidinge Fjord, skal sideafstanden indbyrdes  

 mellem bundgarn, bundgarnslignende ruseredskaber eller lignende redskaber  

 indrettet til at klæde vandskorpen være 565 meter, når redskabet måler 38  

 meter i ringen eller derover.
Dog kan sideafstanden indbyrdes mellem  

 ålebundgarn, når vanddybden ved fangståbningen ikke overstiger 4 meter,  

 nedsættes til 250 meter.
 Stk. 2.  På den i stk. 1, omhandlede del af  

 vedtægtsområdet skal sideafstanden indbyrdes mellem bundgarn,  

 bundgarnslignende ruseredskaber og lignende redskaber indrettet til at klæde  

 vandskorpen, og som måler fra 20 meter til 38 meter i ringen, være 250 meter.  

 Når sådanne redskaber udsættes med fangståbningen på mindre end 3 meter vand,  

 nedsættes sideafstanden til 120 meter.
 Stk. 3.  Når de i stk. 1, og stk. 2, 1. punktum,  

 omhandlede redskaber sættes ved siden af hverandre, skal sideafstanden  

 indbyrdes være 250 meter, når vanddybden ved fangståbningen ikke overstiger 4  

 meter.
Stk. 4.  På den i stk. 1, omhandlede del af  

 vedtægtsområdet fastsættes for stjerneruser, og i øvrigt alle andre pælesatte  

 redskaber, der ikke er omfattet af stk. 1 og 2, en maksimal radlængde på 35  

 meter, der dog kun gælder, når redskabet sættes ved siden af bundgarn.
For  

 sådanne redskabers vedkommende skal sideafstanden indbyrdes og til bundgarn  

 være 100 meter, der dog kan reduceres til 50 meter, såfremt fangståbningen  

 ikke anbringes på større vanddybde end 1 meter.
 Stk. 5.  Når de i stk. 4, omhandlede redskaber anbringes  

 de i stk. 1 og 2 omhandlede redskaber nærmere end med 120 meters sideafstand,  

 må de kun sættes enkeltvis, det vil sige ikke i række uden for hverandre,  

 ligesom fangståbningen ikke må være anbragt på større vanddybde end 2 meter.
 § 6.  Ålestangning under benyttelse af kunstigt lys og  

 brugen af vadeglib skal foregå i en afstand af mindst 100 meter fra  

 faststående fiskeredskaber.
§ 7.  De anførte sideafstande mellem redskaber måles  

 på den i saltvandsfiskeriloven beskrevne måde og gælder, hvor andet ikke er  

 aftalt mellem de pågældende redskabsejere.
Større sideafstand må ikke aftales  

 eller anvende på steder, hvor flere fiskere ønsker at indtage redskabsplads,  

 og forholdene i øvrigt egner sig for anbringelse af flere redskaber eller  

 redskabsrækker inden for disse afstande.
I tvivlstilfælde kan det efter  

 fiskernes begæring afgøres af fiskerikontrollen, om forholdene kræver større  

 afstande mellem redskaberne.
BESKYTTELSE AF FISKEBESTANDENE § 8.  Trawlfiskeri er forbudt overalt på  

 vedtægtsområdet.
 Stk. 2.  Ved trawlfiskeri forstås i denne vedtægt  

 fiskeri med ethvert vodredskab fæstet til et eller flere fartøjer, som  

 bevæges ved hvilken som helst kraft.
 Stk. 3.  Fra forbudet i stk. 1 gælder følgende  

 undtagelser:
 1.) Stagevod, der spiles ved hjælp af bomme, indrettet og belastet med  

 vægte som beskrevet i den til enhver tid gældende lov om saltvandsfiskeri.
2.) Redskaber forsynet med mundingsramme bestemt til skrabning af  

 muslinger, når fangståbningen ikke er bredere end 2 meter.
Skrabning af  

 muslinger må kun finde sted fra 1 time før solopgang til 1 time efter  

 solnedgang.
 § 9.  Vodfiskeri er forbudt overalt på  

 vedtægtsområdet.
 Stk. 2.  Ved vodfiskeri forstås i denne vedtægt fiskeri  

 med ethvert vodredskab som under brugen indhales til et stilleliggende fartøj  

 eller til kysten.
 Stk. 3.  Fra forbudet i stk. 1 gælder følgende  

 undtagelser:
 1.) Snurrevod, der overalt i redskabet har en maskestørrelse på mindst 90  

 mm, må anvendes overalt på vedtægtsområdet dog undtaget Lammefjorden vest for  

 linien mellem Kongsøre Næbbe (55 grader 48'4 N - 11 grader 43'0 Ø) og  

 Svovlsbjerg (55 grader 47'8 N - 11 grader 44'0 Ø), samt Holbæk Fjord vest for  

 linien mellem Tornehage (55 grader 44'7 N - 11 grader 46'2 Ø) og Kirsebærhage  

 (55 grader 44'1 N - 11 grader 46'1 Ø).
 2.) Ålesnurrevod må anvendes på vedtægtsområdet syd for linien fra  

 Kongsøre Næbbe over det nordligste punkt på Orø til grænsen mellem Skibby og  

 Jægerspris kommuner jfr. § 1, dog ikke på Lammefjorden og Holbæk Fjord som  

 afgrænset ovenfor under pkt. 1.
 3.) Agnsnurrevod med line på indtil 280 meter på hver arm, når voddet målt  

 fra armstok til sækkens spids i strakt mål ikke overstiger 12 meter, og  

 maskestørrelsen intet sted i redskabet overstiger 20 mm, og når voddet ikke  

 er forsynet med kalv, lommer eller faldgarn.
 Stk. 4.  Maskemål som anført i stk. 3, bestemmes som  

 bredden af et fladt måleredskab af en tykkelse af 2 mm, som let kan gå  

 igennem den i nettets længderetning diagonalt strakte maske, når nettet er  

 vådt.
 § 10.  Fiskeri med not under hvilken som helst form er  

 forbudt overalt på vedtægtsområdet.
 § 11.  Ålestangning fra isen i Tempelkrogen indenfor  

 Munkholmbroen og Munkholmvejen er forbudt.
KONTROLBESTEMMELSER § 12.  Under fiskeri på vedtægtsområdet, må redskaber  

 og dele af redskaber, der ikke lovligt kan anvendes på vedtægtsområdet, ikke  

 findes om bord.
 § 13.  Ved tidsangivelser i denne vedtægt medregnes  

 såvel første som sidste dag.
 § 14.  Ved positionsangivelser i denne vedtægt er  

 anvendt system E D (European Datum).
 § 15.  Vanddybder er i denne vedtægt angivet til  

 middelvandstand.
 STRAF OG PÅTALE M.V.
§ 16.  Overtrædelse af bestemmelserne i § 3, stk. 3,  

 og i §§ 4, 5, 6, 7, 8, 9, 10, 11 og 12 straffes med bøde.
Med samme straf  

 anses den, der undlader at efterkomme de påbud og ordrer, som  

 fiskerikontrollen giver i henhold til denne vedtægt.
 Stk. 2.  Overtrædelse af bestemmelserne i § 3, stk. 3,  

 og §§ 4, 5, 6, og 7 er undergivet privat påtale.
 Stk. 3.  Med hensyn til konfiskation gælder såvel  

 saltvandsfiskerilovens som borgerlig straffelovs bestemmelser.
 § 17.  For alle forhold, hvorom der ikke i denne  

 vedtægt er givet nærmere bestemmelser, gælder bestemmelserne i den til enhver  

 tid gældende lov om saltvandsfiskeri.
 § 18.  Foranstående i henhold til lov nr. 195 af 26.  

 maj 1965 om saltvandsfiskeri, som den er ændret, senest ved lov nr. 206 af  

 18. maj 1977, udarbejdede vedtægt stadfæstes herved således, at den træder i  

 kraft den 1. oktober 1982, fra hvilket tidspunkt de under 22. december 1934,  

 5. april 1937 og 19. februar 1953 stadfæstede vedtægter bortfalder.
