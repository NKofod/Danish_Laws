Nr BTL 28 Betænkning over Forslag til lov om ændring af lov om social bistand  

 (Betaling for varig praktisk hjælp og præcisering af kommunernes forpligtelse  

 til at sørge for døgntilbud)   

 Nr L 28 1991-92, 1. samling Afgivet af Socialudvalget Afgivet: 19920616 Udvalget har behandlet lovforslaget i en række møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Handicap Forbund, Ældre Sagen og Folkepensionistforeningernes og Invalideorganisationernes Kontaktudvalg.
 Som bilag til denne betænkning er optrykt notat vedrørende aktivering,  

 hvilket der den 15. juni 1992 er opnået enighed om mellem Socialdemokratiet,  

 Det Konservative Folkeparti, Venstre, Socialistisk Folkeparti,  

 Centrum-Demokraterne, Det Radikale Venstre og Kristeligt Folkeparti.
 Der er af socialministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 socialministeren stillede ændringsforslag.
 Et mindretal inden for flertallet (Socialistisk Folkeparti, som er med i  

 aktiveringsaftalen) er af den mening, at med 310.000 ledige må nye muligheder  

 for at skaffe beskæftigelse afprøves for at få flest mulige i beskæftigelse.
Aktiveringsaftalen indeholder selvfølgelig forslag, som ikke er blomster,  

 der er groet i SF's have.
Sådan må det jo være, når mange partier er med i en  

 aftale.
Men der er nye tiltag, der har elementer af forslag, SF tidligere har  

 fremsat.
Det gælder jobrotation til uddannelse og til småbørnsforældre, der  

 kan få arbejdsfrihed op til 36 uger på nedsat dagpengesats.
SF havde  

 selvfølgeligt helst set denne ordning med en ikke nedsat dagpengesats, men  

 støtter den foreliggende aftale.
 Kommunerne får nu mulighed for at ansætte omsorgspersonale i børne- og  

 ældresektoren, hvor der er et stort behov for forbedringer.
 Det var meget vigtigt for SF at fastholde, at VUS og ATB kan kombineres,  

 idet det netop er denne ordning, der har gjort VUS-ordningen til en succes.  

 Det er vigtigt, at folk, der mangler uddannelse, fortsat kan uddanne sig.  

 Efter SF's mening skal man videre ad denne vej.
 Betaling for hjemmehjælp havde SF helst været foruden, men mindretallet  

 mener, det i forhandlingerne er lykkedes at forhandle sådan, at ingen på  

 almindelig folkepension uden store formuer kommer til at betale for  

 hjemmehjælp.
 Vejet for og imod har SF valgt at være med i aktiveringsaftalen og  

 indstiller forslagene til vedtagelse.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag og vil redegøre for sin stilling til de af socialministeren  

 stillede ændringsforslag ved 2. behandling.
Ændringsforslag Af et mindretal (FP):
a Ændringsforslag om deling af lovforslaget 1) Lovforslaget deles i  

 to lovforslag med følgende titler og indhold:
 A. »Forslag til lov om ændring af lov om social bistand.  

 (Betaling for varig praktisk hjælp)» omfattende § 1, indledningen, nr.  

 1-7, og § 2.
 B. »Forslag til lov om ændring af lov om social bistand.  

 (Præcisering af kommunernes forpligtelse til at sørge for døgntilbud)»  

 omfattende § 1, indledningen, nr. 8-14, og § 2.
b Ændringsforslag til det under B nævnte lovforslag Til § 2 2) Paragraffen affattes således:
» § 2 Loven træder i kraft dagen efter bekendtgørelsen i  

 Lovtidende.« c Ændringsforslag til det udelte lovforslagAf socialministeren ,  

 tiltrådt af et flertal (udvalget med undtagelse af FP):
 Til titlen 3) Titlen affattes således:
 »Forslag til lov om ændring af lov om social bistand m.v.
 (Betaling for varig hjemmehjælp og præcisering af kommunernes  

 forpligtelse til at sørge for døgntilbud)».
 Til § 1 4) Nr. 1-5 udgår.
 5) I den under nr. 6 foreslåede affattelse af § 55  

 udgår stk. 1-3 , og i stedet indsættes:
 »Varig hjemmehjælp ydes mod betaling, der fastsættes på grundlag af  

 modtagerens indkomst- og formuegrundlag, jf. stk. 2 og 3. Modtagere af  

 førtidspension efter lov om social pension fritages for betaling.
Stk. 2. Af modtagerens indkomstgrundlag udgør betalingen 5 pct. af  

 den del, der overstiger 150.000 kr. for reelt enlige og 300.000 kr. for  

 gifte.
Indkomstgrundlaget opgøres efter reglerne i § 54, stk. 3-9.
Stk. 3. Af modtagerens formuegrundlag udgør betalingen 2 pct. af  

 den del af formuen, der overstiger 500.000 kr. for reelt enlige og 1 mio. kr.  

 for gifte.
Formuegrundlaget svarer til den skattepligtige formue for det  

 indkomstår, hvorfra de indtægter, der indgår ved opgørelsen af  

 indkomstgrundlaget, hidrører.
Modtagere af varig hjemmehjælp, der udelukkende  

 skal betale for hjælpen efter 1. pkt., jf. stk. 4, og som har fast ejendom,  

 kan efter anmodning opnå lån til betalingen.
Reglerne i lov om lån til  

 betaling af ejendomsskatter og om ændring af ligningsloven finder tilsvarende  

 anvendelse.
Stk. 4. For modtagere af hjælpen, der er reelt enlige, og som  

 alene skal betale efter stk. 3, nedsættes betalingen med 6 pct. af forskellen  

 mellem indkomstgrundlaget og 150.000 kr.
Nedsættelsen kan højst udgøre 5.000  

 kr.
 Stk. 5. Dør den ene ægtefælle, beregnes betalingen efter reglerne  

 for gifte indtil udgangen af kalenderåret.
Stk. 6. Beløbene, der er nævnt i stk. 2-4, reguleres een gang  

 årligt den 1. juli med satsreguleringsprocenten, jf. lov om en  

 satsreguleringsprocent.
De regulerede beløb afrundes til nærmeste kronebeløb,  

 der kan deles med 1000. Beløbet i stk. 4, sidste pkt., afrundes dog til et  

 beløb, der er deleligt med 100. Reguleringen sker første gang pr. 1. juli  

 1993.
Stk. 7. Socialministeren fastsætter nærmere regler om betaling for  

 varig hjemmehjælp, herunder om maksimums- og minimumsbetaling, samt regler om  

 fravigelse af indkomst- og formuegrundlaget ved ændrede økonomiske  

 forhold.« Stk. 4-6 bliver herefter stk. 8-10.
 6) I den under nr. 6 foreslåede affattelse af lovens §  

 55 udgår i stk. 4 , der bliver stk. 8, og i stk. 5, 2. pkt.  

 , der bliver stk. 9, 2. pkt., »indkomstgrundlaget, jf. stk. 2«, og  

 i stedet indsættes: »indkomst- og formuegrundlaget, jf. stk. 2 og  

 3«, og i stk. 5, 1. pkt. , der bliver stk. 9, 1. pkt., udgår  

 »indkomstgrundlaget«, og i stedet indsættes: »indkomst- og  

 formuegrundlaget«.
 Ny paragraf 7) Efter § 1 indsættes som ny paragraf:
 »§ 01 I lov om stempelafgift, jf. lovbekendtgørelse nr. 694 af  

 15. oktober 1991, som senest ændret ved lov nr. 185 af 23. marts 1992,  

 foretages følgende ændring:
 § 86 affattes således:
 »§ 86. Dokumenter, der udstedes til sikkerhed for lån efter  

 kapitel 7 i lov om individuel boligstøtte, er stempelfri såvel ved oprettelse  

 som ved senere ændringer eller tilføjelser.
Stk. 2. Dokumenter, der udstedes til sikkerhed over for danske  

 kommuner for betaling for varig hjemmehjælp efter bistandslovens § 55, er  

 stempelfri.«» 8) Efter § 1 indsættes som ny paragraf:
 »§ 02 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 735 af 5. november 1991, som  

 senest ændret ved lov nr. 347 af 14. maj 1992, foretages følgende ændring:
 Efter § 17 A, stk. 3, indsættes som nyt stykke:
»Stk. 4. Renter af lån, der er ydet i henhold til § 55, stk.  

 3, i lov om social bistand, kan ikke fradrages ved opgørelsen af den  

 skattepligtige indkomst.«» Til § 2 9) Paragraffen affattes således:
 » § 2 Stk. 1. Loven træder i kraft den 1. juli 1992.  

 Kommunalbestyrelsen skal senest med virkning fra den 1. oktober 1992  

 fastsætte betaling for varig hjemmehjælp efter § 1, nr. 1.
Stk. 2. § 01 har virkning for dokumenter, hvis stempelpligt  

 indtræder den 1. juli 1992 eller senere.« Bemærkninger Til nr. 1 og 2 Ved ændringsforslagene deles lovforslaget i to dele,  

 således at forslagets to dele, der vedrører henholdsvis praktisk hjælp og  

 døgntilbud, kan viderebehandles uafhængigt af hinanden.
 Til nr. 4-9 Som en del af aftalen om finansloven for 1992 og aftalen om  

 aktivering af ledige er der den 15. juni 1992 mellem Socialdemokratiet, Det  

 Konservative Folkeparti, Venstre, Socialistisk Folkeparti,  

 Centrum-Demokraterne, Det Radikale Venstre og Kristeligt Folkeparti indgået  

 aftale om betaling for varig hjemmehjælp.
 Der er aftalt følgende:
 »- Den indkomstafhængige betaling udgør årligt 5 pct. af indkomsten  

 minus et fradrag på 150.000 kr. for reelt enlige og et fradrag på 300.000 kr.  

 for gifte/samlevende.
 - Den formueafhængige betaling udgør som hovedregel 2 pct. af den  

 skattepligtige formue minus et fradrag på 500.000 kr. for reelt enlige og  

 1.000.000 kr. for ægtepar.
- For reelt enlige med indkomst under 150.000 kr. indføres en rabatregel  

 ved den formueafhængige betaling.
Herefter reduceres det beregnede  

 formuebidrag med 6 pct. af det beløb, hvormed indkomsten er mindre end  

 150.000 kr.
Dog kan rabatten maksimalt udgøre 5.000 kr.
Dette betyder, at  

 formuegrænsen for reelt enlige med lav indkomst reelt er 750.000 kr.
- Den samlede betaling udgør summen af den indkomstafhængige og den  

 formueafhængige del.
Dog kan den månedlige betaling ikke overstige 1.500 kr.
 - Af administrative hensyn opkræves beløb under 100 kr. månedlig ikke.  

 Dette betyder, at reelt enlige pensionister med indkomster under 174.000 kr.  

 og gifte med indkomster under 324.000 kr. ikke skal betale.
 - Det dobbelte bundfradrag for ægtefæller vedrørende indkomst og  

 formuegrænser bevares i dødsåret.
 - Betalingsordningen omfatter ikke førtidspensionister.
 Indkomstgrundlaget svarer til indkomstgrundlaget ved beregning af  

 pensionstillæg inkl. social pension.
 Formuegrundlaget fastsættes til den skattepligtige formue.
 Oversigt over modellen:
Indkomstgrænse Provenuet på 150 mio. kr. forudsættes hjemtaget via DUT.« Ad 4-6 Økonomiske konsekvenser Der henvises til oversigten ovenfor, der er  

 medtaget i aftalen om betaling for varig hjemmehjælp.
 De økonomiske konsekvenser er beregnet på grundlag af Danmarks Statistiks  

 tælling af varig hjemmehjælp i december 1989 samt oplysninger fra lovmodellen  

 om pensionisters indkomster og skattepligtige formuer.
Det samlede antal husstande med varig hjemmehjælp var i december 1989 knap  

 172.000. Det skønnes, at 14.500 modtagere i eget hjem skal betale efter  

 ordningen.
Varig hjemmehjælp vil således fortsat være gratis for godt 90 pct.  

 af modtagerne.
 Reglerne for betaling af varig hjemmehjælp vil også finde anvendelse for  

 beboere på plejehjem, hvor der som en midlertidig ordning udbetales pension  

 efter § 85 a og § 119 i bistandsloven.
Det samlede provenu fra betalingen er beregnet til 150 mio. kr.
Kommunerne  

 finansierer fuldt ud udgiften til hjemmehjælp for personer over 67 år.  

 Bloktilskuddet til kommunerne vil på helårsbasis blive reduceret med 150 mio.  

 kr.
I 1992 vil bloktilskuddet blive reduceret med 37,5 mio. kr.
 Specielt vedrørende fritagelsen for stempelafgift bemærkes, at efter  

 gældende regler skal dokumenter af den omhandlede art stemples med 1,5 pct.  

 Der foreligger ikke holdepunkter for et skøn over det beløbsmæssige omfang,  

 men pr. 1 mio. kr. i stempelpligtigt beløb, der i 1993 fritages for afgift,  

 bliver provenutabet 15.000 kr.
 I overensstemmelse med aftalen foreslås lovforslaget om ændring af lov om  

 social bistand, L 28, derfor ændret.
Ændringsforslagene medfører, at betalingen for varig hjemmehjælp bliver  

 afhængig af modtagerens indkomst- og formuegrundlag.
Der betales for den  

 modtagne hjælp, uanset hvilken type funktion hjemmehjælperen udfører.  

 Betalingens størrelse er uafhængig af hjælpens omfang.
Indkomstgrundlaget for betaling af varig hjemmehjælp er det samme, som  

 anvendes ved betaling for midlertidig hjemmehjælp.
Betalingen derimod udgør 5  

 pct. af den del af modtagerens indkomstgrundlag, som overstiger 150.000 kr.  

 for reelt enlige og 300.000 kr. for gifte.
Som noget nyt skal der også betales for hjælpen på grundlag af  

 formueforholdene.
Betaling efter formue er afhængig af størrelsen af den  

 skattepligtige formue.
Overstiger formuen således 500.000 kr. for reelt  

 enlige eller 1 mio. kr. for gifte, skal 2 pct. af den formuedel, der  

 overstiger disse grænser, indgå ved beregningen af betalingens størrelse.
Modtagere af hjemmehjælp, der er reelt enlige, og som alene skal betale på  

 grundlag af formuen, får nedsat betalingen.
Betalingen nedsættes med 6 pct.  

 af differencen mellem indkomstgrundlaget og 150.000 kr.
Nedsættelsen kan  

 højst udgøre 5.000 kr. årligt.
 Reglerne for gifte anvendes også for samboende.
Modtagere af varig hjemmehjælp, der er ejere af fast ejendom, og som  

 udelukkende skal betale på grund af størrelsen af den skattepligtige formue,  

 får mulighed for at opnå lån til betalingen mod sikkerhed i ejendommen i form  

 af et skadesløsbrev eller et ejerpantebrev.
Det foreslås ved en henvisning  

 til lov om lån til betaling af ejendomsskatter, at disse regler fuldt ud  

 finder anvendelse ved lån til betaling af varig hjemmehjælp.
Den samlede betaling udgør summen af den indkomstafhængige og den  

 formueafhængige del.
Betalingsbeløbet afrundes til nærmeste kronebeløb, der  

 kan deles med 12. Den maksimale betaling kan ikke overstige 1.500 kr.  

 månedlig.
Af administrative hensyn opkræves beløb under 100 kr. månedlig ikke.
På  

 grund af dette minimumsbeløb vil der ikke blive opkrævet betaling for enlige  

 med indkomster under 174.000 kr. og for gifte under 324.000 kr, medmindre  

 modtageren skal betale på grund af formue.
Maksimums- og minimumsbetalingen på henholdsvis 1.500 kr. og 100 kr. pr.  

 måned er ens for enlige og ægtepar.
Dette betyder, at den samlede betaling  

 for gifte højst kan udgøre 1.500 kr. månedlig, og at den samlede undergrænse  

 for opkrævning af betaling er 100 kr.
Det er alene den indkomstafhængige betaling, der indgår ved vurderingen af  

 samspilsproblemerne.
Bidraget til samspilsprocenten vil maksimalt være 5  

 procentpoint.
Ad nr. 7 Det foreslås, at dokumenter, der udstedes til sikkerhed for betaling for  

 varig hjemmehjælp efter bistandslovens § 55, fritages for stempelpligt.  

 Tilsvarende gælder efter stempellovens § 80 for bl.a. dokumenter, der  

 udstedes som sikkerhed for lån til ejendomsskatter og efter stempellovens §  

 86 for lån efter lov om individuel boligstøtte.
 Samtidig foretages der en redaktionel ændring af den gældende bestemmelse  

 i § 86.
 Bestemmelsen om stempelfrihed for visse dokumenter har ikke administrative  

 konsekvenser hverken for de statslige told- og skattemyndigheder,  

 statsamterne eller tinglysningskontorerne.
Ad nr. 8 Efter ændringsforslag nr. 4 finder reglerne i lov om lån til betaling af  

 ejendomsskatter fuldt ud anvendelse ved lån til betaling af varig  

 hjemmehjælp.
Efter disse regler tilskrives de påløbne renter lånet.  

 Lånebeløbene med tilskrevne renter forfalder til betaling, hvis ejendommen  

 skifter ejer.
Formålet med den foreslåede bestemmelse er at afskære muligheden for  

 fradrag for de renter, som tilskrives lånet.
Herved gælder der samme regler  

 for lån til betaling af ejendomsskatter og lån til betaling af varig  

 hjemmehjælp.
Ad nr. 9 Det foreslås, at loven træder i kraft den 1. juli 1992. For at give  

 kommunalbestyrelsen den fornødne tid til administrativt at tilrettelægge  

 betalingsordningen kan opkrævning af betaling for varig hjemmehjælp udskydes  

 indtil den 1. oktober 1992. Ændringerne i stempelloven har virkning for  

 dokumenter, hvis stempelpligt indtræder den 1. juli 1992 eller senere.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Jan Petersen (S) Grete Schødts (S) Taanquist (S) nfmd.
Hanne Thanning  

 Jacobsen (SF) Bente Juncker (CD) Pia Christmas-Møller (KF) Per Tærsbøl (KF)  

 Grethe Fenger Møller (KF) Eva Kjer Hansen (V) Hanne Severinsen (V) Tom Behnke  

 (FP) Lone Dybkjær (RV) Kofod-Svendsen (KRF) fmd.  Bilag Finansministeriet Budgetdepartementet Den 15. juni 1992 Aftale indgået mellem Socialdemokratiet, Det Konservative Folkeparti,  

 Venstre, Socialistisk Folkeparti, Centrum-Demokraterne, Det Radikale Venstre og Kristeligt Folkeparti om betaling for varig hjemmehjælp Aftale om betaling for varig hjemmehjælp I forbindelse med aktiveringsaftalen er aftalt følgende model for  

 betaling af varig hjemmehjælp, jf. nedenstående oversigt.
 * Den indkomstafhængige betaling udgør årligt 5 pct. af indkomsten minus  

 et fradrag på 150.000 kr. for reelt enlige og et fradrag på 300.000 kr. for  

 gifte/samlevende.
 * Den formueafhængige betaling udgør som hovedregel 2 pct. af den  

 skattepligtige formue minus et fradrag på 500.000 kr. for reelt enlige og  

 1.000.000 kr. for ægtepar.
For reelt enlige med indkomst under 150.000 kr. indføres en rabatregel ved  

 den formueafhængige betaling.
Herefter reduceres det beregnede formuebidrag  

 med 6 pct. af det beløb, hvormed indkomsten er mindre end 150.000 kr.
Dog kan  

 rabatten maksimalt udgøre 5.000 kr.
Dette betyder, at formuegrænsen for reelt  

 enlige med lav indkomst reelt er 750.000 kr.
* Den samlede betaling udgør summen af den indkomstafhængige og den  

 formueafhængige del.
Dog kan den månedlige betaling ikke overstige 1.500 kr.
 * Af administrative hensyn opkræves beløb under 100 kr. månedlig ikke.  

 Dette betyder, at reelt enlige pensionister med indkomster under 174.000 kr.  

 og gifte med indkomster under 324.000 kr. ikke skal betale.
 * Det dobbelte bundfradrag for ægtefæller vedrørende indkomst- og  

 formuegrænser bevares i dødsåret.
 * Betalingsordningen omfatter ikke førtidspensionister.
 Indkomstgrundlaget svarer til indkomstgrundlaget ved beregning af  

 pensionstillæg inkl. social pension.
 Formuegrundlaget fastsættes til den skattepligtige formue.
Tabel 1. Oversigt over modellen Indkomstgrænse (* 1) For reelt enlige med lav indkomst forudsættes at gælde den særlige  

 rabatregel ved det beregnede formuebidrag.
 Provenuet på 150 mio. kr. forudsættes hjemtaget via DUT.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til socialministeren, som denne har besvaret dels skriftligt og dels i samråd.
Nogle af udvalgets spørgsmål og ministerens svar herpå er optrykt som bilag til tillægsbetænkningen.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse og udtaler følgende:
Den 10. oktober 1991 førstebehandlede Folketinget dette lovforslag om  

 betaling for hjemmehjælp.
Det fremgår af forhandlingerne, at der var et  

 massivt flertal imod at pålægge pensionister og handicappede betaling for den  

 praktiske hjælp, der var nødvendig, for at de kunne være i eget hjem og ikke  

 på en dyr institution.
 Socialdemokratiet, SF og Fremskridtspartiet var så skråsikre i deres  

 afvisning af forslaget, at de ligefrem i en tv-udsendelse garanterede  

 befolkningen, at betaling for hjemmehjælp ikke ville blive indført med disse  

 partiers stemme.
Men allerede i forbindelse med finanslovsforliget sprang Socialdemokratiet  

 i målet og lod betaling for hjemmehjælp være en del af forliget med  

 regeringen.
Siden har også SF svigtet og befinder sig nu i »det fine  

 selskab« sammen med Folketingets øvrige partier, bortset fra  

 Fremskridtspartiet.
Fremskridtspartiet er nu det eneste parti, der stadig  

 nægter at lægge stemmer til at indføre betaling for den hjælp, som gamle og  

 syge ikke kan undvære, hvis de skal kunne leve en menneskeværdig tilværelse i  

 eget hjem.
 Når man tænker på de nedskæringer på boligydelsen og begravelseshjælpen,  

 som finanslovspartierne allerede har gennemført for disse økonomisk svage  

 grupper, er det uforståeligt og udtryk for en hyklerisk holdning, at de samme  

 grupper nu igen skal holde for.
 Alt i alt er der, siden finansloven for 1992 blev vedtaget, foretaget  

 nedskæringer over for pensionister og handicappede på 519 mio. kr., altså  

 over en halv mia. kr.
Der er ikke noget at sige til, at mange gamle og handicappede har svært  

 ved at forstå, hvorfor de som gruppe skal bære så store byrder, mens der  

 ingen smalle steder er på andre områder, Storebæltsbro,  

 Øresundsforbindelse-Ørestad og et hav af andre, nye statslige  

 anlægsprojekter, for blot at nævne nogle af de prestigeprojekter, der er  

 blevet brugt penge til, og der er virkelig brugt penge.
Alene disse 3  

 projekter vil komme til at koste over 25 mia. kr.
 En mere menneskelig fordeling af byrderne og en mere fornuftig  

 prioritering burde være en selvfølgelighed.
 Socialdemokratiets og SF's undskyldning for at stemme for betaling af  

 hjemmehjælp er, at det bliver de rige, der kommer til at betale, men det er  

 klart dokumenteret, at dette ikke er sandt.
 Formue- og indkomstgrænserne vil have den virkning, at personer, som ikke  

 har indtægter ud over pensionen, vil blive ramt.
Som et grotesk tilfælde kan nævnes, at personer, som kun har formue, der  

 er bundet, og hvor hverken kapital eller rente kan hæves, bliver ramt.
Det  

 sker, fordi disse penge i visse tilfælde medregnes i formueopgørelsen.
Det  

 gælder midler, som af Folketinget er påbudt tvangsanbragt i Grundejernes  

 Investeringfond, eller midler, der ifølge et testamente er båndlagt og derfor  

 ikke kan røres.
 Forligspartierne undskylder sig med, at det formentlig ikke er mange, der  

 rammes, og at der derfor ingen grund er til at stille ændringsforslag.
Det er også en kendsgerning, at et ægtepar, der bor i eget gældfrit  

 parcelhus med en vurdering på maksimum 1 mio. kr., ikke bliver ramt af  

 formuereglerne og derfor ikke skal betale for hjemmehjælp.
Men såfremt den  

 ene af ægtefællerne enten kommer på plejehjem eller dør, kommer den anden  

 ægtefælle i den situation, at der nu skal betales for den hidtige  

 hjemmehjælp, fordi der nu gælder andre regler.
Det er i modstrid med de  

 regler, der gælder for personer, der modtager boligstøtte.
Her kan en  

 ægtefælle blive boende til fuld boligydelse, selv om den anden ægtefælle  

 enten kommer på plejehjem eller dør.
 Det er ganske enkelt umenneskeligt at indføre regler, der tvinger gamle  

 eller syge mennesker fra en bolig, de måske har boet i hele livet.
Alle disse problemer er dokumenteret med de svar, der er optrykt som bilag  

 til tillægsbetænkningen.
Fremskridtspartiet har under det forcerede  

 udvalgsarbejde forsøgt at overbevise forligspartierne om, at disse  

 urimeligheder, som er helt i strid med forslagets intentioner, burde rettes.  

 Svaret har været ganske kort og kynisk: Et forlig er et forlig - færdig.  

 Derfor har Fremskridtspartiet stillet de nødvendige ændringsforslag, der skal  

 rette op på de værste urimeligheder.
Men fordi lovforslaget er blevet jasket  

 igennem udvalget på få dage, har Fremskridtspartiet måttet acceptere at  

 stille ændringsforslagene uden for tillægsbetænkningen.
Det er helt  

 uacceptabelt, når der tænkes på, at forslaget har været 7 måneder undervejs,  

 at forligspartiernes ændringsforslag først blev forelagt udvalget natten til  

 tirsdag den 16. juni.
Der har i realiteten kun været 2 møder, hvor forslaget  

 er blevet realitetsbehandlet.
Fremskridtspartiet har kun eet ord for  

 forligspartiernes arbejde: lovsjusk.
Jytte Andersen (S) Pernille Forchhammer (S) Jytte Hilden (S) Jørn Pedersen  

 (S) Jan Petersen (S) Grete Schødts (S) Taanquist (S) nfmd.
Hanne Thanning  

 Jacobsen (SF) Bente Juncker (CD) Pia Christmas-Møller (KF) Per Tærsbøl (KF)  

 Grethe Fenger Møller (KF) Eva Kjer Hansen (V) Hanne Severinsen (V) Tom Behnke  

 (FP) Lone Dybkjær (RV) Kofod-Svendsen (KRF) fmd.  Bilag Nogle af udvalgets spørgsmål til socialministeren og dennes svar herpå Spørgsmål nr. 3:
 »Ministeren bedes oplyse, om kapitalen af midler, bundet i  

 Grundejernes Investeringsfond, i indexkontrakter eller i andre bundne  

 ordninger skal indgå i formueopgørelsen, uanset at vedkommende ikke kan  

 disponere over midlerne.
Videre bedes ministeren oplyse, om rentetilskrivningen af sådanne konti  

 skal medregnes, uanset at de ikke kan hæves.« Svar:
Iflg. oplysninger fra Skatteministeriet er indexkontrakter og andre  

 pensionsordninger med fradragsret efter pensionsbeskatningsloven  

 formueskattefri.
Det samme gælder renter, der tilskrives disse ordninger.
 Skatteministeriet har ligeledes oplyst, at for så vidt angår kapitalen af  

 midler bundet i Grundejernes Investeringsfond fremgår det af  

 Ligningsvejledningen, at de bundne beløb ved formueopgørelsen ansættes til  

 kurs 50. De tilskrevne renter beskattes først, når de bliver udbetalt.
 Spørgsmål nr. 4:
»Hvis ovennævnte spørgsmål besvares bekræftende, anmodes om teknisk  

 bistand til at udarbejde et ændringsforslag, hvorefter disse beløb ikke skal  

 medregnes.« Svar:
Som det fremgår af ovenstående svar på spørgsmål nr. 3, undtages langt de  

 fleste bundne ordninger fra formueskattepligt.
Det er udelukkende kapitalen  

 af midler, bundet i Grundejernes Investeringsfond, der indgår i  

 formueopgørelsen.
Da spørgsmål nr. 3 i det alt væsentlige ikke er besvaret  

 bekræftende, og da det må antages, at kun et meget ringe antal personer, der  

 efter forslaget skal betale for hjemmehjælp, har midler bundet på denne måde,  

 går jeg ud fra, at grundlaget for et ændringsforslag ikke er til stede.
 Spørgsmål nr. 5:
»Udvalget anmoder om teknisk bistand til udarbejdelse af  

 ændringsforslag, der går ud på, at en person må have een ejendom, som  

 vedkommende benytter til beboelse, uanset om der er tale om et sommerhus  

 eller en helårsbolig og uanset, om ejendommen ligger på lejet grund, eller  

 der er tale om en campingvogn, der ikke kan transporteres  

 (uregistreret).« Svar:
Indledningsvis bemærkes, at ændringsforslaget er udarbejdet under den  

 forudsætning, at friværdien af den ejendom, som modtageren af hjemmehjælp bor  

 i, skal udgå af formueberegningen.
Endvidere, at friværdien af fritidshus  

 m.v., som nævnt i spørgsmålet, udgår af formueberegningen for personer, der  

 bor i lejet bolig.
Der er kun mulighed for at lade friværdien af een bolig  

 udgå af formueberegningen - og som udgangspunkt skal det være helårsboligen.
 Under disse forudsætninger foreslås det, af § 55, stk. 3, jf. pkt. 4 i  

 ændringsforslaget af 12. maj 1992, affattes således:
»Af modtagerens formuegrundlag udgør betalingen 1 pct. af den del af  

 formuen, der overstiger 500.000 kr.
Formuegrundlaget svarer til den  

 skattepligtige formue for det indkomstår, hvorfra de indtægter, der indgår  

 ved opgørelsen af indkomstgrundlaget, hører.
Friværdien af en fast ejendom,  

 som tjener til helårsbeboelse, fratrækkes i formuegrundlaget.
Personer, der  

 bor i lejet bolig, kan i stedet fratrække friværdien af en fritidsbolig i  

 formuegrundlaget.
Modtagere af varig hjemmehjælp, der udelukkende skal betale  

 for hjælpen efter 1. pkt., og som har fast ejendom, kan efter anmodning opnå  

 lån til betalingen.
Reglerne i lov om lån til betaling af ejendomsskatter og  

 om ændring af ligningsloven finder tilsvarende anvendelse.« I bemærkningerne til forslaget kan det præciseres, at værdien af helårs-  

 eller fritidsboligen svarer til den af det offentlige fastsatte værdi - som  

 udgangspunkt den offentlige ejendomsvurdering - for det pågældende  

 formuegode.
Det bør ligeledes fremgå af bemærkningerne, at fradraget for  

 boligen kan ske, uanset om ejendommen ligger på lejet grund, eller der er  

 tale om en campingvogn, der ikke kan transporteres (uregistreret). Endelig  

 kan det anbefales udtrykkeligt at anføre, at der kun er mulighed for at  

 fratrække friværdien for een bolig i formuegrundlaget, og at denne som  

 udgangspunkt skal være helårsboligen.
Det bemærkes, at der ikke med forslaget er taget stilling til, hvilken  

 fritidsbolig der skal kunne fratrækkes, når en person, der bor i lejet bolig,  

 har flere fritidsboliger.
Forslaget tager heller ikke stilling til, hvorledes  

 der skal forholdes med hensyn til fritidsboliger i udlandet, ligesom  

 forslaget giver anledning til afgrænsningsproblemer i forhold til andre typer  

 af »fritidsboliger«, f.eks. husbåde og transportable  

 fritidsboliger, som f.eks. campingvogne og lystbåde.
Endelige bemærkes, at  

 forslaget om at reducere formuegrundlaget med friværdien i helårs- eller  

 fritidsboliger bl.a. kan give anledning til omprioritering af boligen.
 Spørgsmål nr. 7:
»Vil ministeren bekræfte, at gennemførelse af L 28 vil betyde, at et  

 ægtepar i egen bolig vurderet til 1 mio. kr. (frie formueandel) ikke skal  

 betale for hjemmehjælp på grund af formuen?» Svar:
 Svarer den frie formueandel i egen bolig til den skattepligtige formue,  

 og overstiger denne ikke 1 mio. kr., skal der ikke betales for varig  

 hjemmehjælp - hvis indtægtsgrundlaget i øvrigt ikke overstiger 300.000 kr.
 Spørgsmål nr. 8:
»Hvis den ene ægtefælle kommer på plejehjem, er der så fortsat en  

 fri formueandel på 1 mio. kr.?» Svar:
Som det fremgår af ændringsforslaget af 15. juni 1992, fastsættes  

 betalingen for varig hjemmehjælp bl.a. på grundlag af modtagerens  

 formuegrundlag.
Dette grundlag svarer til den skattepligtige formue.
I skattemæssig henseende er udgangspunktet, at ægtefæller beskattes hver  

 af deres indkomst og formue.
For samlevende ægtefæller foretages opgørelsen  

 af den skattepligtige formue og beregningen af formueskatten efter reglerne i  

 kildeskattelovens afsnit III og personskatteloven.
Anses ægtefællerne ikke  

 som samlevende, beskattes hver af ægtefællerne som enlige.
Ved samlivsophævelse uden separation eller skilsmisse anses samlivet i  

 skattemæssig henseende for ophævet med udgangen af det indkomstår, hvori  

 ophævelsen af samlivet har fundet sted.
Opholder den ene ægtefælle sig på  

 plejehjem, anses samlivet for ophævet i skattemæssig henseende.
 For samlevende ægtefæller påhviler skattepligten af et formuegode den af  

 ægtefællerne, der efter ægteskabslovgivningen har rådighed over kapitalgodet,  

 eller for så vidt angår kapitaludgifter, den af ægtefællerne, der hæfter for  

 betalingen.
 Den formuefordeling ægtefællerne har lagt til grund, kan således påvirke  

 den beregning af varig hjemmehjælp, der skal foretages efter den ene  

 ægtefælles optagelse på plejehjem.
Modtager kun den ene ægtefælle varig hjemmehjælp, beregnes betalingen  

 herfor efter reglerne for enlige.
Det vil sige, at der bl.a. skal foretages  

 et fradrag i formuen på 500.000 kr.
 Spørgsmål nr. 9:
»Hvis den ene ægtefælle dør, og den anden har lav indkomst med heraf  

 følgende rabatordning, således at den frie formueandel er på 750.000 kr.,  

 skal den efterladte så betale for hjemmehjælp af de resterende 250.000  

 kr.?» Svar:
 I tilfælde af, at den længstlevende ægtefælle, der modtager varig  

 hjemmehjælp, har en skattepligtig formue på 1 mio. kr. og en indtægt på under  

 150.000 kr., fastsættes betalingen for hjemmehjælp på grundlag af en formue  

 på 250.000 kr.
 Den særlige regel om nedsættelse af betalingen, hvis alene formuen indgår  

 ved beregningen af betalingen, medfører således, at »de første«  

 250.000 kr. ud over bundgrænsen på 500.000 kr. ikke får betydning for  

 betalingens størrelse.
 Spørgsmål nr. 10:
»Hvis svaret er bekræftende vil ministeren så fremsætte  

 ændringsforslag eller yde teknisk bistand til udfærdigelse af et  

 ændringsforslag, hvorefter den hjemmeboende ægtefælle ikke stilles ringere  

 end hidtil (i hvert fald stilles efter samme retningslinjer, som gælder for  

 modtagere af boligydelse, der efter ægtefællens død har for stor lejlighed i  

 m2)?» Svar:
 Det ændringsforslag, som jeg har tilsendt Folketingets Socialudvalg den  

 15. juni 1992, er i overensstemmelse med aftalen, der blev indgået samme dag,  

 mellem regeringen og CD, RV, KrF, SF og S om betaling for varig hjemmehjælp.  

 Jeg agter derfor ikke at fremsætte yderligere ændringsforslag.
 Et ændringsforslag, der skulle svare til reglerne i lov om individuel  

 boligstøtte, hvorefter boligstøtten ikke nedsættes, hvis arealgrænsen  

 overskrides ved dødsfald, kunne formuleres således:
»Dør den ene ægtefælle, beregnes betalingen fortsat efter reglerne  

 for gifte.« (* 1) For reelt enlige med lav indkomst forudsættes at gælde den særlige  

 rabatregel ved det beregnede formuebidrag.
