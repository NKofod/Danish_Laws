A.C.1 Indledning A.C.2 Andre pensions-, forsikrings- og  

 opsparingsordninger mv.
A.C.3 Hjælpe- og understøttelsesfonde A.C.1 Indledning I dette afsnit samt afsnit 2 behandles reglerne i pensionsbeskatningsloven  

 (PBL), jf. lovbek.nr. 776 af 22. aug. 1996, * som ændret ved lov nr. 1219 af  

 27. dec. 1997.* Pensionsbeskatningsloven behandles i skd. cirk. nr. 24 af 16. dec. 1986,  

 skd.cirk. nr. 237 af 30. dec. 1987 (kap. 7) og skd.cirk. nr. 216 af 23. dec.  

 1991.
 I det følgende fremstilles reglerne om pensionsordninger mv. hvor bidrag  

 eller præmier efter reglerne i PBL afsnit I er »skattefri« dvs. at  

 der enten kan bortses fra både arbejdsgiverens og den ansattes egne bidrag  

 ved opgørelsen af den skattepligtige indkomst for ejeren af forsikringen mv.  

 (arbejdsgiverordninger) eller bidraget af ejeren kan fradrages i dennes  

 personlige indkomst (private ordninger). Følgende pensionsordninger er  

 omfattet af disse regler:
 Pensionsordninger med løbende udbetalinger, PBL §§ 2, 5, 5 A, 5 B, 6 og 7.
 Rateforsikringer i pensionsøjemed, PBL §§ 8 og 9.
 Rateopsparing i pensionsøjemed, PBL § 11 A.
 Kapitalforsikring og opsparing i pensionsøjemed, PBL §§ 10 og 11 samt 12  

 og 13.
 Indeksordninger, PBL § 15.
 De enkelte ordninger vil blive beskrevet nedenfor.
 I den udstrækning reglerne er fælles for flere af ordningerne, vil disse  

 regler blive beskrevet under et.
A.C.1.1 Generelle regler A.C.1.1.1 Fradrag for/bortseelse fra præmier og bidrag til  

 pensionsordninger samt reglerne for indberetning af disse præmier og bidrag  

 mv.
Forsikringspræmier skal fratrækkes i det år, hvori de efter  

 forsikringsaftalen forfalder til betaling, uanset om de er betalt, jf.
PBL §  

 18, stk. 1, 1. pkt.
 Hvis det allerede i forfaldsåret er klart, at skatteyderen ikke vil være i  

 stand til at betale præmien, må fradraget dog nægtes.
 For så vidt angår fradrag for præmier i form af engangsindskud mv., se  

 nedenfor under afsnit A.C.1.3.
I forbindelse med tegning af en forsikring anses det første præmiebeløb  

 ikke at være forfaldent, før der foreligger en endelig aftale.
Endelig aftale  

 foreligger først, når forsikringsselskabet - efter at have modtaget  

 forsikringsbegæring - antager forsikringen, jf. lsr. 1964.84, lsr. 1967.164,  

 UfR 1974.997 HRD (skd. 32.158) og UfR 1992.482 HRD, TfS 1992, 208.
 I Landsskatterettens afgørelse refereret i TfS 1994.614 underskrev  

 skatteyderen begæring om tegning af kapitalforsikring den 12/12 1988.
 Lægeattest blev først udfærdiget jan. 1989, og police oprettet jan. 1989.  

 Den 12. dec. 1988 underskrev skatteyderen tillige begæring om livsbetinget  

 livsforsikring; begæringen herom blev antaget den 29. dec. 1988. Ifølge  

 aftalen kunne den livsbetingede livsforsikring overføres til den primært  

 begærede kapitalforsikring, og uanset at tegningen af den livsbetingede  

 livsforsikring i overvejende grad var sket med henblik på at opnå fradrag for  

 bidrag til kapitalpension i 1988, fandt retten, at tegningen ikke i sig selv  

 kunne anses for udtryk for en sådan omgåelse af fradragsbestemmelsen i PBL,  

 at fradrag kunne nægtes, idet der var indgået en bindende forsikringsaftale i  

 1988.
 Det er ikke nødvendigt, at forsikringspolicen er oprettet på  

 fradragstidspunktet.
Er forsikringsaftalen oprettet som led i en aftale med en arbejdsgiver,  

 indebærer foranstående, at bortseelsesretten efter PBL § 19 først kan gøres  

 gældende i det år, forsikringen er forfalden.
Er den aftalte præmie  

 tilbageholdt i lønnen af arbejdsgiveren i et år, hvor præmien endnu ikke er  

 forfalden, eller svarer det tilbageholdte beløb i lønnen ikke til årets  

 forfaldne præmie, skal der dog af praktiske grunde ikke ske nogen beskatning  

 hos arbejdstageren af forskelsbeløbet, jf. princippet i  

 kildeskattebekendtgørelse nr. 768 af 19. sep. 1995 § 22 og ovenfor i afsnit  

 A.B.1.1. Bidrag mv. til pensionsordninger oprettet i et pengeinstitut  

 fradrages i betalingsåret.
Vedr. fradrag for engangsindskud til visse  

 ordninger se nedenfor under afsnit A.C.1.3.
Indbetalinger til en pensionsordning i et pengeinstitut eller  

 kapitalpensionsfond fradrages i indbetalingsåret, jf.
PBL § 18, stk. 1, 2.  

 pkt.
Indbetaling på posthus den 31. dec. i året anses for at være rettidig.
 I tilfælde hvor der mellem pengeinstituttet og kontohaveren er truffet  

 aftale om indbetaling til ordningen, men hvor indbetalingen først sker det  

 efterfølgende år fx. på grund af fejl hos pengeinstituttet, vil der ikke  

 kunne indrømmes fradrag fra et tidligere tidspunkt end det faktiske  

 indbetalingstidspunkt.
I tilfælde hvor pengeinstitutordningen er led i en pensionsaftale med en  

 arbejdsgiver, der tilbageholder bidragene til ordningen i den ansattes løn,  

 har Told- og Skattestyrelsen dog godkendt disse bidrag som vedrørende det  

 indkomstår, hvori de tilbageholdes, uanset om arbejdsgiveren først foretager  

 indbetalingen til pengeinstituttet det efterfølgende år.
Det er dog en  

 forudsætning, at indbetalingen foretages af arbejdsgiveren inden en rimelig  

 tid efter indkomstårets udløb.
Hvor der er tale om fradrag for pensionsbidrag i forbindelse med  

 indkomstens omregning til helårsindkomst i anledning af fraflytning,  

 tilflytning eller omlæggelse af regnskabsår, indgår pensionsbidraget som en  

 engangsydelse, jf.
KSL § 95, der således ikke indgår i omregningen efter PSL  

 § 14 og KSL § 94. Dette gælder ihvertfald bidrag præmier mv. til ordninger  

 udenfor ansættelsesforhold og engangsindbetalinger i ansættelsesforhold, Told-Skat Nyt 1991.16.904 (TfS 1991, 402). Er der tale om løbende bidrag  

 mv., der forfalder, tilbageholdes og betales f.eks. månedligt, indgår  

 fradraget dog i omregningen efter PSL § 14 og KSL § 94.
 Forsikringsselskaber, pensionskasser eller pengeinstitutter skal bl.a. til  

 brug for den skattemæssige godkendelse af fradrag efter PBL § 18 indberette  

 samtlige bidrag, præmier mv., der forfaldt/blev indbetalt i det forudgående  

 kalenderår til TSS, jf. §§ 12, 13 og 22 i bek.nr. 1251 af 13. dec. 1996 om  

 indberetningspligter mv. efter skattekontrolloven.
 Foretager pensionskasser og forsikringsselskaber indbetalinger til ikke-  

 fradragsberettigede gruppelivsforsikringer for medlemmerne/forsikrede, skal  

 de til brug for beskatningen foretage indberetning af forfalden  

 præmier/bidrag, jf. indberetningsbekendtgørelsens § 17.
Forsikringsselskaber skal foretage årlige indberetning om tilbagebetaling  

 af præmier til forsikringer, der er omfattet af PBL § 2, § 5 eller §§ 7-11 i  

 tilfælde hvor tilbagebetalingen skyldes præmiefritagelse.
Selskaberne skal  

 endvidere foretage indberetning om udbetalinger til arbejdsgiveren, jf.
PBL §  

 24 og om kapitalværdistigninger, jf. 53 og 53 A, jf. bekendtgørelsen §§ 16 og  

 18.
Retten til præmiefritagelse anses for erhvervet på det tidspunkt, hvor den  

 kompetente myndighed konstaterer, at betingelsen for præmiefritagelse er  

 opfyldt.
Præmiefritagelsesbeløbet medregnes i den skattepligtige indkomst i  

 erhvervelsesåret uanset beløbet måtte vedrøre indbetalt præmie for tidligere  

 år.
Anmodning om evt. tilbagefordeling af beløbet til de år tilbagebetalingen  

 vedrører, rettes af forsikringstageren til de lokale myndigheder.
 Tilbagefordelingen sker med respekt af genoptagelsesreglen i SSL § 4.
 Sker der tilbagebetaling af tidligere indbetalt præmie (forudbetalt  

 præmie) uden, at der foreligger arbejdsgiverforbehold efter PBL § 17, jf.  

 nedenfor afsnit A.C.1.1.3 eller uden, at betingelserne for præmiefritagelse  

 iflg. forsikringsbetingelserne er til stede, f.eks. fordi forsikringstageren  

 ønsker forsikringen omskrevet til en fripolice med virkning fra en tidligere  

 dato end næste forfaldsdato, må tilbagebetalingen opfattes som en delvis  

 udbetaling fra pensionsordningen, der på udbetalingstidspunktet udløser de  

 normale skattemæssige virkninger ved ophævelse i utide (indeholdelse og  

 indbetaling af afgift 60 pct.).
 A.C.1.1.2 Arbejdsgivers fradrag mv.
Ved opgørelsen af en arbejsgivers skattepligtige indkomst sidestilles  

 beløb, som af denne indbetales til en af PBL kap. 1 omfattet ordning for en  

 arbejdstager, der er ansat hos denne, med beløb, der er udbetalt til  

 arbejdstageren selv, jf.
PBL § 23. At en arbejdsgiver har taget forbehold,  

 der er foreneligt med PBL § 17 (se om dette afsnit A.C.1.1.3) vil ikke  

 udelukke fradragsretten. § 23 anses i denne sammenhæng at henvise til det  

 almindelige driftsomkostningsbegreb i SL § 6, litra a.
 Det almindelige periodiseringsprincip for driftsomkostninger er, at disse  

 kan fradrages, når der er opstået en retlig forpligtelse til at afholde  

 udgiften.
 Såfremt arbejdsgiveren inden indkomstårets udgang har forpligtet sig til  

 at udrede et pensionsbidrag, kan dette fradrages i det pågældende år, selv om  

 forfaldstidspunktet og/eller betalingstidspunktet måtte ligge efter  

 indkomstårets udgang.
På den anden side kan der ikke opnås fradrag i et indkomstår på grundlag  

 af en forpligtelse, der først er påtaget i det følgende år.
Er den med  

 arbejdsgiveren og forsikringsselskabet indgåede pensionsaftale af en  

 karakter, således at arbejdsgiveren skal udbetale præmien som løn el. andet,  

 hvis forsikringen ikke bliver til noget, kan fradraget foretages i det år,  

 forpligtelsen er påtaget, i modsat fald må fradraget afvente, at endelig  

 bindende aftale er indgået med forsikringsselskabet, jf. foran under  

 A.C.1.1.1.
Hvor betingelserne for at behandle beløbet som en udgift vedrørende  

 arbejdsgiverens erhvervsvirksomhed herefter er til stede, er beløbet, uanset  

 om det udgør løbende bidrag/præmie eller engangsbidrag/-præmie,  

 fradragsberettiget ved opgørelsen af arbejdsgivers skattepligtige indkomst i  

 det indkomstår, udgiften vedrører.
Det samme gælder beløb, der indbetales til  

 en tidligere ansat arbejdstagers pensionsordning omfattet af PBL kap. 1, samt  

 beløb, der efter en arbejdstagers død, indbetales til en ordning med løbende  

 udbetalinger til sikring af ægtefælle- eller børnepension.
 Om fradrag for afløsning af et pensionstilsagn, der ikke har været  

 afdækket i et pensionsinstitut, se afsnit E.C.8.7.
 Er den tidligere ansatte arbejdstager ansat hos et dansk eller udenlandsk  

 datterselskab, der betaler den pågældendes løn, vil moderselskabets fortsatte  

 eller påbegyndte indbetaling til den pågældendes pensionsordning efter  

 omstændighederne blive anset som et tilskud fra moderselskabet til  

 datterselskabet, idet pensionsindbetalingen retteligt hører hjemme i  

 datterselskabet.
 Moderselskabet har ikke fradrag for indbetalingen i den skattepligtige  

 indkomst, idet PBL § 23 ikke omhandler denne situation.
Er ægtefællen enke efter den tidligere hovedaktionær, og har denne ikke  

 sikret enken i tilfælde af dødsfald, vil selskabets indbetaling til en  

 pensionsordning til sikring af ægtefællen efter omstændighederne blive anset  

 som udbetaling af maskeret udbytte til ægtefællen.
Selskabet vil herefter  

 ikke have fradrag for indbetalingen, idet hverken SL § 6, litra a eller § 23  

 omfatter denne situation.
Det må dog stilles som en forudsætning, at  

 ægtefællen sammen med eventuelle efterladte børn har haft afgørende  

 indflydelse på selskabets dispositioner.
Beløb, der ved en pensionsordnings opløsning eller bortfald tilfalder  

 arbejdsgiveren, skal medregnes i den skattepligtige indkomst, når denne har  

 fratrukket de præsterede til indskud, jf.
LL § 16 G.
Indkomsten afgøres efter  

 LL § 7 O, stk. 3, jf. stk. 1, nr. 3.
Beløb, der tilfalder en arbejdsgiver i medfør af et forbehold efter PBL §  

 17, jf. afsnit A.C.1.1.3, skal medregnes i arbejdsgiverens skattepligtige  

 indkomst, når indbetalingerne til ordningen er fradraget ved opgørelse af den  

 skattepligtige indkomst, jf.
PBL § 24.
A.C.1.1.3 Ejerbegrebet ved forsikring - Arbejdsgiverforbehold Ejerbegrebet anvendes udelukkende ved forsikringsordninger, idet begrebet  

 »kontohaver« anvendes ved opsparingsordninger.
 Ejer og forsikrede skal som altovervejende hovedregel være samme person,  

 for at de særlig skattebegunstigede regler i PBL kapitel 1 kan anvendes.
Samme krav stilles til syge- og ulykkesforsikringer for at de er omfattet  

 af PBL afsnit II.
For opsparingsordninger er kravet i PBL kapitel 1, at  

 opsparingen med tilhørende renter skal tilhøre kontohaveren.
For  

 forsikringsordninger og opsparingsordninger omfattet af kapitel 1 stilles  

 endvidere det krav, at beløb, som kommer til udbetaling medens  

 forsikrede/kontohaveren lever, skal udbetales til denne.
At afgøre hvem der er kontohaver volder i reglen ikke nogen problemer,  

 hvorimod det kan være vanskeligt at afgøre, hvem der er ejer af en  

 forsikring.
Da der ud over ovennævnte forhold er knyttet yderligere  

 retsvirkninger til det at være ejer, se f.eks.
PBL §§ 54 og 56, gives  

 nedenfor en omtale af ejerbegrebet ved forsikring.
Hvem er ejer Ved »ejer« forstås den person, som har ejerbeføjelser i henhold  

 til forsikringsaftalen, herunder navnlig retten til at oppebære samtlige  

 forsikringsydelser, sålænge denne lever, og til at bestemme, hvem der som  

 begunstiget skal være berettiget til forsikringsydelserne efter dennes død  

 samt til at disponere over forsikringen ved genkøb eller lignende - i det  

 omfang sådan disposition er mulig.
Ejervilkåret er ikke til hinder for, at  

 der indsættes uigenkaldeligt begunstigede, ligesom der f.eks. med  

 arbejdsgiveren kan aftales begrænsninger i ejerens adgang til at belåne eller  

 genkøbe ordningen.
Derimod er der ikke - bortset fra de i PBL § 17 omfattede  

 tilfælde, jf. nedenfor og de i afsnit A.C.1.8 omhandlede udlodningstilfælde -  

 mulighed for at aftale, at en forsikrings genkøbsværdi skal tilfalde en anden  

 end ejeren, eller at en anden end ejeren kan indsætte begunstigede eller  

 belåne forsikringen mv.
I så fald indtræder der afgiftspligt, og den, der  

 herefter har dispositionsretten, anses fra dette tidspunkt som ejer, med de  

 deraf følgende konsekvenser vedrørende fradragsret for præmier mv.
Arbejdsgiveren tager forbehold PBL § 17 Uanset kravet om at arbejdstageren skal være ejer af forsikringen, kan  

 arbejdsgiveren i henhold til PBL § 17 tage forbehold om, at bonus fra  

 livsforsikringen helt eller delvis skal tilfalde arbejdsgiveren selv.
Efter  

 samme bestemmelse kan arbejdsgiveren endvidere tage forbehold om, at værdien  

 af forsikringen eller det indestående beløb på kontoen mv., helt eller delvis  

 skal tilfalde arbejdsgiveren i tilfælde af, at arbejdsforholdet af andre  

 grunde end arbejdstagerens død eller erhvervsudygtighed ophører før dennes  

 fyldte 30. år og før udløbet af en periode på indtil 5 år efter forsikringens  

 oprettelse.
Endvidere kan arbejdsgiveren tage forbehold om, at pensionsbidrag, der er  

 forudbetalt for hele indkomståret eller for en del af dette, helt eller  

 delvis skal tilfalde arbejdsgiveren i tilfælde af, at arbejdsforholdet  

 ophører på et tidspunkt, hvor arbejdstageren ikke har optjent det  

 forudbetalte bidrag.
Forbeholdet kan dog højst omfatte den del af  

 pensionsbidraget, der vedrører tiden efter ansættelsesforholdets ophør.
Et forbehold om, at bonus skal udbetales til arbejdsgiveren, må alene  

 omfatte beløb, der udbetales i form af bonus og ikke f.eks. forhøjelser af  

 forsikringsydelser, hidrørende fra tidligere tilskrivning af bonus.
Endelig  

 kan der tages forbehold om, at løbende forsikringsydelser skal tilfalde  

 arbejdsgiveren, hvis de kommer til udbetaling, medens ansættelsesforholdet  

 endnu består.
Beløb, der er tilfaldet arbejdsgiveren som følge af et forbehold, skal  

 medregnes til dennes personlige indkomst, når arbejdsgiveren tidligere har  

 fratrukket sine indbetalinger til ordningen, PBL § 24. Til gengæld skal der  

 ikke svares afgift, jf.
PBL § 33.
Hvis arbejdsgiveren tager andre forbehold end de ovenfor nævnte, falder  

 ordningen, såfremt der er tale om en livsforsikring, ind under reglerne om  

 ordninger uden fradragsret i PBL afsnit II eller II A.
Er der tale om  

 rateopsparing eller opsparing i pensionsøjemed, falder ordningen uden for  

 PBL.
A.C.1.1.4 Gebyrer Præmien til en fradragsberettiget livsforsikring består typisk i en  

 risikopræmie, der er udtryk for, hvad selskabet forventer at skulle bruge til  

 betaling af dødsfaldsydelser, erstatninger ved tab af arbejdsevne og  

 præmiefritagelse, en sparepræmie, der hensættes til udbetaling på  

 pensioneringstidspunktet og omkostningspræmie.
Omkostningspræmien kan deles i omkostninger, der er forbundet med en  

 forsikringstegning og omkostninger forbundet med at administrere  

 forsikringsbestanden.
Ved sidstnævnte tænkes på arbejdet med opkrævning af  

 præmie, udsendelse af information, eventuelle tilbud på ændringer i  

 forsikringer og andet.
 Omkostningspræmien er som en del af den samlede præmie fradragsberettiget,  

 men indgår ikke i værdien af den del af forsikringen, der ved senere  

 udbetaling enten afgiftsberigtiges eller indkomstbeskattes.
 For så vidt angår rateopsparing i pensionsøjemed og opsparing i  

 pensionsøjemed omfattet af PBL § 11 A, stk. 1, nr. 3 og § 12, skt. 1, nr. 1  

 anses betaling af handelsomkostninger (kurtage) ved handel med de  

 værdipapirer, der ligger i individuelt depot ikke for at være en skatte- og  

 afgiftspligtig udbetaling fra ordningen.
 For pensionsopsparingskonti tilknyttet puljeindlån anses hverken betaling  

 af handelsomkostninger eller løbende administrationsgebyr med midler fra  

 puljen for at være en skatte- og afgiftspligtig udbetaling.
På tilsvarende måde anses anvendelse af midler fra kontantkontoen i  

 forbindelse med pengeinstituttets rådgivning vedrørende køb og salg af  

 værdipapirer i individuelt depot heller ikke for at være en skatte- og  

 afgiftspligtig udbetaling.
Der henvises til TOLD-SKAT Nyt 1992.2.51 (TfS  

 1992, 61).
 Opkrævning af gebyr ved overførsler af rate- og kapitalpensionskonti, der  

 efter pensionsbeskatningsloven kan ske skatte- og afgiftsfrit, betragtes ikke  

 som en hævning, der udløser beskatning efter pensionsbeskatningsloven.
 Udbetaling fra en pensionskonto med tilknyttet individuelt depot, som  

 betaling for rådgivning, et rådgivningsfirma eller lignende har ydet  

 pensionsopspareren, vil imidlertid blive anset for en udbetaling, der udløser  

 afgift.
I et konkret tilfælde har Ligningsrådet afgivet bindende forhåndsbesked  

 om, at et kurstab, der overstiger årets rentetilskrivning på en kapital-  

 eller ratepensionsordning, kan hæves på kontoen uden skattemæssige  

 konsekvenser.
Pengeinstituttet tilbyder sine kunder pensionsopsparing med  

 garanteret rente i op til 5 år, hvor renten er relateret til den effektive  

 rente på en bestemt statsobligation.
Ophæves fastrenteaftalen inden  

 garantiperiodens udløb vil kurstab på referenceobligationen iflg. aftalen  

 blive trukket på kontoen, medens kursgevinst vil blive tilskrevet kontoen.  

 Ligningsrådet fandt, at kurstabet kan hæves på kontoen uden skatte- og  

 afgiftsmæssige konsekvenser for ejeren.
A.C.1.2 Skematisk inddeling i de ordninger, der kan oprettes i henhold til  

 PBL afsnit 1 Nedenfor er de enkelte ordninger inddelt skematisk efter de skattemæssige  

 hovedkrav, der stilles til ordningen efter pensionsbeskatningsloven.  

 Opstillingen er suppleret med noter, der enten oplyser om betingelser, der er  

 fælles for flere af ordningerne eller som supplerer de skematiske  

 oplysninger.
 Efter den skematiske gennemgang vil fremstillingen nedenfor afsnit  

 A.C.1.2.1-A.C.1.2.5 blive udviddet med mere specielle oplysninger vedr. de  

 enkelte ordninger.
Fælles fradrags- og bortseelsesregler for præmier, bidrag samt  

 kapitalindskud til ordninger omhandlet under afsnit A.C.1.2.1-A.C.1.2.5 vil  

 blive gennemgået under afsnit A.C.1.3 Beskatnings- og afgiftsreglerne for de samme ordninger vil blive  

 gennemgået under afsnit A.C.1.4.
Note 1: Forsikringer skal være oprettet i livsforsikringsselskaber, der  

 har hjemsted her i landet eller udøver forsikringsvirksomhed her i landet  

 gennem et fast driftssted og som har Finanstilsynets tilladelse til at drive  

 forsikringsvirksomhed her i landet.
For så vidt angår invalideforsikringer,  

 se nedenfor afsnit A.C.1.2.1, pkt. 5 b.
Note 2: Opsparingen skal foretages i et pengeinstitut, der af  

 Finanstilsynet er meddelt tilladelse til at drive pengeinstitutvirksomhed her  

 i landet eller i et udenlandsk kreditinstitut, der efter tilladelse i et  

 andet land inden for De Europæiske Fællesskaber udøver virksomhed her i landet gennem en filial,  

 jf. lov om banker og sparekasser mv., § 6 a, stk. 1-4, eller med  

 skatteministerens godkendelse i en anden institution her i landet.  

 Kompetencen til at godkende en anden institution efter PBL § 11 A, stk. 1,  

 nr. 1, 1. pkt. og PBL § 12, stk. 1, nr. 1, 1. pkt. er ved *bek.nr. 653 af 14.  

 aug. 1997, § 3, stk. 1, nr. 12*, henlagt til de kommunale skattemyndigheder.  

 Deres afgørelse kan påklages til told- og skatteregionerne, jf.  

 bekendtgørelsens § 12, stk. 1.
Regionens afgørelse kan ikke indbringes for højere administrativ  

 klagemyndighed.
Dispensationsbestemmelsen i PBL § 12, stk. 1, nr. 1, har kun  

 fundet anvendelse i ganske særlige tilfælde og stort set kun på  

 kapitalpensionsfonde oprettet før pensionsbeskatningslovens ikrafttræden.  

 Godkendelse efter PBL § 11 A, stk. 1, nr. 1, er kun indrømmet over for fonde,  

 der i forvejen havde opnået godkendelse efter PBL § 12, stk. 1, nr. 1.
Note 3: Efter PBL § 8 skal en rateforsikring i pensionsøjemed indeholde  

 bestemmelse om, at forsikringssummen udbetales i lige store rater over mindst  

 10 år, og at rater, der kommer til udbetaling, medens forsikrede lever,  

 tilfalder denne.
Forsikringen kan også tegnes som en ren risikoforsikring,  

 der kun kommer til udbetaling i tilfælde af forsikredes invaliditet eller død  

 før det aftalte udløbstidspunkt, men må i så fald ikke give ret til  

 udbetaling, hvis forsikrede bliver invalid eller dør senere end første  

 policedag efter det fyldte 70 år.
Note 4: Det kan aftales, at forsikringssummen kun kommer til udbetaling,  

 såfremt arbejdstageren lever på det aftalte tidspunkt.
Forsikringen kan også  

 tegnes som en ren dødsfaldsforsikring, men må i så fald ikke give ret til  

 udbetaling, hvis arbejdstageren dør senere end første policedag efter hans  

 fyldte 70. år.
Bestemmelsen omfatter bl.a. de såkaldte blandede livs- og  

 kapitalforsikringer (livsforsikring med udbetaling), hvor forsikringssummen  

 udbetales på et forud fastsat tidspunkt eller ved død forinden.
 Note 5: Efter forsikredes fyldte 55. år kan en police kun oprettes som  

 tillæg i samme pensionsinstitut til en før denne alder oprettet police og kun  

 med en forsikringssum, der ved samme udbetalingstidspunkter som efter den  

 tidligere police ikke vil overstige halvdelen af den tidligere aftalte  

 forsikringssum.
Denne formulering i PBL § 8, nr. 1, støtter sig til det  

 forsikringstekniske policebegreb.
For at der i denne sammenhæng skal være  

 tale om en forhøjelse, skal der ske en forøgelse af de fremtidige præmiers  

 kapitalværdi.
 Denne kapitalværdi kan formentlig forsikringsmæssigt sidestilles med  

 konverteringssummen, som er det kapitalbeløb, der skal til for at udbetale de  

 garanterede rater.
 Efter Told- og Skattestyrelsens opfattelse skal konverteringssummen  

 (kapitalværdien) på tillægstidspunktet lægges til grund, således at ændringer  

 i indbetalingerne i tiden fra det 55. år og frem til tillægstidspunktet får  

 betydning for størrelsen af tillægget i den udstrækning ændringen i  

 indbetalingerne har ændret forudsætningerne for den oprindeligt fastsatte  

 forsikringssum.
Note 6: Der kan foretages forhøjelser af en rateopsparing inden  

 kontohaverens fyldte 55. år.
Efter kontohaverens fyldte 55. år kan  

 forhøjelser kun foretages ved oprettelse af tillæg i samme pensionsinstitut  

 til en ordning, der er oprettet før denne alder.
Forhøjelser og tillæg skal  

 oprettes for hver ordning for sig.
Forhøjelser og tillæg skal udbetales på  

 samme tidspunkt, med samme udbetalingsperiode og med samme udbetalingsforløb  

 som den ordning, de er oprettet i tilknytning til.
 Hvor muligheden for oprettelse af en tillægsratepension til en  

 arbejdsgiveradministreret ratepensionsordning ikke kan udnyttes efter det 55.  

 år, kan kontohaveren i stedet oprette tillægget i form af en privat oprettet  

 tillægsratepensionsordning, jf. vedr. kapitalpensionsordninger SKAT 1988.2.93  

 (TfS 1988, 59).
 Hvis en ratepension deles i forbindelse med skilsmisse efter PBL § 30,  

 stk. 2, og der ikke ændres på ejerægtefællens fremtidige indbetalinger,  

 berører delingen ikke ejerægtefællens tillægsmuligheder.
Et tillæg, der oprettes efter kontohaverens fyldte 55. år, kan efter PBL §  

 11 A, stk. 1, nr. 2, ikke overstige et beløb svarende til halvdelen af den  

 hidtidige ordnings værdi ved kontohaverens 55. år samt et beløb svarende til  

 halvdelen af de på dette tidspunkt aftalte fremtidige indbetalinger til den  

 hidtidige ordning.
Reglen i PBL § 11 A, stk. 1, nr. 2, må efter Told- og  

 Skattestyrelsens opfattelse fortolkes med det forbehold, at der ikke inden  

 oprettelse af tillæg er ændret på aftalen om de fremtidige indbetalinger.
Er  

 dette tilfældet må de faktisk foretagne indbetalinger på tillægstidspunktet  

 tillige med de efter den ændrede aftale forventede fremtidige indbetalinger  

 lægges til grund ved beregning af tillægget.
Er den hidtidige ordning  

 oprettet som led i et ansættelsesforhold, og er der aftalt procentvis  

 indbetaling, må tillægget fastsættes dels på grundlag af ordningens værdi ved  

 kontohaverens 55. år og dels på grundlag af den seneste årlige indbetaling  

 til ordningen før oprettelsen af tillægget.
De fremtidige indbetalinger til  

 ordningen efter det 55. år opgøres således som summen af de foretagne  

 indbetalinger frem til oprettelsen af tillægget og summen af de fra dette  

 tidspunkt fremtidige indbetalinger normalt beregnet på grundlag af den  

 seneste årlige indbetaling til ordningen.
I tilfælde, hvor rateopsparingen er oprettet som led i en pensionsordning  

 med en arbejdsgiver, og hvor det er aftalt, at indbetalingerne foretages  

 »så længe ansættelsesforholdet vedvarer« kan tillægget højst  

 andrage et beløb svarende til halvdelen af ordningens værdi ved det fyldte  

 55. år.
Tilsvarende gælder, hvor indbetalingerne til en rateopsparing højst  

 udgør et beløb svarende til det til enhver tid gældende opfyldningsfradrag,  

 Skat 1989.7.557 (TfS 1989, 500).
Beregningen af et tillæg til en rateopsparing, hvor der ikke foretages  

 procentvis indbetaling, er vist nedenfor.
Det forudsættes, at tillægget  

 oprettes umiddelbart før kontohaverens fyldte 60. år, og at rateopsparingen  

 med tillæg skal komme til udbetaling fra det fyldte 70. år.
Ordningens værdi  

 ved det 55. år er 500.000 kr., og i perioden fra 55 år til 70 år er der  

 aftalt en årlig indbetaling til rateordningen på 18.000 kr. kr.
Ordningens værdi ved 55 år 500.000 Indbetaling til rateordningen i 15 år (15 x 18.000 kr.) 270.000 Indbetaling i alt 770.000 Det samlede tillæg kan udgøre (1/2 x 770.000 kr.) 385.000 Til brug for beregningen af tillæg skal pengeinstituttet mv. efter § 6 i  

 bekendtgørelse nr. 1 af 2. jan. 1995 foretage en opgørelse af ordningens  

 værdi på tidspunktet for kontohaverens fyldte 55. år.
Opgørelsen af  

 ordningens værdi foretages i henhold til de for pengeinstitutter gældende  

 regnskabsregler.
 Note 7: Lavere pensionsalder kan godkendes af Ligningsrådet.
 Følgende persongrupper har fået godkendt lavere pensionsalder:
- piloter i Cimber Air A/S, 55 år, - piloter i Conair, 55 år, - piloter i Falck, 55 år, - piloter i Faroe Airways, 55 år, - piloter i Flying Enterprise, 55 år, - "flyvende personel" samt flyveledere i flyvevåbnet, 52 år, - kontraktansatte piloter i Forsvaret, 55 år, - Pilotforeningen for Grønland, 55 år, - statsansatte flyveledere under luftfartsvæsen, 55 år, - piloter i Maersk-air, 55 år, - piloter, stewarder, stewardesser, pursers og "flight  

 engineers" i Premiair A/S, - piloter, stewarder og stewardesser i SAS, 55 år, - piloter og "flight engineers" i Star Air I/S, 55 år, - piloter, stewarder, stewardesser og "flight engineers" i  

 Sterling Airways, - stewarder, stewardesser, fligthenglineers og piloter i Sterling European  

 Airlines, 55 år, - sergenter i Forsvaret, 45 år, - A-officerer, 52 år henholdsvis 55 år, - søofficerer af reserven med navigatøruddannelse, 52 år henholdsvis 55  

 år, - balletdansere ved Det kongelige Teater, 40 år, - korsangere i Det Kongelige Operakor, 53 år, - operasolister under, Dansk Skuespillerforbund, 56 år, - hovedagenter i Dansk Folkeforsikringsanstalt, 55 år, - inkassoinspektører i forsikringsselskaber Danmark, 55 år, - inkasso-inspektører i Dansk Spareselskab, 55 år, - assurandører i forsikringsselskabet Alka, 55 år, - dykkere i Svitzer, 55 år, - overordnet personale i Dansk Unilever A/S, 55 år.
Den lavere pensionsalder gælder kun arbejdsgiverordninger, som en  

 arbejdstager har indgået, mens han havde et ansættelsesforhold inden for et  

 af de ovennævnte områder.
Private ordninger må derfor oprettes med sædvanligt  

 udbetalingstidspunkt.
Ved fratræden før den nedsatte pensionsalder bevares  

 denne, såfremt indbetalingerne til ordningen ikke videreføres af ejeren eller  

 eventuelt af en ny arbejdsgiver.
Note 8: PBL § 2, nr. 4 a, er ændret med virkning for ordninger, der  

 oprettes, og for medlemmer, der indtræder i en allerede oprettet kollektiv  

 ordning, den 9. maj 1995 og senere.
Alderspensionen skal herefter udbetales  

 over mindst 10 år.
Bestemmelserne i PBL §§ 5 A og 5 B medfører, at  

 udbetalingsperioden i visse tilfælde kan være mindre end 10 år.
Se nedenfor  

 under A.C.1.2.1.
 Note 9: Et tillæg skal oprettes i samme pensionsinstitut som den  

 kapitalpensionsordning, tillægget er knyttet til, er oprettet i.
 Note 10: Ved lov nr. 293 af 24. apr. 1996 er PBL § 11 A, stk. 1, nr. 6 og  

 PBL § 12, stk. 1, nr. 4 ændret, således at kontohaver nu også kan indsætte  

 sine "nærmeste pårørende" som begunstiget i kapital, og  

 ratepensionsordninger i pengeinstitutter.
Fortolkningen af "nærmeste pårørende" findes i lov om visse  

 civilretlige forhold mv. ved pensionsopsparing i pengeinstitutter, jf. lov  

 nr. 293 af 24. apr. 1996, § 5, stk. 5. Herefter anses den pågældende  

 ægtefælle for indsat som begunstiget eller, hvis ægtefælle ikke efterlades,  

 kontohaverens børn, eller hvis børn heller ikke efterlades, kontohaverens  

 arvinger.
Er kontohaverens arvinger anset som begunstigede, tager enhver af  

 dem del i opsparingen efter det forhold, hvori den pågældende ifølge  

 testamente eller loven er arveberettiget efter kontohaveren, jf. § 5, stk. 4,  

 i den nævnte lov.
A.C.1.2.1 Pensionsordninger med løbende udbetalinger (skattekode 01, 10,  

 16 og 17) Efter PBL § 2 skal en af bestemmelsen omfattet ordning gå ud på at sikre  

 pension i form af løbende ydelser, der bortfalder ved den  

 pensionsberettigedes død (livsbetingede ydelser). Efter §§ 9, stk. 1, 2.  

 pkt., 11, 11 a, 12 eller 13 i lov om Arbejdsmarkedets Tillægspension kan der  

 imidlertid udbetales kapitaliserede engangsbeløb.
Dette sker efter PBL § 29 B  

 mod erlæggelse af afgift 40 pct.
 Bestemmelsen omfatter følgende ordninger:
1. Tjenestemandspension, dvs. pension fra det offentlige som følge af  

 tidligere ansættelse i statens, folkeskolens, folkekirkens eller kommunernes  

 tjeneste.
For disse pensionsordninger gælder det særlige, at de løbende  

 pensionsudbetalinger sker direkte fra arbejdsgiveren.
 Pensionsordningen er altså ikke afdækket, dvs. at der ikke under  

 ansættelsesperioden er opsamlet pensionsmidler, der tilhører den ansatte.
2. Pension fra ordninger, der modtager statsstøtte.
Reglen omfatter  

 pensionsordninger i institutioner, hvis drift helt eller delvis betales af  

 staten og pensionsordninger, som reelt finansieres af staten gennem dækning  

 af de pågældende pensionskassers eventuelle underskud.
 3. Pension fra Arbejdsmarkedets Tillægspension.
4. Ydelser fra pensionskasser, der er omfattet af tilsynsloven eller af  

 loven om forsikringsvirksomhed.
Efter loven om tilsyn med firmapensionskasser  

 (tilsynsloven) kan private arbejdsgivere ikke oprette pensionsordninger med  

 løbende ydelser, uden at der sker afdækning af forpligtelsen, dvs. at  

 arbejdsgiverens pensionstilsagn skal »afdækkes« ved tegning af en  

 forsikring eller oprettelse af en pensionskasse, således at pensionsmidlerne  

 er unddraget arbejdsgiverens rådighedssfære.
For pensionskasser, der er indrettet med henblik på indkøb af livrente  

 eller lignende for de bidrag, der er opsparet for det enkelte medlem, er det  

 yderligere en betingelse, at indkøb af livrente eller lignende ikke kan  

 undlades uden Finanstilsynets samtykke.
En pensionskasse havde for medlemmer,  

 der på grund af helbredsforhold mv. ikke kunne optages på normale vilkår,  

 oprettet en opsparingsordning, hvor de opsparede midler som hovedregel skulle  

 anvendes til køb af livrente ved pensioneringen mv.
Også denne ordning ansås  

 som en pensionsordning med løbende udbetalinger, skd. 38.211.
Pensionskasser, pensionsfonds o.lign., der ikke er omfattet af  

 tilsynsloven eller af loven om forsikringsvirksomhed, men som virker her i  

 landet og har til formål at udbetale pension i overensstemmelse med reglerne  

 i PBL, kan godkendes af told- og regionen med klageadgang til Told- og  

 Skattestyrelsen med den virkning, at pensionsordningerne behandles efter  

 reglerne om skattebegunstigede ordninger, jf.
PBL § 6. Der henvises til  

 sagsudlægningsbekendtgørelse *nr. 653 af 14. aug. 1997, § 2 og § 11.* Hjemlen  

 er stort set kun anvendt til at godkende fonds, der var oprettet før  

 pensionsbeskatningslovens ikrafttræden.
 5. Ydelser i henhold til en forsikring.
 Ydelserne fra pensionskassen eller i henhold til en forsikring skal have  

 karakter af:
 a. alderspension, hvis udbetaling tidligst begynder ved det fyldte 60. år,  

 medmindre lavere aldersgrænse er godkendt af Ligningsrådet (se note 7, afsnit  

 A.C.1.2).
 Med virkning for ordninger, der oprettes, og for medlemmer, der indtræder  

 i en allerede oprettet kollektiv ordning, den 9. maj 1995 og senere, gælder  

 det, at alderspensionen skal udbetales over mindst 10 år, jf. lov nr. 431 af  

 14. jun. 1995, § 1, nr. 1.
 Herfra gøres der dog i PBL § 5 A og § 5 B, der har virkning fra samme  

 dato, visse undtagelser.
PBL § 5 A bestemmelsen giver mulighed for, at alderspensionen kan være  

 sammensat af en del, der har en varighed på mindst 10 år, og en del, der har  

 en varighed på under 10 år.
Der kan således altid tegnes ordninger, hvor den  

 ophørende del af alderspensionen under 10 år kompenserer for manglende adgang  

 til folkepension og ATP fra pensioneringstidspunktet og indtil det fyldte 67.  

 år.
Ved folkepension forstås både grundbeløb, pensionstillæg og særlig  

 pensionstillæg.
Den kortvarige alderspension skal kompensere for manglende adkomst frem  

 til tidspunktet for opnåelse af folkepension.
Der er intet krav om, at den  

 fuldt ud skal svare til størrelsen af folkepension m.m.
Der kan således være  

 tale om hel eller delvis kompensation.
Som følge heraf er begyndelses- og  

 ophørstidspunktet for § 5 A-ordningen ikke bundet til et bestemt  

 begyndelses-og ophørstidspunkt.
 Hvor en persons pensionsmæssige forhold allerede er tilrettelagt med  

 henblik på pensionering på et givet tidspunkt, men hvor personen afskediges  

 forinden, har man fundet, at det skal være muligt for personens tidligere  

 arbejdsgiver i forbindelse med afskedigelsen at tegne en ophørende forsikring  

 under 10 år, der alene skal kompensere for manglende løn og lignende  

 vederlag, indtil personen når den oprindelige forudsatte pensionsalder og  

 således kan aktivere sine øvrige pensionsordninger.
 Dette giver § 5 B nu mulighed for.
 Betingelsen er, at alderspensionen skal opfylde betingelserne i § 2, nr.  

 4, at alle indbetalinger foretages af den tidligere arbejdsgiver, at  

 udbetalingerne udgør kompensation for vederlag i penge for personligt arbejde  

 i tjenesteforhold.
 Hvis betingelserne som angivet er opfyldt, kan en kortvarig alderspension  

 med løbende udbetalinger oprettes som en enkeltstående ordning.
 Der vil ikke gælde bundne begyndelses- og ophørstidspunkter for den  

 kortvarige ordning.
 For ordninger oprettet før den 9. maj 1995 er udbetalingsperiodens længde  

 ikke reguleret i PBL.
 Skattemyndighedernes praksis, der gik ud på, at udbetalingsperioder på  

 mindre end 5 år bevirkede at ordningen ikke kunne anses for en  

 pensionslignende ordning i henhold til PBL § 2, nr. 4, er blevet underkendt  

 af Landsretten i TfS 1996,6.
 Det er dog Skatteministeriets opfattelse, at Landsrettens dom kun har  

 betydning for ordninger oprettet inden den 9. maj 1995, hvor skatteyderen som  

 i den foreliggende sag ved ordningens oprettelse direkte har forbeholdt sig  

 en senere ændring af udbetalingsperioden (så den er mindre end 5 år) eller  

 dette i øvrigt følger umiddelbart af den oprindelige forsikringsaftale, TfS  

 1996,323.
b.
Invalidepension.
Da udtrykket »invalidepension« ikke er  

 defineret i denne lovbestemmelse, er det overladt til pensionskasserne og  

 forsikringsselskaberne at fastsætte, hvilken invaliditetsgrad, der skal være  

 indtruffen, for at pensionen kan udbetales.
En erhvervsudygtighedsforsikring  

 med løbende udbetalinger sidestilles med invalidepensionsforsikring, skd.  

 33.91., Told -Skat Nyt 1992.21.640 (TfS 1992,465), jf. også afsnit A.C.2.4.2.
 For at forhindre, at der skal ske realrenteafgiftsbesparelse ved  

 oprettelse af invalideforsikringer i skadeforsikringsselskaber eller ved  

 skattefri overførsel af invalideforsikringer til skadeforsikringsselskaber  

 skal forsikringer som nævnt i PBL § 2, stk. 4 fremover oprettes i  

 livsforsikringsselskaber.
 Reglerne i PBL §§ 18 og 19 om fradrag henholdsvis bortseelsesret  

 bortfalder herefter for præmier til invalideforsikringer i  

 skadeforsikringsselskaber, der oprettes den 1. jan. 1996 eller senere.
 De hidtil gældende regler om fradragsret finder dog fortsat anvend-else  

 for forsikringer, der er oprettet før den. 1. jan. 1966 med nedenstående  

 undtagelser:
c.
Fra og med indkomståret 1996 finder PBL §§ 18 og 19 kun anvendelse for  

 invalideforsikringer i skadeforsikringsselskaber, der er oprettet før den 1.  

 jan. 1996, hvis forsikringen inden den 1. jul. 1996 overdrages med  

 tilbagevirkende kraft til 1. jan. 1996 til et livsforsikringsselskab, jf. lov  

 nr. 306 af 24. apr. 1996, § 3.
 Fra og med den 13. dec. 1994 finder PBL §§ 18 og 19 ikke anvendelse for  

 forsikringer i skadeforsikringsselskaber, hvis indbetalingen til  

 skadeforsikringsselskabet må anses for at hidrøre fra en udbetaling fra en  

 tilsvarende ordning i et livsforsikringsselskab eller en pensionskasse.
For så vidt angår reglerne om overførsel i PBL § 41 gælder det, at fra og  

 med 30. nov. 1994 finder bestemmelserne i PBL § 41 ikke anvendelse ved  

 overførsel til en forsikring i et skadeforsikringsselskab.
Indtil den 1. jan.  

 1996 finder pensionsbeskatningslovens § 41, stk. 3 fortsat anvendelse ved  

 overførsel af forfaldne præmier, som højst må dække risikoen for et år frem i  

 tiden, og kun når præmierne overføres til en ordning i et  

 skadeforsikringsselskab, som ikke umiddelbart kan etableres i et  

 livsforsikringsselskab eller pensionskasse.
c.
Invalidepension til efterlevende ægtefælle, herunder fraskilt  

 ægtefælle.
d.
Pension til efterlevende børn, herunder stedbørn, dog længst til  

 børnenes fyldte 24. år eller til den følgende policedag (årsdag for policens  

 oprettelse).
Supplerende engangsydelse, PBL § 29 A I PBL § 29 A er lovfæstet en tidligere praksis, der gik ud på, at der i  

 forbindelse med pensionering eller død kan udbetales en supplerende  

 engangsydelse fra en pensionskasse mod erlæggelse af normal afgift 40 pct.
I TfS 1996,564 har Skatteministeriets Departement udtalt, at der kun skal  

 betales 40 pct. i afgift af en supplerende engangsydelse, som udbetales  

 uafhængigt af alderspensionsdelen efter det fyldte 60. år.
Det er således  

 muligt at få sumudbetalingen ved det fyldte 60. år mod betaling af 40 pct. i  

 afgift, selv om de løbende udbetalinger først påbegyndes senere, f.eks. ved  

 det fyldte 67. år.
 Det er en betingelse for reglen om, at der alene skal betales en afgift på  

 40 pct., at kapitalværdien af engangsydelserne for hvert medlem ikke kan  

 overstige 10 pct. af kapitalværdien af medlemmets samlede pensionstilsagn.
 Departementet har truffet afgørelse om, at 10 pct.s-grænsen skal  

 fastsættes på grundlag af medlemmets indbetalinger på  

 indbetalingstidspunktet, TfS 1996,564.
 Landsskatteretten har i TfS 1996,747 fastslået at udbetaling af  

 engangsydelse til 40 pct. afgift ikke er betinget af, at modtageren er  

 pensioneret.
 På trods af muligheden for at udbetale supplerende engangsydelse er den  

 samlede ordning en pensionsordning med løbende udbetalinger.
Dette er imidlertid ikke til hinder for, at den del af det årlige  

 pensionsbidrag for et medlem, som anvendes til finansiering af de supplerende  

 engangsydelser, skal medregnes under beløbsgrænsen for indbetalinger til  

 kapital-pensionsordninger i PBL § 16, jf.
PBL § 29 A, stk. 2. Beløbsgrænsen  

 udgør i 1997, 32.200 kr.
Se i øvrigt afsnit A.C.1.2.4.4.
 Det årlige bidrag skal medregnes, uanset om medlemmet har mulighed for  

 senere at fravælge sin engangsydelse eller få den helt eller delvist  

 konverteret til løbende ydelser.
 Reglen finder dog ikke anvendelse for bidragsdele, som medgår til  

 finansiering af engangsydelser i form af dødsfaldsydelser.
Garanterede ydelser, PBL § 5 Efter PBL § 5 sidestilles forsikringer, hvis ydelser i alle tilfælde  

 udbetales i en vis periode uanset den forsikredes død (garanterede ydelser)  

 med pensionsordninger med løbende udbetalinger, såfremt præmien for garantien  

 ikke overstiger 10 pct. af præmien for den samlede forsikring, og såfremt  

 forsikringen opfylder de ovennævnte krav til forsikringsordninger - bortset  

 fra kravet om, at ydelserne skal være livsbetingede.
Det er dog en  

 betingelse, at der ikke i policen er indsat andre begunstigede end enten  

 forsikredes »nærmeste pårørende«, jf. forsikringsaftalelovens §  

 105, eller forsikredes ægtefælle, herunder fraskilt ægtefælle, eller  

 livsarvinger.
Hvis forsikringen er en overlevelsesrente med garanti, skal den  

 principalt berettigede tilhøre den personkreds, som er nævnt ovenfor.
I  

 øvrigt stilles der ikke krav om indsættelse af begunstigede.
Told- og  

 Skattestyrelsen har i TOLD-SKAT Nyt 1993.18.836 (TfS 1993, 461) udtalt, at  

 man i relation til begunstigelsesbestemmelsen bliver ved med at være en  

 persons stedbarn, selv om personens ægteskab med den ene af barnets forældre  

 opløses ved f.eks. skilsmisse.
A.C.1.2.2 Rateforsikring i pensionsøjemed (skattekode 02 og 11) For så vidt angår hovedkravene til rateforsikringsordninger se oversigten  

 afsnit A.C.1.2. Om fradrags- og bortseelsesregler, se afsnit A.C.1.3. TfS  

 1994, 517. Et forsikringsselskab påtænkte at etablere en ny  

 forsikringsordning, der skulle tegnes i tilknytning til en kapital- eller  

 ratepensionsordning i et pengeinstitut.
Formålet med ordningen var at sikre  

 kontohaveren uændret dækning uanset de løbende bidrag til pengeinstituttet  

 bortfaldt som følge af indtruffet invaliditet.
Forsikringssummen kom  

 imidlertid ikke til udbetaling ved invaliditetens indtræden, men først ved  

 forsikredes død inden en bestemt alder eller ved opnåelse af denne alder.  

 Forsikringsordningen blev anset for at afvige væsentligt fra de af PBL §§ 8  

 og 10 omhandlede ordninger, og den fandtes derfor ikke at være omfattet af  

 disse bestemmelser.
A.C.1.2.3 Rateopsparing i pensionsøjemed (skattekode 07 og 12) A.C.1.2.3.1 Kravene til ordningen En rateopsparing i pensionsøjemed skal udover det, som fremgår af  

 oversigten, opfylde følgende betingelser:
a) Vilkårene for ordningen, herunder indbetalingsperioden og størrelsen af  

 det årlige indskud, skal fastsættes i en aftale mellem pengeinstituttet og  

 kontohaveren samt dennes arbejdsgiver, såfremt arbejdsgiveren bidrager til  

 ordningen.
Adgangen til at foretage indskud til en rateopsparing i  

 pensionsøjemed ophører med udgangen af det kalenderår, der ligger forud for  

 det år, hvori første rateudbetaling vil finde sted.
b) De opsparede midler skal indsættes på indlånskonto i det pågældende  

 pengeinstitut mv.
Med hensyn til midlernes anbringelse henvises til afsnit  

 A.C.1.5.
c) Der skal være truffet bestemmelse om udbetaling i tilfælde af  

 kontohaverens død.
Undladelse af at indsætte begunstigede i ordningen  

 medfører dog ikke, at ordningen af den grund falder uden for PBL afsnit I,  

 Skat 1989.6.484 (TfS 1989, 361).
A.C.1.2.3.2 Indbetalinger til ordningen Indbetalingerne til en rateopsparing kan tidligst påbegyndes i det  

 indkomstår, hvori aftalen er indgået.
 Før det fyldte 55. år er der hverken begrænsninger for hvor mange  

 rateopsparingsordninger, der kan oprettes eller hvor store indbetalinger der  

 kan aftales indbetalt til ordningen.
 Efter det fyldte 55. år kan en rateopsparing kun oprettes som tillæg til  

 en bestående ordning, se afsnit A.C.1.2, note 6.
Ordninger uden for ansættelsesforhold Når en rateopsparing er oprettet uden for et ansættelsesforhold, og  

 indbetalingerne skal foretages over en årrække, skal der træffes aftale med  

 pengeinstituttet om størrelsen af det årlige indskud, der skal udgøre et fast  

 beløb.
Der kan dog træffes aftale om løbende pristalsregulering af den  

 fastsatte årlige indbetaling.
Ved pristalsreguleringen kan anvendes et pris-  

 eller lønindeks beregnet og offentliggjort af Danmarks Statistik.
PSL § 20  

 kan ikke anvendes i denne sammenhæng.
En rateopsparing kan også oprettes ved engangsindskud.
Lovens krav til  

 størrelsen af de årlige indskud anses for opfyldt med en aftale om, at  

 indbetalingerne til ordningen højst kan udgøre et beløb, svarende til det til  

 enhver tid gældende opfyldningsfradrag, jf. skat 1988.11.694 (TfS 1988,622).
En sådan rateopsparing med opfyldningsfradraget som maksimum for  

 indbetalingerne betragtes i pensionsbeskatningslovens forstand som en  

 rateopsparing med engangsindskud.
En rateopsparing med opfyldningsfradraget  

 som maksimum for indbetalingerne skal derfor være påbegyndt før kontohaverens  

 fyldte 55. år.
Fortsættelse af en sådan ordning efter det fyldte 55. år kan  

 kun ske som et tillæg til den eksisterende ordning.
Maksimum for  

 indbetalingerne kan højst andrage et beløb svarende til halvdelen af  

 ordningens værdi ved det fyldte 55. år, Skat 1990.8.641.
Ordninger i ansættelsesforhold Når en rateopsparing er oprettet som led i et ansættelsesforhold, kan det  

 aftales, at indbetalingen til ordningen skal udgøre enten et fast beløb eller  

 en vis procentdel af arbejdstagerens løn.
Indbetalingerne til ordningen kan  

 kun foretages af arbejdsgiveren.
Indbetalinger, der foretages af  

 arbejdsgiveren, skal ikke medregnes ved opgørelsen af arbejdstagerens dvs.  

 kontohaverens skattepligtige indkomst, jf.
PBL § 19. Dette gælder, uanset om  

 der indbyrdes mellem arbejdsgiveren og arbejdtageren er aftalt en fordeling  

 af de indbetalte beløb.
 Foretager arbejdsgiveren sidst på året indbetaling til den ansattes  

 pensionsordning, og finansieres indbetalingen helt eller delvist ved  

 arbejdstagerens tilbagebetaling af tidligere udbetalt løn samt tilbageholdt  

 A-skat, finder PBL § 19 anvendelse i oprettelsesåret, jf. skd. cirk. nr. 24  

 af 16. dec. 1986, pkt. 69.
 Det er dog en betingelse for anvendelse af PBL § 19 i dette tilfælde, at  

 arbejdsgiveren har reguleret den for meget betalte A-skat og  

 arbejdsmarkedsbidrag i indbetalingsåret, TfS 1996,558.
Fortsættes denne fremgangsmåde i de efterfølgende år finder PBL § 19 ikke  

 anvendelse.
Indbetalingen vil i stedet været omfattet af § 18.
Er der som led i et ansættelsesforhold truffet aftale om både en  

 kapitalpensionsordning og en rateordning, kan der træffes aftale om en  

 bestemt årlig indbetaling, der omfatter begge ordninger.
Det skal dog  

 samtidig aftales, hvor stor en del af indbetalingen, der skal indsættes på  

 kapitalpensionsordningen, og hvor stor en del, der skal indsættes på  

 rateopsparingen.
Der kan således træffes aftale om, at der altid på  

 kapitalpensionsordningen skal indsættes 25.000 kr. med den i lovens § 16  

 fastsatte regulering efter reguleringstallet i § 20 i personskatteloven, og  

 at det overskydende beløb skal indsættes på rateopsparingen.
Det er dog en  

 betingelse for en sådan aftale, at arbejdsgiveren altid kan give oplysning om  

 størrelsen af det beløb, som inden for kalenderåret er indbetalt til  

 kapitalpensionsordningen.
Arbejdsgivers ind- og udtræden af ordningen Det er muligt at have en ordning i et ansættelsesforhold ved siden af en  

 privattegnet ordning.
Som ovenfor nævnt skal indbetalingerne dog holdes  

 adskilt.
Arbejdsgiveren kan kun indbetale til en arbejdsgiverordning og kan  

 således ikke foretage indbetaling til en af en ansat privattegnet ordning.
 En arbejdsgiver kan indtræde i en privattegnet rateopsparing, der er  

 oprettet af en ansat, således at ordningen ændres til en arbejdsgiverordning.
Hvis en arbejdsgiver udtræder af en rateopsparingsordning, kan  

 kontohaveren fortsætte ordningen.
Kontohaveren skal inden udgangen af  

 kalenderåret træffe aftale med pengeinstituttet om den fremtidige årlige  

 indbetaling.
 Når en rateopsparing ændres fra at være en ordning som led i et  

 ansættelsesforhold til at være en ordning uden for et ansættelsesforhold  

 eller omvendt, medregnes den periode, hvor arbejdsgiveren har foretaget  

 indbetalingerne, til 10 års-perioden ved fradrag efter PBL § 18, stk. 4.
A.C.1.2.3.3 Renter Renter der tilskrives en rateopsparingskonto, skal ikke medregnes i den  

 skattepligtige indkomst.
Det samme gælder fortjeneste og tab ved indfrielse  

 eller salg af værdipapirer, salg af tegningsrettigheder, udlodning af  

 likvidationsprovenu eller lignende, når værdipapirerne er led i en  

 rateopsparing, PBL § 45. Dette gælder indtil der eventuelt indtræder  

 afgiftspligt, jf.
PBL § 37.
A.C.1.2.3.4 Beregning af den årlige rate ved udbetaling Før rateudbetalingerne påbegyndes, skal kontohaveren efter PBL § 11 A,  

 stk. 2, vælge et af to udbetalingsforløb.
Det valgte udbetalingsforløb skal  

 følges i hele udbetalingsperioden.
Valget af udbetalingsforløb skal foretages  

 for hver enkelt rateopsparingsordning.
For begge udbetalingsforløb gælder, at renter mv., der tilskrives i det  

 sidste udbetalingsår, skal udbetales sammen med sidste rate.
Er der til en  

 konto knyttet et værdipapirdepot, skal eventuelle kursgevinser i det sidste  

 udbetalingsår udloddes sammen med sidste rate.
Medfører f.eks. kurstab, at  

 den faktiske værdi af en konto i løbet af det sidste udbetalingsår bliver  

 mindre end den beregnede rate, nedsættes raten til det indestående beløb.
 Udbetalingsforløbene er fastsat i lovens § 11 A, stk. 2, som nr. 1 og 2,  

 medens der i lovens § 11 A, stk. 3, er en beregningsregel for  

 udbetalingsforløbet i § 11 A, stk. 2, nr. 2.
 Udbetalingstidspunktet, udbetalingsperiodens længde og udbetalingsforløbet  

 kan ændres, indtil første rateudbetaling finder sted.
 Årsraten kan udbetales månedsvis, kvartalsvis, halvårligt eller som et  

 samlet beløb.
Udbetaling efter PBL § 11 A, stk.2, nr.1 Efter udbetalingsforløbet i PBL § 11 A, stk. 2, nr. 1, udgør den årlige  

 rate et beløb svarende til ordningens værdi ved kalenderårets begyndelse delt  

 med det antal år, hvori der endnu ikke er foretaget udbetaling.
Hvis ordningens værdi fx. udgør 500.000 kr. ved udbetalingens begyndelse,  

 og den aftalte udbetalingsperiode er 10 år, vil første rate udgøre 1/10 heraf  

 eller 50.000 kr.
Den anden rate udgør herefter 1/9 af ordningens værdi ved  

 begyndelsen af år 2, idet ordningens værdi også omfatter værditilvæksten i år  

 1. Den tredie rate vil være en 1/8 afordningens værdi ved begyndelsen af år  

 3, og så fremdeles.
Da udbetalingens rentetilvækst først påvirker beregningen  

 af det følgende års rate, medfører dette ved uændret rente i hele  

 udbetalingsperioden, at den årlige rate vil være stigende.Udbetaling efter  

 PBL § 11 A, stk. 2, nr. 2 Efter udbetalingsforløbet i PBL § 11 A, stk. 2, nr. 2, udgør den årlige  

 rate et beløb, som ved uændret rente i hele udbetalingsperioden vil give lige  

 store årlige rater.
 Efter PBL § 11 A, stk. 3, opgøres årsraten i § 11 A, stk. 2, nr. 2, ved  

 hvert kalenderårs begyndelse og beregnes som en annuitet på grundlag af  

 ordningens værdi på dette tidspunkt og en nærmere fastsat amortisationsrente.
 Den årlige rate fastsættes som:
 Ved beregning af den årlige rate følges kalenderåret, jf. § 10, stk. 1, i  

 bek. nr. 1 af 2. jan. 1995. Til brug for beregningen af årsraten skal  

 pengeinstitutter mv. efter bekendtgørelsens § 9 foretage en opgørelse af  

 ordningens værdi pr. 31. dec. året før det kalenderår, hvori rateudbetalingen  

 skal finde sted.
 Opgørelsen af ordningens værdi skal ske efter reglerne i bekendtgørelsens  

 § 11. Den beregnede årsrate skal senest udbetales ved kalenderårets udløb.
Eventuel reduktion af 1. årsrate Hvis udbetalingen af den første årsrate ifølge aftalen, skal finde sted  

 efter den 1. jan. i kalenderåret, kan kontohaveren efter § 10, stk. 2, i bek.  

 nr. 1 af 2. jan. 1995 vælge enten at få hele den beregnede årsrate udbetalt i  

 den resterende del af kalenderåret eller at lade en forholdsmæssig del af den  

 beregnede rate indestå i ordningen som en del af ordningens værdi.
Den del af  

 den første rate, der kan forblive indestående i ordningen, er det beløb, som  

 forholdsmæssigt kan henføres til perioden fra 1. jan. i kalenderåret og til  

 det aftalte tidspunkt for rateudbetalingens påbegyndelse.
A.C.1.2.3.5 Udbetalingernes skattemæssige behandling Midlerne anbragt i værdipapirer Såfremt midlerne i en rateopsparing er anbragt i værdipapirer, skal  

 kursværdien af de værdipapirer, der udtages af ordningen til betaling af den  

 beregnede årsrate, ansættes på grundlag af værdien på udtagelsestidspunktet,  

 jf. § 11, stk. 1, i bek. nr. 1 af 2. jan. 1995. Ved opgørelsen medregnes de  

 vedhængende renter.
Pengeinstituttet skal efter bekendtgørelsens § 11, stk.  

 2, sælge værdipapirer under ordningen i nødvendigt omfang, hvis der ikke på  

 den i forbindelse med rateordningen oprettede indlånskonto er tilstrækkelige  

 kontantbeløb til indeholdelse af A-skat ved rateudbetalingen.
Ved død Rateudbetalingen skal påbegyndes ved kontohaverens død, uanset om  

 kontohaveren afgår ved døden før det fyldte 60. år.
Er der ikke ved  

 kontohaverens død truffet valg af udbetalingsforløb efter lovens § 11 A, stk.  

 2, skal valget foretages af den, der er begunstiget ifølge aftalen om  

 rateopsparingen, jf. § 8, stk. 2, i bek. nr. 1 af 2. jan. 1995.
Ved separation og skilsmisse Se afsnit A.C.1.8.
Om den skatte- og afgiftsmæssige behandling iøvrigt af udbetalinger fra  

 ordningen, se afsnit A.C.1.4 og afsnit A.C.1.9.Overgangsratep ensionsordning Se Ligningsvejledning 1990, afsnit I. 2.7.11., s. 554. Ligningsrådet fandt  

 i TOLD-SKAT Nyt 1992.15.452 (TfS 1992, 411), at overgangsbestemmelsen i § 4 i  

 lov nr. 148 af 19. mar.1986 er til hinder for, at der af et påtænkt indskud  

 på en ratepensionsordning svarende til 3 års aftalt løbende præmie kunne  

 fradrages (privat ordning) henholdsvis bortses fra (ordning i  

 ansættelsesforhold) mere end svarende til differencebeløbet mellem det  

 oprindeligt aftalte bidrag til kapitalpension og det efterfølgende  

 gennemførte maksimale bidrag til kapitalpension 25.000 kr. (reg.).
A.C.1.2.4 Kapitalforsikring og opsparing i pensionsøjemed (skattekode 03  

 og 08, 14 og 15) A.C.1.2.4.1 Indledning En kapitalpensionsordning kan enten etableres som en forsikringsordning  

 (kapitalforsikring i pensionsøjemed, jf.
PBL §§ 10-11) eller som en opsparing  

 i et pengeinstitut (opsparing i pensionsøjemed, jf.
PBL §§ 12-13).
 For begge ordninger gælder, at udbetalingen sker i form af et  

 éngangsbeløb.
Ordningerne kan oprettes såvel i som uden for ansættelsesforhold.
En  

 skatteyder, der tidligere har haft en kapitalpensionsordning som led i et  

 ansættelsesforhold, kan selv gå over til at indbetale til den bestående  

 ordning, uanset om ordningen eventuelt har været hvilende i nogle år, og  

 uanset om han i mellemtiden er fyldt 60 år, jf.
Skat 1986.9.562 (TfS 1986,  

 498), og cirkulære af 16. dec. 1986 pkt. 92. En arbejdstager, der har en  

 kapitalpensionsordning med sin arbejdsgiver, hvor maksimumbeløbet for  

 indbetalinger til kapitalpension efter PBL § 16, stk. 1 ikke er udnyttet, kan  

 oprette en privattegnet kapitalpensionsordning ved siden af  

 arbejdsgiverordningen, efter at han er fyldt 60 år, jf, Skat 1988.2.93 (TfS  

 1988, 59).
Fælles gælder det, at der er fastsat et maximum for indbetalinger, der kan  

 godkendes med skattemæssig virkning, jf. afsnit A.C.1.2.4.4. Inden for dette  

 maximum har arbejdstageren bortseelsesret for det indskudte beløb.
Er der  

 tale om en privat ordning, fragår beløbet - med visse begrænsninger - i  

 indskyderens personlige indkomst.
Endelig kan der knyttes en  

 invalidesumsforsikring til kapitalpensionsordninger, jf. afsnit A.C.1.2.4.2.
A.C.1.2.4.2 Invalidesumsforsikring Der er mulighed for til en kapitalpensionsordning at knytte en  

 invalidesumsforsikring, der udbetales ved en varig nedsættelse af  

 erhvervsevnen med 2/3 eller mere, jf.
PBL § 10, stk. 2, og § 12, stk. 2.
 En invalidesumsforsikring er en ren risikoforsikring, der kun kommer til  

 udbetaling i tilfælde af, at forsikrede bliver invalid inden det aftalte  

 udbetalingstidspunkt for kapitalpensionsordningen.
 Invalidesumsforsikring, der oprettes i tilknytning til en  

 kapitalpensionsordning, er omfattet af PBL's afsnit 1. Tegnes en  

 invalidesumsforsikring uden tilknytning til en kapitalpensionsordning, er den  

 omfattet af PBL's afsnit II, hvor den behandles efter reglerne for en syge-  

 og ulykkesforsikring.
Præmierne til en invalidesumsforsikring indgår i det beløb, der maximalt  

 kan anvendes til en kapitalpensionsordning, jf.
PBL § 16 og afsnit  

 A.C.1.2.4.4.
Når der er tegnet invalidesumsforsikring i tilknytning til en  

 kapitalforsikring eller opsparing i pensionsøjemed, kan invalidesummen  

 udbetales uafhængig af kapitalpensionen og den afgiftsberigtiges særskilt,  

 jf.
PBL § 25, nr. 3. PBL § 26, stk. 1, er udformet således, at udbetaling af  

 invalidesum ikke medfører samtidig pligt til at afgiftsberigtige den samlede  

 værdi af den pågældendes kapitalpensionsordninger.
 Ejeren kan således fortsætte sin kapitalpensionsordning, uanset at  

 invalidesummen er udbetalt ham.
 Ønsker ejeren i tilfælde af invaliditet selve kapitalpensionsordningen  

 udbetalt, helt eller delvis, efter reglerne i lovens § 10, stk. 1, nr. 3,  

 eller § 12, stk. 1, nr. 3, sammenholdt med § 25, nr. 2, vil bestemmelserne i  

 lovens § 26 derimod medføre, at der skal betales afgift af hele ordningens  

 værdi, og at eventuelle andre kapitalpensionsordninger skal afgiftsberigtiges  

 samtidig.
 Ønsker ejeren kun en del af ordningen udbetalt, kan afgiftspligten dog  

 begrænses til denne del mod betaling af 60 pct. i afgift efter reglerne i  

 lovens § 28.
A.C.1.2.4.3 Præmier og bidrag Private ordninger Indbetalinger til en privat oprettet kapitalpensionsordning kan af ejeren  

 fradrages i hans personlige indkomst, jf. personskatteloven § 3, stk. 2, nr.  

 3, og PBL § 18, stk. 1.
Indskud på en forsikringsordning fradrages i forfaldsåret, medens indskud  

 på en opsparingsordning fradrages i det indkomstår, hvori indbetalingerne har  

 fundet sted.
Denne forskel skyldes, at der ved opsparingsordninger - i  

 modsætning til forsikringsordninger - ikke er et egentligt forfaldstidspunkt  

 for indbetalingerne.
Arbejdsgiverordninger Foretages indbetalingerne af arbejdgiveren, er der ifølge PBL § 19  

 bortseelsesret for de af arbejdsgiveren foretagne indbetalinger.  

 Indbetalingerne skal således ikke medregnes til arbejdstagerens  

 skattepligtige indkomst.
A.C.1.2.4.4 Maximering A.C.1.2.4.4.1 25.000 kr.-grænsen Iflg. maksimeringsreglerne i lovens § 16 kan der til kapitalforsikring og  

 opsparing i pensionsøjemed for et indkomstår i alt anvendes højst 25.000 kr.  

 for hver person.
Beløbet reguleres efter reguleringstallet i § 20 i  

 personskatteloven og udgør for indkomståret 1997 *32.200 kr.
Beløbsgrænsen på  

 25.000 kr. (reguleret) er som tidligere et samlet fradrag, der omfatter både  

 indbetalinger til kapitalforsikring og indbetalinger til opsparing i  

 pensionsøjemed og bidrag til engangsydelser fra pensionskasser, ligesom  

 beløbsgrænsen gælder samlet for pensionsordninger, der oprettes i og uden for  

 ansættelsesforhold.
Endelig omfatter beløbsgrænsen også indbetalinger til  

 invalidesumsforsikringer, der oprettes i tilknytning til kapitalpension.
Bonus, renter og arbejdsmarkedsbidrag Fuld udnyttelse ved kombination Ved opgørelse af maksimumbeløbet ses der bort fra tilskrivning af bonus og  

 renter mv.
Der ses endvidere bort fra det arbejdsmarkedsbidrag, som  

 pensionsinstituttet tilbageholder af arbejdsgiverens pensionsindbetaling, jf.  

 PBL § 16, stk. 2. Der kan indbetales til kapitalpensionsordning inden for de  

 nævnte grænser, selv om der tillige er oprettet rente- eller rateforsikring.  

 Det maksimale beløb kan indskydes, selv om forsikrede ikke har været  

 skattepligtig til Danmark i hele indkomståret, lsr. 1980.47.
Forsikringsselskaber, pensionskasser, pengeinstutter mv. skal hvert år  

 senest den 15. dec. underrette arbejdstageren om beløb, der stadigvæk er  

 mulighed for at fradrage indenfor maksimumfradraget, jf.
PBL § 16, stk. 3.
Ønsker en person at udnytte det maksimale fradrag (1997 *32.200 kr.), kan  

 han ved siden af arbejdsgiverordningen oprette en privat ordning, på hvilken  

 han kan indbetale forskellen mellem de af arbejdsgiveren indbetalte bidrag og  

 det maksimale bidrag.
Den private ordning kan i nævnte tilfælde oprettes  

 efter det fyldte 60. år, Skat 1988.2.93 (TfS 1988,59). Den pågældende kan dog  

 ikke vælge at indbetale differencen på selve arbejdsgiverordningen.
De 2  

 ordninger skal af hensyn til forskellen i den skattemæssige behandling af  

 indskuddene (bortseelsesret for arbejdsgiverbidrag contra fradrag i den  

 personlige indkomst for egne bidrag) holdes adskilt.
Dette er dog ikke til  

 hinder for, at arbejdstageren, for eksempel efter fratræden, selv kan  

 fortsætte indbetalingerne til den tidligere arbejdsgiverordning.
Der er  

 heller ikke noget til hinder for, at en privat tegnet kapitalpension senere  

 kan inddrages som led i en pensionsordning med en arbejdsgiver.
Af hensyn til  

 kontrollen med indbetalingerne er det pålagt forsikringsselskaber og  

 pengeinstitutter mv. at give alle kapitalpensionsaftaler påtegning om,  

 hvorvidt de er oprettet som led i en pensionsordning med en arbejdsgiver,  

 eller om de er oprettet privat.
Det er endvidere pålagt forsikringsselskaber  

 og pengeinstitutter mv. at give aftalerne påtegning om ændringer heri, jf. §  

 4 i bekendtgørelse nr. 1 af 2. jan. 1995.
A.C.1.2.4.4.2 Overskridelse af 25.000 kr.-grænsen (1997 *32.200 kr.) Hvis der i 1997 indbetales et større beløb end 32.200 kr. til  

 kapitalpension for arbejdstageren, skal det overskydende beløb medregnes ved  

 opgørelsen af arbejdstagerens skattepligtige indkomst for det pågældende  

 indkomstår som personlig indkomst, jf.
PBL § 21, 1. pkt.
For private  

 ordninger mistes fradragsretten for bidrag udover 32.200 kr.-grænsen.
Der er  

 dog i begge situationer mulighed for tilbagebetaling efter bestemmelsen i  

 lovens § 21 A, stk. 2, jf. afsnit A.C.1.2.4.4.3.
Ved beregning af 32.200 kr.-grænsen medregnes bidrag til  

 arbejdstagerordninger, private ordninger og invalidesumsforsikring samt  

 bidrag til engangsydelser fra en pensionskasse, jf. § 29 A, stk. 2.  

 Overskrider de samlede indbetalinger for en ejer, der både har en ordning som  

 led i et ansættelsesforhold og en privat ordning, 32.200 kr., reduceres det  

 fradragsberettigede bidrag til den private ordning til differencen mellem  

 arbejdsgiverens bidrag fratrukket arbejdsmarkedsbidrag og 32.200 kr., jf.
PBL  

 § 18, stk. 2, 2. pkt.
A.C.1.2.4.4.3 Tilbagebetaling ved overskridelse af 25.000 kr.-grænsen  

 (1997 *32.200 kr.) Overskrides 32.200 kr.-grænsen i 1997 har ejeren ikke krav på  

 tilbagebetaling af det for meget indskudte beløb, jf.
PBL § 21 A, stk. 2. Han  

 har dog mulighed for, efter ansøgning til kommunens skatteforvaltning, at  

 opnå dispensation til tilbagebetaling af det overskydende beløb.
For  

 arbejdsgiverordninger udgør det overskydende beløb differencen mellem  

 bruttoindbetalingen fratrukket arbejdsmarkedsbidrag og maksimumfradraget (som  

 er ekskl. arbejdsmarkedsbidrag). Dispensationsbestemmelsen bør praktiseres  

 meget lempeligt.
Det gælder også, selv om fejlen måske forholdsvis let kunne  

 være undgået, eller den skyldes mangelfuldt kendskab til reglerne, medmindre  

 det må antages, at der er tale om bevidst parkering af penge i en  

 kapitalpensionsordning.
Klage over kommunens afgørelse kan indbringes for den regionale told- og  

 skattemyndighed.
I Københavns og Frederiksberg kommuner kan kommunens  

 afgørelse påklages til Told- og Skatteregion København 2 (Nord) henholdsvis  

 Told- og Skatteregion København 3 (Nordvest).
 Told- og skatteregionernes afgørelser kan ikke indbringes for anden  

 administrativ myndighed, jf. skatteministeriets bek. nr. 527 af 167. jun.  

 1996, § 3 og § 12.
A.C.1.2.4.4.4 Fradraget skal kunne rummes i personlig indkomst Indenfor 32.200 kr.-grænsen i 1997 gælder, at det indbetalte beløb - både  

 for så vidt angår indbetalinger til arbejdsgiverordninger og for så vidt  

 angår indbetalinger til private ordninger - skal kunne rummes i ejerens  

 personlige indkomst, jf.
PBL § 18, stk. 2.
 Den personlige indkomst opgøres efter reglerne i PSL § 3, det vil sige, at  

 præmier og bidrag til andre pensionsordninger end kapitalpensionsordninger  

 fradrages fuldt ud ved opgørelsen af den personlige indkomst.
Kapitalpensionsbidraget skal kunne rummes i den således opgjorte  

 personlige indkomst.
Opgørelsen foretages inden anvendelse af reglerne om  

 overførsel/fremførsel af negativ personlig indkomst.
Der henvises i øvrigt  

 til skd.cirk. af 16. dec. 1986, pkt. 93-96 samt 98 og 99.
Virksomhedsunderskud efter VSL § 13, stk. 3, dvs. den del af årets  

 virksomhedsunderskud, der ikke har kunnet fradrages i opsparet overskud eller  

 ægtefællernes kapitalindkomst, anses for en del af opgørelsen af  

 nettoresultatet af den personlige indkomst efter PSL § 3. Fradrag for  

 indbetalte kapitalpensionsbidrag kan derfor kun ske i det omfang, fradraget  

 kan rummes i den således opgjorte personlige indkomst, jf.
Skat 1990. 10.797  

 (TfS 1990,459).
Såfremt virksomhedsunderskud overføres til ægtefællen i medfør af VSL, jf.  

 PSL, foretages fradrag for ægtefællens indbetaling af kapitalpensionsbidrag  

 før overførsel af underskud fra den skattepligtige, jf. skd. cirk. af 16.  

 dec. 1986, pkt. 93, 2. afsnit.
Herved sikres, at den skattepligtiges  

 underskud ikke også begrænser ægtefællens fradrag for bidrag til  

 kapitalpension.
Hvor et i medfør af PSL fremført virksomhedsunderskud overstiger det  

 følgende års overskud, foretages fradrag for indbetaling til kapitalpension  

 før fremførsel af virksomhedsunderskud under hensyn til, at det fremførte  

 underskud allerede i tidligere år har begrænset den pågældendes mulighed for  

 fradrag for bidrag til kapitalpension, jf.
Skd.cirk. af 16. dec. 1986, pkt.  

 93, 2. afsnit.
A.C.1.2.4.4.5 Overskridelse af den personlige indkomst Privat ordning Personer, der har oprettet en privat tegnet ordning, kan herefter ikke  

 opnå fradrag for indbetalinger, der overstiger den personlige indkomst i det  

 pågældende indkomstår.
Er der i 1997 indbetalt 32.200 kr., og den personlige  

 indkomst uden fradrag for kapitalpensionsbidraget udgør 10.000 kr., kan der  

 kun opnås fradrag for 10.000 kr. af indskuddet, og den personlige indkomst  

 bliver 0. Det overskydende beløb kan heller ikke umiddelbart overføres som  

 indskud i det følgende år, men det kan kræves tilbagebetalt, jf. nedenfor.  

 Fradraget for de resterende 22.200 kr. går tabt, idet beløbet hverken kan  

 overføres til fradrag ved indkomstopgørelsen for den pågældendes eventuelle  

 ægtefælle eller fremføres til fradrag i senere indkomstår.
Fradraget kan  

 således ikke gøre den personlige indkomst negativ eller forøge et  

 skattemæssigt underskud, jf PBL § 18, stk. 2.
Arbejdsgiverordning For personer, der har oprettet en kapitalpension som led i en  

 pensionsordning med en arbejdsgiver, gælder i princippet samme regler, jf.  

 PBL § 21. Det gør dog en forskel i disse tilfælde, at indbetalingerne til en  

 arbejdsgiverordning holdes uden for arbejdstagerens skattepligtige indkomst  

 efter reglerne i PBL § 19. Det medfører, at pensionsbidrag inden for 32.200  

 kr.-grænsen i 1997 normalt vil kunne rummes i arbejdstagerens personlige  

 indkomst, da bidraget i realiteten er en lønindtægt for arbejdstageren, der  

 modsvares af et fradrag af samme størrelse.
Kravet om, at bidraget skal kunne  

 rummes i den personlige indkomst, bliver derfor kun aktuelt i tilfælde, hvor  

 arbejdstagerens personlige indkomst er negativ.
Dette vil kunne forekomme,  

 hvis arbejdstageren ved siden af ansættelsesforholdet driver en selvstændig  

 virksomhed, der giver underskud eller privat har foretaget indbetaling til  

 pensionsordning med løbende udbetalinger eller en ratepension, som medfører  

 et fradrag, der overstiger den personlige indkomst.
Er arbejdstagerens personlige indkomst negativ, skal en til det negative  

 beløb svarende del af pensionsbidraget medregnes ved arbejdstagerens  

 indkomstopgørelse, jf.
PBL § 21, 2. pkt.
Herved udlignes det fradrag,  

 arbejdstageren indirekte har fået gennem bortseelsesretten, således at der  

 skattemæssigt bliver ligestilling mellem arbejdstageren og den, der har en  

 privat tegnet ordning.
Er pensionsbidraget i 1997 for eksempel 32.200 kr., og  

 arbejdstagerens personlige indkomst er minus 10.000 kr., skal indkomsten  

 forhøjes med 10.000 kr. til 0. Det overskydende beløb på 22.200 kr. er i  

 realiteten en lønindtægt, der modsvares af et fradrag af samme størrelse.
Det  

 beløb, der for arbejdstagerens vedkommende kan tilbagebetales efter PBL § 21  

 A, er herefter 10.000 kr., hvormed den skattepligtige indkomst er blevet  

 forhøjet, jf. afsnit A.C.1.2.4.4.6. Se i øvrigt skd.cirk. af 16. dec. 1986,  

 punkt 94.
A.C.1.2.4.4.6 Tilbagebetaling ved overskridelse af den personlige indkomst I de tilfælde, hvor bidraget i 1997 ligger indenfor 32.200 kr.-grænsen,  

 men samtidig overstiger den pågældendes personlige indkomst, er der i PBL §  

 21 A, stk. 1, givet mulighed for at få det overskydende beløb udbetalt.
I  

 modsætning til ovenfor under afsnit A.C.1.2.4.4.3 om overskridelse af 25.000  

 kr.-grænsen, har ejeren - hvis ordningen er privat - krav på at få det for  

 meget indbetalte beløb udbetalt.
Er ordningen led i et ansættelsesforhold,  

 har arbejdstageren ligeledes krav på udbetaling i det omfang, indbetalingerne  

 medregnes i arbejdstagerens indkomstopgørelse efter PBL § 21, 2. pkt., og  

 arbejdsgiveren samtykker i udbetalingen.
I dette tilfælde medregnes  

 indbetalingerne ud over den personlige indkomst med nettobeløbet (ekskl.  

 arbejdsmarkedsbidrag) i indkomsten.
Det udbetalte beløb skal derfor svare til  

 dette beløb.
Bestemmelsen er også fundet anvendelig på en skatteyder, der alene havde  

 været begrænset skattepligtig af renter fra kilder her i landet og følgelig  

 ikke havde haft skattepligtig personlig indkomst, TOLD-SKAT 1993.6.275 (TfS  

 1993,166). Er der indbetalt til flere ordninger, kan der fra hver enkelt  

 ordning højst tilbagebetales et beløb, der svarer til det indbetalte beløb i  

 det pågældende indkomstår.
Påløbne renter tilbagebetales ikke.
Påløbne renter  

 kan dog udbetales sammen med indskuddet, når renterne udgør indtil 500 kr. og  

 ordningen ophæves i sin helhed, jf.
PBL § 21 A, stk. 3. Anmodning om  

 tilbagebetaling skal fremsættes overfor vedkommende pensions- eller  

 pengeinstitut ved udfyldelse af skema nr. 07.017 (tidl S 532).
A.C.1.2.4.5 Beskatning ved normal udbetaling Ved udbetaling af kapitalforsikring og opsparing i pensionsøjemed ved  

 pensionsbegivenhedens indtræden skal der svares afgift med 40 pct. af den  

 samlede værdi af alle ejerens kapitalforsikringer og opsparingsordninger i  

 pensionsøjemed, PBL §§ 25, 26 og 26 A.
Af de nedenfor i pkt. c. og f.  

 omhandlede ordninger svares dog afgift med 40 pct. alene af det udbetalte  

 beløb.
 Ved ændring af pensionsbeskatningsloven i dec. 1979 og marts 1980 blev  

 afgiften forhøjet fra 25 til 40 pct., således at der for ordninger oprettet  

 efter 1. jan. 1980 svares en afgift på 40 pct. i følgende tilfælde:
a. ved udbetaling til ejeren efter det fyldte 60. år eller den lavere  

 pensionsalder, der måtte være godkendt af Ligningsrådet, men inden hans  

 fyldte 70. år eller første policedag herefter, b. ved udbetaling til ejeren efter indtruffen invaliditet, som berettiger  

 ham til at oppebære højeste eller mellemste førtidspension efter reglerne i  

 lov om social pension eller til at få forsikringssummen udbetalt i medfør af  

 policens bestemmelser om udbetaling ved invaliditet (se skd. 34.269 om  

 udbetaling fra en kapitalforsikring uden tilknyttet invaliderente), Det bemærkes, at udbetaling fra en opsparingsordning mod erlæggelse af 40%  

 i afgift, i tilfælde af indtruffen invaliditet alene kan ske efter modtaget  

 dokumentation for tilkendt mellemste eller højeste førtidspension.
 Adgangen til at ophæve kapitalpensionsordningen til lav afgift er betinget  

 af, at kontohaveren bliver varigt uarbejdsdygtig efter kontoens oprettelse.  

 En dokumenteret forværring af kontohaverens invaliditetstilstand efter  

 kontoens oprettelse vil kunne begrunde ophævelse af ordningen.
 Fortsætter invalidepensionisten med at indbetale til sin  

 kapitalpensionsordning efter, denne er blevet berettiget til højeste eller  

 mellemste førtidspension, skal hævninger på ordningen opfattes som ophævelse  

 i utide med de deraf følgende afgiftsmæssige konsekvenser.
c. ved udbetaling af invalidesum fra tilknyttet invalidesumsforsikring som  

 nævnt i punkt 1.2.4.2, eller d. ved ejerens død, e. ved ejerens fyldte 70. år eller første policedag herefter, f. ved udbetaling til en frasepareret eller fraskilt ægtefælle eller  

 eventuelle begunstigede efter dennes død, når ordningen er udloddet til  

 ægtefællen efter § 30, stk. 2 eller stk. 3, og udbetales i overensstemmelse  

 med udbetalingsvilkårene.   

 40 pct.-afgiften efter pkt. a.-b. og d.-e. skal som nævnt svares af den  

 samlede værdi af ejerens kapitalforsikringer og opsparinger i pensionsøjemed  

 jf.
PBL § 26. Hvis der i et tilfælde som nævnt ovenfor under a. eller b. kun  

 udbetales en del af denne værdi, kan ejeren vælge at lade afgiften beregne af  

 de udbetalte beløb, og svare afgift på 60 pct. heraf efter PBL § 28, jf. lsr.  

 1983.115. Bestemmelsen om 60 pct.'s afgift har virkning for ophævelse, hvor  

 aftale herom er indgået den 9. maj 1995 eller senere.
Kravet om, at samtlige kapitalpensionsordninger skal afgiftsberigtiges  

 samtidig har til formål at sikre, at pensionsopsparingen er til stede på  

 pensioneringstidspunktet.
Reglerne om invalidesumsforsikring sikrer, at der  

 både kan være midler til stede ved indtruffet invaliditet og ved senere  

 alderspensionering.
 Kravet bevirker, at kapitalforsikringer, der ifølge vilkårene kun kan  

 hæves ved opnået alder eller død også skal afgiftsberigtiges i tilfælde af,  

 at ejeren ophæver andre kapitalpensionsordninger som følge af indtruffet  

 invaliditet.
 Dette gælder selv om forsikringen indeholder en præmiefritagelsesklausul,  

 der ikke kan udnyttes efter afgiftsberigtigelsen og selv om forsikrede derved  

 mister sin dødsfaldsdækning.
 Hvor Ligningsrådet har godkendt en lavere pensionsalder end 60 år (se  

 afsnit A.C.1.2, note 5), finder reglen om, at den samlede værdi af ejerens  

 kapitalpensionsordninger skal afgiftsberigtiges samtidig, kun anvendelse for  

 ordninger, der omfattes af godkendelsen.
Hvis f.eks. en skatteyder med en godkendt pensionsalder på 55 år har  

 etableret 2 kapitalpensionsordninger, der omfattes af Ligningsrådets  

 tilladelse til at få disse udbetalt ved det 55. år, skal disse 2 ordninger  

 afgiftsberigtiges samtidig.
Hvis der i denne situation kun udbetales en del  

 af den samlede værdi, skal der svares afgift efter ovennævnte regler.
Har den samme skatteyder derimod etableret én  

 kapitalpensionsordning med et udbetalingstidspunkt ved det 55. år, og med den  

 anden arbejsgiver en ordning med et udbetalingstidspunkt ved det 60. år (som  

 ikke omfattes af Ligningsrådets godkendelse), kan førstnævnte ordning udbetales ved det 55.  

 år mod normalafgift.
 Hvis ejeren af en kapitalforsikring eller opsparing i pensionsøjemed også  

 har andre kapitalpensionsordninger, skal der foretages afgiftsberegning efter  

 a og b af samtlige kapitalpensionsordninger senest ved udgangen af det  

 kalenderår, hvori den eller de første kapitalforsikringer eller  

 opsparingsordninger er udbetalt, hvis ejeren ikke vælger at afgifsberigtige  

 med 60 pct efter PBL § 28. Efter fristens udløb skal de ophævede ordninger  

 afgiftsberigtiges efter § 28.
 Reglerne har i denne formulering virkning for tilfælde, hvor den først  

 ophævede kapitalpensionsordning er ophævet den 9. maj 1995 eller senere, jf.  

 lov nr. 431 af 14. jun. 1995, § 3, stk. 5.
 Som følge af at et stigende antal personer er omfattet af en kollektiv  

 kapitalpensionsordning, som er indflettet i pensionsvilkårene på en sådan  

 måde, at der ikke er åbenbart for medlemmet, at der er tale om  

 kapitalpension, er der i § 26, stk. 3 indsat en dispensationsadgang.
 Herefter kan skatteministeren dispensere fra kravet om 60 pct.s-afgift af  

 den først ophævede ordning, selv om den eller de øvrige ordning(er) først  

 afgiftsberigtiges efter fristens udløb.
 Efter sagsudlægningsbekendtgørelse *nr. 653 af 14. aug. 1997* træffer  

 told- og skatteregionen afgørelse om dispensationen med påklage til Told- og  

 Skattestyrelsen.
Ved afgørelsen skal det vurderes, om det må anses for undskyldeligt, at  

 den eller de øvrige ordninger ikke er blevet afgiftsberigtiget i tide.
Der  

 skal lægges vægt på, om ejeren kendte eller burde kende til, at han eller hun  

 havde mere end én kapitalpensionsordning.
Dispensation kan således kun forventes givet i tilfælde, hvor den ikke  

 afgiftsberigtigede ordning er en mindre del af en kollektiv pensionsordning,  

 hvori der også indgår andre elementer end kapitalpensionselementet.
Det må  

 derudover godtgøres af ejere, at der ikke fra pensionsinstituttets side er  

 ydet tilstrækkelig vejledning med hensyn til sammensætningen af  

 pensionsordningen.
 Dispensationsadgangen har med, §§ 3 og 4, i lov nr. 431 af 14. jun. 1995  

 (orlovsfinansiering) fået virkning for kapitalpensionsordninger, der er hævet  

 fra den 1. jan. 1992 og senere i den udstrækning ejeren ikke kan antages at  

 have været vidende om, at han eller hun ejer en kapitalforsikring eller  

 opsparing i pensionsøjemed, som ikke er blevet hævet.
 Afgiften skal erlægges, uanset om ejeren har været skattepligtig her til  

 landet i den periode, hvor indbetalingerne har fundet sted, PBL § 32, stk. 1.
 Se afsnit A.C.1.9.
 *I medfør af PBL § 38 er pensionsinstitutterne forpligtet til på vegne af  

 den afgiftspligtige at tilbageholde samt indbetale afgiften til statskassen,  

 hvilket skal ske inden 1 måned efter kendskab til afgiftspligten.
Pensionsinstitutterne er umiddelbart ansvarlige for manglende beløb.
Se  

 endvidere TfS 1997, 180.* I lsr. 1972.79 er der truffet afgørelse vedrørende beskatning ved  

 udbetaling fra en kapitalforsikring, der er kombineret med en sygeerstatning.  

 Ved sygdom eller skade udbetales en løbende, livsbetinget ydelse, medens der  

 ved varig uarbejdsdygtighed udbetales en kapitalerstatning.
Udbetalt  

 sygeerstatning fradrages ved udbetaling af kapitalerstatningen.  

 Landsskatteretten statuerede, at de udbetalte sygeerstatningsbeløb var  

 indkomstskattepligtige, idet beløbene ikke kunne anses som acontoudbetalinger  

 på kapitalerstatningen.
Se også skd. 30.253. I denne sag kunne der ske forlods udbetaling af  

 forsikringssummen efter en livs- og invaliderenteforsikring, når forsikrede  

 ramtes af stedsevarende 2/3 invaliditet, sådan at invaliderentens årsbeløb  

 reduceredes med et beløb svarende til helårsrenten af den forlods udbetalte  

 sum.
En sådan forlodsudbetaling kan kun afgiftsberigtiges med normalafgiften  

 på 25 hhv. 40 pct., for så vidt angår den del af beløbet, der hidrører fra  

 kapitalforsikringen, medens den del, der tilvejebringes ved reduktion af  

 invaliderentens årsbeløb, skal afgiftsberigtiges med 40 pct., ligesom der  

 skal svares indkomstskat efter PBL § 48. Med virkning fra 9. maj 1995  

 beregnes der en samlet afgift på 60 pct.
 En arbejdstager havde en kapitalpension fra før 1958, hvorpå der siden  

 1972 var blevet indbetalt stigende bidrag samt 2 yderligere  

 kapitalpensionsordninger, oprettet efter 1. jan. 1972. De 2 ordninger  

 oprettet efter 1972 samt de forøgede indbetalinger til ordninger fra før  

 1958, skulle afgiftsberigtiges med normalafgift ved det fyldte 70. år, medens  

 ordningen fra 1958 kunne fortsætte til arbejdstageren fratrådte sin stilling,  

 skd. 64.46.
Overgangsregler for ordninger fra før 1980 - procentsatser Ved lovændringen i dec. 1979 og marts 1980 blev der indført  

 overgangsregler for kapitalpensionsordninger oprettet før 1980 (§§ 26 A og  

 27).
For ordninger, oprettet i perioden 1. jan. 1958 til 31. dec. 1979, svares  

 en afgift på 40 pct. af den del af udbetalingen, der hidrører fra  

 indbetalinger der forfaldt efter 31. dec. 1979 og vedrører tiden efter denne  

 dato.
Endvidere skal der beregnes 40 pct. i afgift af rentetilskrivninger  

 mv., der foretages efter 1. jan. 1980 vedrørende de før denne dato opsamlede  

 midler, mens der af den øvrige del af udbetalingen svares en afgift på 25  

 pct.
 I forbindelse med lovændringen blev det pålagt pengeinstitutter,  

 forsikringsselskaber mv. at opgøre ordningens værdi pr. 31. dec. 1979.  

 Specielt for kapitalopsparingsordninger gælder, at værdipapirer under  

 ordningen opgøres til kursen pr. 31. dec. 1979. Obligationer skal dog optages  

 i opgørelsen til kurs 75, såfremt kursværdien var lavere end 75.
For ordninger, oprettet før 1.jan. 1958, foretages en opgørelse af  

 ordningens værdi pr. 31. dec. 1979 og denne del kan ved pensionsalderens  

 indtræden udbetales afgiftsfrit.
Såfremt der til en sådan ordning er sket en  

 forøgelse af indbetalingerne efter 1. jan. 1972, dvs. at de årlige  

 indbetalinger overstiger det største beløb, der er indbetalt i et af årene  

 1969, 1970 og 1971 skal den del af udbetalingen, der hidrører fra denne  

 forøgelse dog afgiftsberigtiges med 25 pct.
Indbetalinger, der foretages  

 efter 1. jan. 1980 skal afgiftsberigtiges med 40 pct., ligesom  

 rentetilskrivninger mv. til de før 1. jan. 1980 opsamlede midler også skal  

 afgiftsberigtiges med 40 pct.
Der bortses dog fra rentetilskrivninger mv. til  

 beløb, der hidrører fra arbejdstagerens egne indbetalinger før 1. jan. 1972.  

 Til brug ved beregningen af disse beløb, har Skattedepartementet erklæret sig  

 indforstået med, at pengeinstitutterne betragter halvdelen af kontienes  

 indestående pr. 1. jan. 1972 som hidrørende fra arbejdstagerbidrag.
 Skattedepartementet har endvidere tiltrådt, at pengeinstitutterne ved  

 rentefremføringen fra 31. dec. 1971 til 31. dec. 1979 af den del af kontienes  

 indestående, der herefter betragtes som arbejdstagerbidrag, anvender en  

 rentesats svarende til gennemsnittet for denne periode af Københavns  

 fondsbørs' totale obligationsrentegennemsnit ultimo de enkelte år.
 Det samme gælder kapitalpensionsfonds, der er godkendt i medfør af PBL §  

 12, skd. 56.41, og ligeledes kapitalforsikringer i pensionsøjemed, skd.  

 58.-266.
Afgiftsberigtigelse skal senest ske ved arbejdsforholdets ophør efter det  

 fyldte 70. år, (smh. ovenfor under e), jf.
PBL § 27, stk. 1, nr. 1.
 Ved udbetaling af en kapitalpensionsordning, der omfattes af  

 overgangsreglerne, til en kvindelig arbejdstager ved arbejdsforholdets ophør  

 på grund af indgåelse af ægteskab, skal der betales afgift efter reglerne om  

 afgiftsberigtigelse ved normal udbetaling.
 Når en kapitalpensionsordning var afgiftspligtig efter RFL § 6, c (dvs.  

 andre ordninger end »gamle« kapitalpensionsordninger), skal der ved  

 afgiftsberegningen bortses fra den del af udbetalingen mv., der hidrører fra  

 arbejdtagerens egne bidrag før 1. jan. 1972 ligesom der heller ikke skal  

 beregnes afgift af rentetilskrivninger mv. efter 31. dec. 1979 til disse  

 bidrag.
En »gammel« kapitalpensionsordning, dvs. en ordning, hvori  

 arbejdstageren er indtrådt før 1. jan. 1958, kan udbetales i de tilfælde, der  

 er nævnt ovenfor under a.-b. og d.-f.
Endvidere kan udbetaling ske ved  

 fratræden før det fyldte 60. år, når arbejdstageren inden 3 måneder efter  

 fratrædelsen forlanger »afgiftsberigtigelse«, idet  

 afgiftsberigtigelse i PBL § 27 i denne forbindelse blot skal forstås således,  

 at der gennem indgivelse af afgiftsanmeldelse sker en skattemæssig frigivelse  

 af midlerne.
En sådan »afgiftsberigtigelse« skal omfatte samtlige  

 gamle pensionsordninger, som arbejdstageren måtte have.
Afgiftsfriheden for  

 »gamle« pensionsordninger omfatter også indbetalinger efter 1. jan.  

 1972.
 Hvis der i ovennævnte tilfælde er sket en forøgelse af indbetalingerne  

 efter 1. jan. 1972, dvs., at de årlige indbetalinger overstiger det største  

 beløb, der er indbetalt i et af årene 1969, 1970 og 1971, sker  

 afgiftsberigtigelse som nærmere omtalt under det følgende afsnit A.C.1.2.4.6.
 En forlængelse af indbetalingsperioden kan ikke sidestilles med en  

 forøgelse af indbetalingerne, idet der herved forstås den forøgelse, der sker  

 ved, at indbetalingerne efter 1971 overstiger det største beløb, der er  

 indbetalt i et af de 3 sidste år før lovens ikrafttræden.
 Nedenfor er afgiftssatserne ved normal udbetaling fra  

 kapitalpensionsordninger vist i skemaform.
1) Hvis arbejdstageren den 31. dec. 1979 var fyldt 60 år eller havde  

 opnået en lavere pensionsalder, der er godkendt af Ligningsrådet, eller hvis  

 han opfyldte betingelserne for at få policen eller kontoen udbetalt på grund  

 af invaliditet, skal der ikke betales 40 pct. af hele rentetilvæksten.
I  

 disse tilfælde skal 40 pct. afgift kun betales af den del af udbetalingen,  

 der hidrører fra betalinger efter 31. dec. 1979 og fra rentetilvækst til  

 disse indbetalinger, medens de tidligere regler anvendes på forsikringens  

 værdi pr. 31. dec. 1979 og senere rentetilvækst til denne del, jf.
PBL § 26A,  

 stk. 4 (25 pct.) 2) Der skal ved afgiftsberegningen bortses fra summen af arbejdstagerens  

 egne indbetalinger før 1. jan. 1972 samt værditilvækst heraf i hele perioden.
 3) Forøgelse af indbetalinger og tilvækst heraf: 25 pct.
Afholdelse af orlov Personer, der i henhold til lov om orlov, jf.
Arbejdsministeriets lovbkg.  

 nr. 5 af 8. jan. 1996, har fået bevilliget orlov til uddannelse, børnepasning  

 eller sabbat, kan til supplerende finansiering af afholdelsen af orloven,  

 helt eller delvist ophæve deres kapitalforsikring eller opsparing i  

 pensionsøjemed.
Der henvises til PBL § 20 A, der er indsat ved lov nr. 431 af 14. jun.  

 1995 (orlovsfinansiering m.v.) Udbetalinger efter § 20 A medregnes i ejerens skattepligtige indkomst som  

 personlig indkomst, jf.
PBL § 20, stk.1, nr. 5. Beløbet er i medfør af  

 kildeskattebekendtgørelsens § 20, nr. 19, gjort til A-indkomst.
 PBL § 20 A har virkning fra og med den 1. jul. 1995, men kan dog efter  

 arbejdsformidlingens tilladelse finde anvendelse fra den 1. jan. 1995.
 I tilknytning til loven har Arbejdsministeriet udstedt bek. nr. 532 af 28.  

 jun. 1995.
Det fremgår heraf bl.a., at ansøgning om orlov indgives til  

 Arbejdsformidlingen og vedlægges særskilt bilag vedr. ophævelse af  

 kapitalpensionsordningen.
Bilaget skal bl.a. angive den hidtidige  

 gennemsnitlige månedlige indkomst, beregnet på grundlag af indkomsten i de  

 seneste 3 måneder forud for orlovsansøgningens indgivelse.  

 Pensionsinstituttet skal på baggrund af de afgivne oplysninger beregne det  

 hæveberettigede beløb.
 Beløbet kan højst udgøre forskellen mellem den hidtidige indkomst og  

 orlovsydelsen, og beregnes i forhold til det tidsrum, i hvilket orloven  

 løber.
Pensionsinstituttet indeholder A-skat i det hævede beløb.
Beløbet kan  

 udbetales som et engangsbeløb.
 Er der hævet mere end det hæveberettigede beløb, vil det overskydende  

 beløb være undergivet beskatningsreglerne ved ophævelse i utide, jf. nedenfor  

 A.C.1.2.4.6.
A.C.1.2.4.6 Beskatning ved ophævelse i utide og dispositioner i strid med  

 pensionsformålet Ved udbetaling fra en kapitalforsikring og fra en opsparing i  

 pensionsøjemed i andre tilfælde end orlovsfinansiering og de ovenfor under  

 afsnit A.C.1.2.4.5. a.-f. nævnte tilfælde, jf.
PBL § 28, samt ved  

 overdragelse eller anden overførelse til eje eller pant eller ved andre  

 dispositioner mv., der medfører, at ordningen ikke længere opfylder  

 betingelserne i kap. 1, jf.
PBL § 30, skal der svares afgift jf. nedenfor.
 De nedenfor beskrevne regler har virkning for hel eller delvis ophævelse,  

 hvorom der er indgået aftale den 9. maj 1995 eller senere, jf. lov nr. 431 af  

 14. jun. 1995. For så vidt angår ordninger, de er ophævet før 9. maj 1995  

 henvises til LV94, Alm. del, afsnit A.C.1.2.4.6 og A.C.1.9.
Kapitalforsikring Af kapitalforsikring i pensionsøjemed svares afgift med 60 pct. af den del  

 af udbetalingen eller værdien, der hidrører fra indbetalinger, der forfaldt  

 efter 31. dec. 1971 og vedrører tiden efter denne dato, samt værditilvækst  

 efter 31. dec. 1971 vedrørende de før 1. jan. 1972 opsamlede beløb.
Af den  

 del af udbetalingen mv., der hidrører fra arbejdsgiverens bidrag, og som er  

 indbetalt før den 1. jan. 1972, svares afgiften alene med 25 pct.
Der skal  

 svares afgift med 25 pct., selv om der foreligger en kapitalpensionsordning,  

 hvori arbejdstageren er indtrådt før 1. jan. 1958, og som derfor havde været  

 delvis afgiftsfri ved normal udbetaling.
Den del af udbetalingen mv., der  

 hidrører fra arbejdstagerens egne bidrag til ordningen, og som er indbetalt  

 før 1.1. 1972, er helt afgiftsfri, ligesom der heller ikke skal svares afgift  

 af den værditilvækst, der tilskrives til disse bidrag efter 1. jan. 1980. Der  

 henvises til PBL §§ 28, 33 A og 34, stk. 3.
Kapitalopsparing Af kapitalopsparing i pensionsøjemed svares afgift med 60 pct. af  

 udbetalingen eller værdien.
Det afgiftspligtige beløb reduceres med summen af  

 de beløb, hvormed arbejdsstagerens egne årlige bidrag før 1.1. 1972 har  

 oversteget 350 kr., jf.
PBL §§ 28, 33 A og 34, stk. 4.
Ved udbetaling i henhold til § 27, stk. 1, nr. 3 (udbetaling fra en  

 ordning oprettet før 1. jan. 1958 ved fratræden af stilling hos  

 arbejdsgiveren før det fyldte 60. år) skal den del af ordningens værdi der  

 hidrører fra forøgede indbetalinger efter 1. jan. 1972 (jf. §§ 11 og 13)  

 afgiftsberigtiges efter ovenstående regler med 60 pct.
Der kan dog i stedet  

 oprettes en ny selvstændig police eller konto for den afgiftspligtige del,  

 således at denne kan opretholdes efter fratrædelsen på de hidtidige vilkår,  

 skd. 34.270.
 Afgiftspligten indtræder ved udbetalingen fra ordningen, uanset om kontoen  

 på et tidligere tidspunkt er opsagt til udbetaling, jf. ordlyden i PBL §§  

 25-29.
Ifølge PBL § 30, stk. 2, finder de foran omtalte regler ikke anvendelse,  

 når en kapitalpensionsordning eller en del af denne i forbindelse med skifte  

 af et fællesbo udloddes til den ene ægtefælle med respekt af  

 udbetalingsvilkårene mv. Ægtefællen er selvstændig afgiftspligtig af den  

 udloddede del.
Det samme gælder ved bosondring.
Det betragtes ikke som en  

 afgiftspligtig disposition, hvis ægtefællen efter udlodningen indsætter  

 begunstigede efter reglerne i PBL § 5, stk. 2 (forsikringsordningen) eller  

 efter reglerne i PBL § 12, stk. 1, nr. 4 (opsparingsordninger), jf.
PBL § 30,  

 stk. 2.
 Om udloddede pensionsordninger se afsnit A.C.1.8.
 Nedenfor er afgiftssatserne ved ophævelse i utide mv. af  

 kapitalpensionsordninger vist i skemaform.
 1. Der betales kun afgift af den del, der hidrører fra arbejdsgiverbidrag  

 før 1. jan. 1972.
 2. Hvis arbejdstageren selv har bidraget til en opsparing i pensionsøjemed  

 før 1972, skal der ikke betales afgift af summen af de beløb, hvormed hans  

 egne årlige bidrag før 1. jan. 1972 har oversteget 350 kr.
 3. Af kapitalforsikring skal dog ikke svares afgift af rentetilvækst efter  

 31. dec. 1979 til en arbejdstagers egne bidrag, der er indbetalt før 1. jan.  

 1972.
A.C.1.2.4.7 Renter og indfrielsesgevinster Der bortses ved indkomstopgørelsen fra tilskrivning af renter og fra  

 fortjeneste og tab ved indfrielse eller salg af værdipapirer, salg af  

 tegningsrettigheder, udlodning af likvidationsprovenu eller lignende, sålænge  

 indeståendet eller værdipapirerne er led i en opsparing i pensionsøjemed, PBL  

 § 45. Til gengæld skal der beregnes afgift med 60 pct., såfremt  

 udtrækningsgevinster på obligationer mv. udbetales til ejeren før frigivelsen  

 af kontoens indestående ved pensionering.
Hvis udbetaling fra en  

 kapitalforsikring ikke sker fuldt ud ved forsikringsbegivenhedens indtræden,  

 bliver rentetilvæksten af indeståendet skattepligtig efter PBL § 53 eller PBL  

 § 53 A (som kapitalindkomst), jf. afsnit A.C.2.3 og 2.4.
A.C.1.2.4.8 Overgangsregler Forsåvidt angår overgangsregler for arbejdstagere, der inden indkomståret  

 1987 er indtrådt i en kapitalpensionsordning henvises til Ligningsvejledning  

 1990, afsnit I 2.7.11, side 554 og afsnit A.C. 1.2.3.5.
A.C.1.3 Fælles fradrags- og bortseelsesregler for præmier, bidrag samt  

 kapitalindskud til pensionsordninger med løbende udbetalinger, rateforsikring  

 og rateopsparing A.C.1.3.1 Præmier og bidrag udenfor ansættelsesforhold Når en af de nævnte pensionsordninger er oprettet udenfor  

 ansættelsesforhold og indbetalingsperioden er 10 år eller mere, kan ejeren af  

 ordningen efter PBL § 18 ved opgørelsen af den personlige indkomst fradrage  

 de i indkomståret forfaldne præmier.
Indbetalinger til rateopsparinger  

 fradrages i det indkomstår, hvori indbetalingerne har fundet sted.
Præmier  

 til en pensionsordning med løbende udbetalinger, der betales af en hjælpe-  

 eller understøttelsesfond, der er godkendt efter PBL § 52 eller efter lov om  

 beskatningen af renteforsikringer, mv. § 21 kan dog ikke fradrages, jf.
PBL §  

 18.
Fradragsretten gælder kun for personer, der er fuldt skattepligtige her  

 til landet, jf.
PBL § 54.
 Hvis indbetalingerne til ordningen ikke overholdes, skal der eventuelt ske  

 regulering af indkomstansættelserne efter PBL § 18 A, se afsnit A.C.1.3.2.1.
I lsr 1985.138 havde et pensionskassemedlem ved opgørelsen af den  

 skattepligtige indkomst fradraget et »pensionsbidrag«, der var  

 finansieret ved fradrag i medlemmets præmiereserve.
Denne fremgangsmåde blev  

 anvendt, for at medlemmet, der var arbejdsløs, kunne bevare sin  

 pensionsdækning.
 Den stedfundne reduktion af pensionsdækningen kunne ikke sidestilles med  

 en indbetaling af pensionsbidrag, hvorfor fradrag blev nægtet.
 I et tilfælde, hvor ægtefællen fratrak de af hustruen til deres 2  

 rateforsikringer indbetalte præmier, idet denne ingen indtægter havde haft,  

 fandt landsskatteretten ikke grundlag for at tilsidesætte ordningerne som  

 faldende uden for PBL uanset hustruens foretagne gentagne hævninger fra de  

 omhandlede ordninger, jf. skat 1989.7.547 (TfS 1989, 456).
Der kan træffes aftale om løbende pristalsregulering af den fastsatte  

 årlige præmieindbetaling, jf.
PBL § 18, stk. 6.. Ved pristalsreguleringen kan  

 anvendes et pris- eller lønindeks beregnet og offentliggjort af Danmarks  

 Statistik.
PSL § 20 kan ikke anvendes i denne sammenhæng.
Præmiefluktuationer, der skyldes, at forsikringsselskabet anvender en  

 såkaldt naturlig præmie, eller som skyldes ændringer i den forsikrede gruppes  

 sammensætning mv.
Eventuelle forhøjelser ud over pristalsregulering omfattes  

 af reglerne om fordeling af fradragsretten, jf.
PBL § 18.
A.C.1.3.2 Kapitalindskud mv. uden for ansættelsesforhold Fradragsretten for kapitalindskud til en pensionsordning med løbende  

 udbetalinger eller til en rateforsikring eller rateopsparing i pensionsøjemed  

 skal efter PBL § 18 fordeles over en periode på 10 år, således at indskuddet  

 fradrages med 1/10 i indskudsåret og hvert af de følgende 9 år.
Om den skattemæssige behandling af arbejdstagers eget indskud i en  

 arbejdsgiverordning til forhøjelse af pensionsanciennitet, samt den  

 skattemæssige behandling af arbejdstagers fortsatte bidragsbetaling efter  

 fratræden af stilling, se skd. cirkulære af 16. dec. 1986, pkt. 13 samt pkt.  

 53 og 70, hvoraf fremgår, at den periode, hvor arbejdsgiveren har foretaget  

 indbetalingerne, medregnes til 10 års-perioden.
Hvis præmie- og  

 bidragsperioden for en pensionsordning med løbende udbetalinger, en  

 rateforsikring eller rateopsparing i pensionsøjemed er mindre end 10 år,  

 fordeles fradragsretten for det præmie- eller bidragsbeløb, der i alt skal  

 betales, med lige store beløb over en periode på 10 år.
Er der eksempelvis  

 tale om kvartårligt forfaldne præmier, kan der i år 1 imidlertid ikke  

 fradrages mere end svarende til den i dette år forfaldne præmie.
 Hvis præmierne (bidraget) forhøjes på et tidspunkt, hvor den resterende  

 præmiebetalingsperiode er under 10 år, fordeles fradraget for forhøjelsen på  

 tilsvarende måde over en periode på 10 år.
 Såfremt det samlede årlige fradrag, beregnet efter de nævnte regler udgør  

 et mindre beløb end 25.000 kr. (reg.) 32.200 kr. for 1997 kan skatteyderen  

 dog vælge at foretage et årligt fradrag på indtil 25.000 kr. (reg.) indtil  

 samtlige præmier og indskud er bragt til fradrag (opfyldningsfradrag), jf.  

 PBL § 18, stk. 5. Der kan dog i et indkomstår højst fradrages et beløb  

 svarende til forfaldne (for rateopsparing i pensionsøjemed indbetalte)  

 præmier (bidrag) og indskud, som ikke tidligere er fratrukket.
 Alle kapitalindskud og præmier med en betalingsperiode på under 10 år  

 betragtes under et ved beregningen af det årlige fradrag.
Samlevende ægtefæller har hver for sig fradragsret for kapitalindskud mv.  

 i overensstemmelse med foranstående regler.
Der er ikke mulighed for  

 overførsel af uudnyttede »opfyldningsfradrag« mellem ægtefællerne.
 For så vidt angår ordninger udloddet til den anden ægtefælle i forbindelse  

 med separation eller skilsmisse, se nedenfor afsnit A.C.1.8.1.
Beløb, hvormed præmier eller bidrag forhøjes i henhold til en aftale om  

 løbende pristalsregulering af præmier eller bidrag, kan dog fradrages i det  

 år, hvor beløbet forfalder til betaling.
Denne regel gælder dog ikke  

 pristalsregulerede kapitalindskud, jf. skd. 64.49.
 Dør den pågældende, før afskrivning af kapitalindskud eller præmier efter  

 de nævnte regler er afsluttet, kan den efterlevende ægtefælle, hvis denne ved  

 dødsfaldet var samlevende med afdøde, fortsætte afskrivningen. (Ægtefællen  

 kan altså ikke fradrage det uafskrevne beløb straks). Fradragsretten for et  

 resterende beløb bortfalder, når der er indtrådt afgiftspligt for hele den  

 pågældende ordning efter reglerne i PBL §§ 29-31, f.eks. fordi ordningen  

 ophæves i utide eller belånes.
 Er der indtrådt afgiftpligt efter PBL §§ 29-31 for hele den pågældende  

 ordning, og har der været foretaget kapitalindskud eller præmie- eller  

 bidragsbetaling med afskrivning over en årrække, fragår i det afgiftspligtige  

 beløb den del af indskuddet eller præmierne mv. for hvilket fradragsretten  

 bortfalder, PBL § 35, stk. 1.
A.C.1.3.2.1 Efterbeskatning ved ophør eller nedsættelse af indbetalingerne For indbetalinger, der ophører eller nedsættes i indkomståret 1987 eller  

 senere, skal der ske efterbeskatning efter PBL § 18A, stk. 1. Dette gælder  

 også, når indbetalingerne ophører som følge af ophævelse af ordningen i  

 utide.
For forsikringsordninger er præmiernes forfaldstidspunkt afgørende  

 for, hvilket år efterbeskatningen skal finde sted.
Bestemmelsen omfatter også  

 fradrag, der er foretaget før indkomståret 1987, jf. landsskatterettens  

 afgørelse i TOLD -SKAT 1993.9.423 (TfS 1993, 197). Den 3-årige  

 forældelsesregel i SSL § 35 er ikke til hinder for, at der foretages  

 efterbeskatning.
Har en tidligere ægtefælle modtaget sin pensionsordning ved udlodning  

 efter PBL § 30, stk. 3, nr. 2 eller 3, kan der kun ske efterbeskatning for så  

 vidt angår de fradrag, der svarer til den udloddende del, og kun i det omfang  

 ægtefællen ikke indbetaler de bidrag, der forfalder efter udlodningen og som  

 svarer til den udloddende del.
Se i øvrigt nedenfor afsnit A.C.1.8.1.
 Efterbeskatning skal dog ikke ske i tilfælde, hvor indbetalingerne  

 nedsættes eller ophører på grund af ejerens død eller invaliditet og dette  

 efter policevilkårene eller aftalen med pengeinstituttet berettiger til  

 præmiefritagelse, opsat udbetaling eller påbegyndelse af udbetalingerne.
Omregningen skal heller ikke ske, hvis en fraskilt eller frasepareret  

 ægtefælle med en udloddet del af en pensionsordning, jf.
PBL § 30, stk. 3,  

 nr. 2, nedsætter eller ophører med indbetalingerne som følge af død eller  

 invaliditet.
Tilfælde, hvor der er tegnet en overlevelsesrente med ejerens  

 ægtefælle som forsikret, og hvor ægtefællen afgår ved døden, inden der er  

 forløbet 10 år fra tegningen af forsikringen med den virkning, at  

 indbetalingerne til ordningen ophører, sidestilles med de tilfælde, hvor  

 ejeren selv afgår ved døden.
Efterbeskatning skal heller ikke ske i tilfælde, hvor indbetalingerne  

 nedsættes med indtil 2.000 kr. eller den indbetaling, der ophører, udgjorde  

 2.000 kr. eller der under.
Fritagelse for sidstnævnte ordninger gælder dog  

 kun et beløb op til 2.000 kr. årligt for den skattepligtige.
Ophører en skatteyder f.eks. efter det 6. års indbetaling til en  

 rateforsikring med indbetalingerne, indebærer bestemmelsen i PBL § 18 A, stk.  

 1, at de faktisk indbetalte beløb skal fordeles over 10 år.
Dette gælder  

 hvadenten den oprindelig aftalte indbetalingsperiode er 10 år eller derover  

 eller mellem 7-10 år.
Omregning skal ikke ske, når den årlige indbetaling kan  

 fratrækkes under opfyldningsfradraget (32.200 kr. i 1997).
Er der f.eks. tegnet en rateforsikring i pensionsøjemed med årlig præmie  

 på 75.000 kr. og en præmiebetalingsperiode på 10 år og nedsættes den årlige  

 præmie i år 5 til 50.000 kr., kan præmien opdeles således, at der kalkuleres  

 dels med en årlig præmie på 50.000 kr. i 10 år, for hvilken der er fuld  

 fradragsret, dels med en årlig præmie på 25.000 kr. i 4 år.
Der skal herefter  

 alene ske omregning af fradragsretten for de 4 præmier á 25.000 kr.,  

 men anvendelse af opfyldningsfradraget kan medføre, at spørgsmålet om  

 efterbeskatning bortfalder.
Skat 1987.10.734 (TfS 1987, 480).
 Overføres en ordning efter reglerne i PBL § 41 inden for 10 års-perioden  

 til en anden nyoprettet ordning, der er omfattet af fordelingsreglen i PBL §  

 18, skal indbetalingerne til henholdsvis den afgivende og den modtagende  

 ordning ses i sammenhæng ved anvendelsen af PBL § 18 og § 18A.
 Der skal herefter ikke ske omberegning, hvis indbetalingerne til den  

 nyoprettede ordning videreføres uændret indtil den samlede 10 års-periode er  

 udløbet, Skat 1988.4.231 (TfS 1988, 237). Ved omskrivning til fripolice i  

 forbindelse med nytegning i et andet selskab inden 10 år efter tegningen af  

 forsikringen, skal der derimod ske efterbeskatning efter PBL § 18 A, Skat  

 1989.12.965 (TfS 1989, 499), se også Skat 1990.2.146.
 Den omstændighed, at ejeren standser indbetalingerne i forbindelse med, at  

 dennes arbejdsgiver indtræder i ordningen og fortsætter indbetalingerne med  

 samme beløb, medfører ikke omberegning, uanset det sker inden for 10  

 årsperioden, Skat 1988.2.99 (TfS 1988, 95).
For så vidt angår tiden før indførelse af bestemmelsen i PBL § 18 A har Landsskatteretten i et tilfælde, hvor der på en rateforsikring kun blev  

 indbetalt præmie i et år, hvorefter forsikringen blev omskrevet til  

 fripolice, godkendt fuldt fradrag for præmieindskuddet under henvisning til,  

 at der i et andet forsikringsselskab var tegnet en tilsvarende forsikring  

 året efter, således at præmiebetalingen fremstod som kontinuerlig, jf.
Skat  

 1989.7.546 (TfS 1989, 423).
 Skattedepartementet har i en række afgørelser tilkendegivet, at  

 præmienedsættelser som skyldes forhold, som ikke kan henregnes til  

 forsikringstageren, ikke medfører omberegning mv. i medfør af § 18 A.
 Præmienedsættelse, der skyldes ændrede risikoforhold som følge af  

 jobskifte, teknologiske ændringer samt forbedrede helhedsvilkår i tilfælde,  

 hvor forsikringen p.g.a. skærpede helbredsvilkår er antaget med forhøjet  

 præmie, falder således udenfor reglerne i PBL § 18 A, idet sådanne  

 præmienedsættelser må betragtes som led i den oprindelige indgåede  

 forsikringsaftale.
 Tilfælde, hvor forsikringen er tegnet med en overlevelsesrente for ejerens  

 ægtefælle og hvor nedsættelse/ophør af forsikringen skyldes seperation eller  

 skilsmisse inden 10 år efter tegningen, findes at være omfattet af  

 efterbeskatningsreglerne i § 18 A.
 Om ovennævnte afgørelser samt afgørelser vedr. kollektiv  

 gruppeforsikringsordninger med svingende præmier, manglende præmiebidrag i en  

 periode, ændring af forfaldstidspunkterne, dispositioner efter PBL § 30 og  

 produktmix, se Skat 1989.7.555 (TfS 1989, 499).
Efter bestemmelserne i PBL § 18 A, stk. 1, skal de for meget fratrukne  

 beløb forhøjes med 6 pct. pr. år fra udløbet af fradragsårene og indtil  

 udløbet af det indkomstår, hvori præmie- eller bidragsbetalingen nedsattes  

 eller ophørte.
Hvor der er tale om en ordning, som er overgået fra at være en  

 ordning i ansættelsesforhold til en ordning uden for ansættelsesforhold eller  

 omvendt, skal der ved anvendelse af procenttillægget tages hensyn til såvel  

 arbejdsgiverperioden som de af arbejdsgiveren indbetalte bidrag, idet det dog  

 i givet fald kun vil være de private indbetalinger, der skal fradragsmæssigt  

 omfordeles, jf.
Skat 1989.7.555, pkt. 4 (TfS 1989, 499). Tillægget skal som  

 den øvrige del af forhøjelsen medregnes i den personlige indkomst for hvert  

 indkomstår i ovennævnte periode.
 Eksempel:
 En pensionsopsparer, som oprindeligt har indgået aftale om 10 årlige  

 indbetalinger á 80.000 kr. til en rateforsikring, ophører med  

 indbetalingen efter det 5. års indbetaling.
 Indkomstansættelsen for 1. indbetalingsår skal derfor forhøjes således:
A.C.1.3.2.2 Ophævelse af ordningen Da krav om efterbeskatning vil kunne ramme den skattepligtige unødigt  

 hårdt, er der i bestemmelserne i PBL § 18 A, stk. 2, givet den skattepligtige  

 mulighed for at vælge mellem efterbeskatning (og opretholdelse af ordningen)  

 eller fuldstændig ophævelse af ordningen uden afgiftsmæssige konsekvenser.
Hvis skatteyderen vælger at ophæve ordningen efter PBL § 18 A, stk. 2, vil  

 det medføre, at den pågældende i skattemæssig henseende stilles som om,  

 ordningen aldrig var oprettet.
Dette skal ske på den måde, at de foretagne  

 fradrag fuldt ud medregnes i den personlige indkomst for fradragsårene.
Også  

 i denne situation skal de tilbageregulerede fradragsbeløb forhøjes med 6  

 pct., jf. § 18 A, stk. 1, for hvert år fra udløbet af fradragsårene og indtil  

 udløbet af ophørsåret.
Ordningen betragtes herefter skattemæssigt som  

 bortfaldet.
Er ordningen en udloddet del efter PBL § 30, stk. 3, nr. 2 og 3,  

 kan den del af ordningen, der oprindeligt blev udloddet, dog ikke ophæves  

 uden afgiftsmæssige konsekvenser, jf. § 18 A, stk. 2, 3. pkt. (gælder med  

 virkning fra den 26. apr. 1996).
Pensionsinstituttet skal til sikring af skattekravet i fradragsårene  

 tilbageholde 70 pct. af det beløb der udbetales.
Procenten udgør 70 til og  

 med indkomståret 1997, hvorefter den nedsættes til 60, jf. lov nr. 431 af 14.  

 juni 1995, § 3, stk. 3.
Hvis der til en ordning, der ophæves efter PBL § 18 A, stk. 2, er overført  

 beløb fra en anden pensionsordning efter PBL § 41, er det kun den del af  

 ordningen, der omfattes af omberegningen, der kan hæves afgiftsfrit.
Hvis det  

 overførte beløb hæves sammen med den øvrige del af ordningen, skal der for  

 hævninger efter 9. maj 1995 betales afgift på 60 pct. af det overførte beløb  

 efter lovens almindelige regler om ophævelse i utide, Skat 1988.4.-231 (TfS  

 1988, 237).
Opfyldningsfradraget efter PBL § 18, stk. 5, gælder også ved omberegning  

 efter PBL § 18 A.
Ophævelsesbestemmelsen i PBL § 18 A, stk. 2, kan derfor kun  

 benyttes, hvis omberegningen under anvendelse af opfyldningsfradraget faktisk  

 medfører en ændring af fradraget i forhold til det fradrag, der følger af  

 pensionsaftalen.
 En skatteyder, der kan ophæve en pensionsordning efter PBL § 18 A, stk. 2,  

 kan i stedet vælge at ophæve ordningen efter lovens § 29. Ophæves ordningen  

 efter PBL § 29, vil der foruden afgift blive efterbeskatning efter PBL § 18  

 A, stk. 1. Der henvises i øvrigt til §§ 15-16 i skm. bek. nr. 1 af 2. jan.  

 1995.
A.C.1.3.3 Præmier og kapitalindskud i ansættelsesforhold For så vidt angår præmier og kapitalindskud til pensionsordninger, der er  

 oprettet som led i et ansættelsesforhold, gælder PBL § 19, hvorefter beløb,  

 der af arbejdsgiveren indbetales til en af lovens kapitel 1 omfattet ordning  

 for arbejdstageren, herunder ordninger, der omfattes af overgangsreglerne,  

 ikke medregnes ved opgørelsen af arbejdstagerens skattepligtige indkomst.
 Bestemmelsen skal forstås således, at alle beløb, som faktisk indbetales  

 af arbejdsgiveren, uanset om indbetalingerne efter den indbyrdes aftale  

 benævnes arbejdsgiver- eller arbejdstagerbidrag (egne bidrag), skal holdes  

 uden for arbejdstagerens skattepligtige indkomst.
 Ændres pensionsordningen fra at være oprettet som led i et  

 ansættelsesforhold eller omvendt, medregnes den periode, hvor arbejdsgiveren  

 har foretaget indbetalingerne til 10 års-perioden ved fradrag efter PBL § 18.
 På tilsvarende måde som en arbejdstager kan se bort fra arbejdsgiverens  

 bidrag til en pensionsordning omfattet af PBL kap. 1, så længe  

 ansættelsesforholdet består, kan arbejdstageren også se bort fra  

 indbetalingen, hvor denne sker til en pensionsordning i forbindelse med  

 arbejdstagerens fratræden af stilling, selv om ydelsen måtte kunne  

 sidestilles med godtgørelse i anledning af fratræden af stilling, Skat  

 1988.1.45 (TfS 1988, 8).
 Fratrædelsesgodtgørelser medregnes nu efter Ligningslovens § 7 O til  

 lønmodtagerens skattepligtige indkomst med 85 pct. af den del af  

 godtgørelsen, der overstiger 10.200 kr. (1997). Indkomsten er A-indkomst.
Den skattepligtige del af godtgørelsen (A-indkomsten) kan indbetales på en  

 pensionsordning omfattet af kap. 1 med ret til bortseelse efter PBL § 19, 2.  

 pkt., medens den øvrige del af godtgørelsen kan udbetales til lønmodtageren  

 uden beskatning, jf.
Told-Skat Nyt 1992.15.452 og TOLD-SKAT Nyt 1993.2.84 (TfS 1993, 23). Derudover kan en skatteyder se  

 bort fra bidrag, der indbetales af en tidligere arbejdsgiver ligeledes til en  

 pensionsordning omfattet af kap. 1. Efter arbejdstagerens død gælder det  

 samme for indbetalinger til en pensionsordning omfattet af PBL § 2, nr. 4,  

 til sikring af ægtefælle- og børnepension.
 Hvor arbejdsgiverens indbetaling til en pensionsordning for en tidligere  

 ansat eller dennes enke ikke anses omfattet af PBL § 23, jf. afsnit  

 A.C.1.1.2., må det konkret afgøres, hvorvidt bortseelsesretten efter PBL § 19  

 kan opretholdes.
A.C.1.4 Fælles beskatnings- og afgiftsregler for pensions ordninger med  

 løbende udbetalinger, rateforsikring og rateopsparing i pensionsøjemed A.C.1.4.1 Beskatning ved "normal" udbetaling (alm. indkomst) Den løbende udbetaling skal normalt medregnes i den skattepligtige  

 indkomst (personlig indkomst) efter reglen i PBL § 20.
 Beskatningen foregår efter nedenstående skema:
 Note 1. Den del af raterne, der hidrører fra indbetalinger, der forfaldt  

 før 1. jan. 1954, skal ikke medregnes til den skattepligtige indkomst, men  

 rentetilvæksten af den del af forsikringen er skattepligtig efter reglerne i  

 PBL § 53.
Beskatningstidspunktet for løbende pensionsudbetalinger blev i lsr.  

 1986.34 fastlagt til forfaldstidspunktet for den enkelte månedlige  

 pensionsudbetaling.
Retten fastslog, at retserhvervelsestidspunktet til  

 første ydelse fra en enkepension var indtruffet ved ægtefællens dødsfald og  

 ikke først på det tidspunkt, hvor forsikringsselskabet formelt anerkendte  

 erstatningspligten og foretog en samlet udbetaling af de tidligere forfaldne  

 beløb.
Afgift I visse tilfælde skal der i stedet ske afgiftsberigtigelse.
Afgiften  

 beregnes i disse tilfælde af det udbetalte beløb/tilbagekøbsværdien eller det  

 beløb, som på tidspunktet for rettens erhvervelse eller  

 indkomstskattepligtens ophør kunne være udbetalt til den pågældende ved  

 ordningens ophævelse.
Der betales afgift med makimalt 40 pct., når afgiftspligten indtræder  

 efter PBL § 29,stk. 2 og 3, § 29 A eller 29 B og i øvrigt efter, at den  

 tidligere ejer af ordningen er afgået ved døden.
Der henvises i øvrigt til  

 nedenstående overgangsregler for ordningen fra før 1980.
 § 29, stk. 2 omfatter de tilfælde, hvor retten til udbetalinger fra en  

 pensionsordning med løbende udbetalinger eller fra en ratepension tilfalder  

 en person, der ikke er indkomstskattepligtig af udbetalingerne i henhold til  

 § 20, stk. 1, nr. 1, 2 og 4, eller hvor en sådan ret bevares af en person,  

 efter at den pågældendes indkomstskattepligt efter § 20 er bortfaldet.
§ 29, stk. 3 omfatter tilbagekøb henholdsvis konvertering til en  

 engangsudbetaling af forsikring med løbende udbetalinger henholdsvis  

 pensionskasseordning med løbende udbetalinger.
Det er en betingelse for  

 bestemmelsens anvendelse, at de løbende ydelser, der på  

 udbetalingstidspunktet i henhold til pensionsaftalen ville tilkomme  

 forsikringens ejer eller medlemmet af pensionskassen ikke kan overstige et  

 grundbeløb på årligt 5.300 kr. (reg.) (6.900 kr., 1997). Det er endvidere en  

 betingelse, at udbetalingen først sker efter forsikredes eller medlemmets  

 fyldte 60. år, medmindre lavere aldersgrænse er godkendt af Ligningsrådet,  

 eller at udbetalingen sker efter, at den forsikrede eller medlemmet er  

 tildelt invalidepension.
§ 29 A omfatter udbetaling af supplerende engangsydelser fra en  

 pensionskasse.
Det er en betingelse for bestemmelsens anvendelse, at  

 udbetalingen først sker efter medlemmets fyldte 60. år, medmindre lavere  

 aldersgrænse er godkendt af Ligningsrådet, eller efter at medlemmet er  

 tilkendt invalidepension.
Det er ikke en betingelse for afgiftsberigtigelse  

 til lav sats (40 pct.), at medlemmet i øvrigt er pensioneret, TfS 1996, 747.  

 Bestemmelserne omfatter ikke pensionskasseordninger omfattet af PBL § 6.
 § 29 B omfatter kapitaliserede engangsbeløb, der udbetales efter §§ 9,  

 stk. 1, 2. pkt., 11, 11 a, 12 eller 13 i lov om Arbejdsmarkedets  

 Tillægspension.
Overgangsregler for ordninger fra før 1980 Overgangsregler vedrørende beregningen af afgiften findes i PBL §§ 33 A og  

 34. For ordninger oprettet efter 1.jan. 1980 udgør afgiften 40 pct.
 Vedrører udbetalingen eller dispositionen mv. en del af ordningen, anses  

 denne del efter PBL § 34, stk. 1, fortrinsvis at hidrøre fra de seneste  

 bidrag eller præmier.
 Overgangsreglerne for afgiftens størrelse finder ikke anvendelse for ATP,  

 jf. lov nr. 365 af 14. maj 1992.
 Afgiftssatserne fremgår af nedenstående skema:
A.C.1.4.2 Beskatning ved ophævelse i utide (afgift) Ved engangsudbetaling og lignende udbetaling, som ikke er  

 indkomstskattepligtig efter PBL § 20 eller afgiftspligtig efter PBL § 29,  

 stk. 2 og 3, § 29 A eller § 29 B, skal der svares afgift på 60 pct., PBL §  

 29, stk. 1. Hvad angår ordninger fra før 1980 se nedenfor under afsnit  

 A.C.1.4.4.
 Bestemmelsen om 60 pct. afgift har virkning for hel eller delvis  

 ophævelse, hvorom der er indgået aftale den 9. maj 1995 eller senere, jf. lov  

 nr. 431 af 14. jun. 1995, § 3, stk. 6.
For så vidt angår beskatningen af ordninger, der er ophævet før 9. maj  

 1995, henvises til LV, alm. del 1994, afsnit A.C.1.4.2 og A.C.1.9. I det  

 afgiftspligtige beløb skal fragå evt. uafskrevne kapitalindskud, hvis der er  

 indtrådt afgiftspligt for hele den pågældende ordning, jf.
PBL § 35.
I henhold til tidligere Statsanstaltens (nu Danica) regulativ for  

 pensionsforsikringer kan der ske forlods udbetaling af forsikringssummen  

 efter en livs- og invaliderenteforsikring i tilfælde, hvor forsikrede i  

 forsikringstiden rammes af stedsevarende 2/3 invaliditet.
I så fald reduceres  

 invaliderentens årsbeløb med et beløb svarende til helårsrenten af den  

 forlods udbetalte sum.
En sådan forlodsudbetaling er kun omfattet af PBL §  

 25, nr. 2 (25 henholdsvis 40 pct. afgift), for så vidt angår den del af det  

 udbetalte beløb, der hidrører fra kapitalforsikringen, medens der af den del,  

 der aktuarmæssigt tilvejebringes gennem reduktion af invaliderentens  

 årsbeløb, skal svares 60 pct. afgift efter PBL § 29, stk. 1, se skd. 30.253.
Afgiftspligten indtræder på tidspunktet for udbetalingen og ikke f.eks.  

 ved forsikredes anmodning om udbetaling af forsikringen, jf. lsr. 1986.37.,  

 hvor opsigelse af en rateforsikring var indgivet den 29. dec. 1981, medens  

 forsikringen var opgjort pr. 2. feb. 1982. Under henvisning til bl.a.
PBL §  

 29, blev det lagt til grund, at udbetalingstidspunktet var afgørende for  

 afgiftspligtens indtræden.
A.C.1.4.3 Beskatning ved dispositioner i strid med pensionsformålet  

 (afgift) Ved overdragelse eller anden overførsel til eje eller pant svares en  

 afgift på 60 pct. af det beløb, der på tidspunktet for dispositionen mv.  

 kunne være udbetalt ved ordningens ophævelse, eventuelt af kapitalværdien af  

 fripolice eller lignende.
Det samme gælder, hvis der foretages en disposition  

 mv., der medfører, at ordningen ikke længere opfylder betingelserne i kapitel  

 1, jf.
PBL § 30. Med de nævnte dispositioner sidestilles ændring af  

 udbetalingsvilkårene for en rateforsikring eller en rateopsparing i  

 pensionsøjemed efter det aftalte tidspunkt for første udbetaling, jf.
PBL §  

 30, stk. 1. Hvad angår ordninger fra før 1980, se nedenfor under afsnit  

 A.C.1.4.4.
 Bestemmelsen om 60 pct. afgift har virkning for hel eller delvis  

 ophævelse/disposition, hvorom der er indgået aftale den 9. maj 1995 eller  

 senere, jf. lov nr. 431 af 14. juni 1995, § 3, stk. 6. Afgiften er en endelig  

 afgift.
 For så vidt angår beskatningen af ordninger, der er ophævet/disponeret  

 over før 9. maj 1995, henvises til LV, alm. del 1994, afsnit A.C.1.4.3 og  

 A.C.1.9.
 Reglerne om afgiftspligt ved dispositioner i strid med pensionsformålet  

 anvendes også på ændringer i pensionsordninger, der er oprettet før PBL's  

 ikrafttræden, men som omfattes af overgangsreglerne, medmindre ændringen kan  

 forenes med PBL's almindelige betingelser for en ordning af den pågældende  

 art.
 Såfremt en afgiftspligtig disposition eller overførsel kun vedrører en del  

 af ordningen, og der inden udløbet af fristen for afgiftens indbetaling  

 oprettes selvstændig police eller konto for den resterende del, skal afgiften  

 kun beregnes af det beløb, som dispositionen mv. vedrører, PBL § 30, stk. 7.
Der indtræder ikke afgiftspligt ved udlodning til ægtefælle ved skifte af  

 et fællesbo med respekt af udbetalingsvilkårene mv.
Det betragtes ikke som en  

 afgiftspligtig disposition, hvis ægtefællen efter udlodningen indsætter  

 begunstigede efter reglen i PBL § 5, stk. 2. Der indtræder heller ikke  

 afgiftspligt for overgang af en overlevelsesrente til en fraskilt ægtefælles  

 fri rådighed efter reglerne i lov om bevarelse af enkepensionsret ved  

 separation og skilsmisse jf.
PBL § 30, stk. 5. Se i øvrigt afsnit A.C.1.8.
 I det afgiftspligtige beløb skal fragå et eventuelt uafskrevet  

 kapitalindskud, hvis der er indtrådt afgiftspligt for hele den pågældende  

 ordning, PBL § 35.
 Såfremt klage over en foretagen afgiftsberigtigelse medfører, at en del af  

 afgiften tilbagebetales, ydes der en indkomstskattefri rentegodtgørelse.
Rentegodtgørelsen udgør 1 pct. pr. påbegyndt måned og beregnes fra det  

 tidspunkt, hvor afgiften blev indbetalt til T§S, jf.
PBL § 39, stk. 3.
Når der er indtrådt afgiftspligt, er ordningen ikke længere omfattet af  

 kapitel 1. Dette medfører, at skatteyder er skattepligtig af arbejdsgivers  

 bidrag til forsikringen (herunder også af de beløb, der eventuelt er  

 tilbageholdt af arbejdstagerens løn). Hvor afgiftspligten kun omfatter en del  

 af ordningens værdi, gælder dette dog kun for den hertil svarende del af  

 arbejdsgiverens bidrag, jf.
PBL § 37.
A.C.1.4.4 Overgangsregler for ordninger fra før 1980 Overgangsregler vedrørende beregningen af afgiften findes i PBL §§ 33 A og  

 34. For ordninger oprettet efter 1.jan. 1980 udgør afgiften 40 pct.
 Vedrører udbetalingen eller dispositionen mv. en del af ordningen, anses  

 denne del efter PBL § 34, stk. 1, fortrinsvis at hidrøre fra de seneste  

 bidrag eller præmier.
 Overgangsreglerne for afgiftens størrelse finder ikke anvendelse for ATP,  

 jf. lov nr. 365 af 14. maj 1992.Afgiftssatserne fremgår af nedenstående  

 skema:
 Note 1 Der ses bort fra værditilvækst på indbetalinger før 1954.
A.C.1.4.5 Afgiftspligt - uanset skattepligt, PBL § 32 I PBL § 32 er optaget en bestemmelse om afgiftspligten, hvor  

 arbejdstageren eller ejeren af forsikringen ikke har været skattepligtig her  

 i landet i den periode, hvor indbetalingerne til ordningen har fundet sted.  

 Reglen er fælles for alle skattebegunstigede ordninger, skd. 27.9 og går ud  

 på, at der også i disse tilfælde skal svares afgift.
Hvis ordningen er oprettet før lovens ikrafttræden 1. jan. 1972 og  

 arbejdstageren ikke har været fuldt skattepligtig på noget tidspunkt under  

 ordningens beståen, skal der ikke svares afgift, i det omfang udbetalingen  

 eller ordningens værdi hidrører fra indbetalinger, der forfaldt før lovens  

 ikrafttræden.
Hvis skatteyderen derimod har været fuldt skattepligtig her til  

 landet i en periode, hvor ordningen har bestået, skal der svares afgift ved  

 ophævelsen, uanset om der i skattepligtsperioden er sket indbetalinger til  

 ordningen (er foretaget fradrag for præmier mv.), se lsr 1976.172.
 Personer, der skal betale afgift i henhold til PBL, kan ikke få denne  

 tilbagebetalt eller reduceret med henvisning til de af Danmark indgåede  

 dobbeltbeskatningsoverenskomster, da bestemmelserne heri ikke omfatter  

 sådanne afgifter, jf. skd.cirk. nr. 24 af 16. dec. 1986, pkt. 1.
I ØLD af 16.aug. 1979 (Skd. 53.162) er det fastslået, at en  

 pensionsordning i relation til PBL § 32, stk. 2, må anses for ophørt allerede  

 ved medlemmets indgivelse af begæring om udtræden, og ikke når  

 pensionstilgodehavendet udbetales.
Afgiftspligten indtræder dog på  

 tidspunktet for udbetaling, jf. overfor afsnit A.C.1.4.2.
A.C.1.5 Anbringelsesreglerne for rateopsparing og opsparing i  

 pensionsøjemed De opsparede midler skal ifølge PBL § 12, stk. 1, nr. 1, indsættes på  

 indlånskonti i det pågældende pengeinstitut mv. eller på en indlånskonto i en  

 kapitalpensionsfond, der er godkendt efter PBL §§ 11 A, stk. 1, nr. 1, eller  

 12, stk. 1, nr. 1.
 Midlerne skal anbringes i overensstemmelse med reglerne i kapitel 9 a i  

 lov om banker of sparekasser mv.
Kapitalpensionsfonde kan tillige anbringe de opsparede midler i fast  

 ejendom her i landet, såfremt den aftalte købesum for ejendommen ikke  

 overstiger 50 pct. af de opsparede midler.
Investeringer i pantebreve med  

 tinglyst pant i fast ejendom her i landet sidestilles i denne sammenhæng med  

 investeringer i fast ejendom.
Der henvises iøvrigt til skm. bek. nr. 156 af  

 26. marts 1993 § 30.
Anbringes indlånskontoens midler på konti efter lov om gevinstopsparing er  

 det en forudsætning, at eventuelle gevinster efter fradrag af lotteriafgift  

 indsættes på kapitalpensionskontoen.
Udbetales en gevinst direkte til  

 kontohaveren foreligger en delvis ophævelse, der udløser afgiftspligt, jf.  

 PBL § 28, Told-Skat Nyt 1991.16.912 (TfS 1991, 361).
Puljeordninger Vedrørende puljeordninger se LV 92 side 212 idet det bemærkes, at  

 opspareren fremover kan foretage overførsel fra pensionsindlånskontoen til  

 pengeinstituttet af et beløb, der modsvarer et i puljens regnskabsår 1993 og  

 senere regnskabsår konstateret negativt afkast, jf.
PBL § 30 A som indsat ved  

 lov nr. 233 af 8. apr. 1992.
Midler i rate- og kapitalpensionsordningen skal fra 1. jan. 1993 anbringes  

 i overensstemmelse med reglerne i kapitel 9 a i lov om banker og sparekasser  

 mv.
Anbringelsen vil herefter været undergivet tilsyn af Finanstilsynet.
A.C.1.6 Indeksordninger (skattekode 04) A.C.1.6.1 Kravene til ordningen Efter reglerne i lovbekendtgørelse nr. 61 af 6. mar. 1964 om  

 pristalsreguleret alderdomsforsikring og alderdomsopsparing kunne en person,  

 der var fyldt 18 år, men endnu ikke 57 år, oprette indtil 6 indekskontrakter.
 Loven er ændret ved lov nr. 551 af 22. dec. 1971, der medfører, at  

 indeksordninger ikke kan oprettes efter 24. nov. 1971.
Indekskontrakter kunne enten oprettes som indeksforsikring eller som  

 indeksopsparing.
Indeksforsikringer skulle være knyttet til en rente- eller  

 rateforsikring, der opfylder de i skattelovgivningen stillede betingelser for  

 fuldt fradrag af præmierne ved opgørelsen af den skattepligtige indkomst.
 Der er derfor ikke i RFL optaget særlige regler om indeksforsikringer,  

 idet disse altid vil være omfattet af de almindelige regler om  

 pensionsordninger med løbende udbetalinger.
 Efter PBL § 15 er indeksordninger skattemæssigt sidestillet med  

 pensionsordninger med løbende udbetalinger, hvortil præmier er fuldt  

 fradragsberettigede.
A.C.1.6.2 Præmier og bidrag Indbetalinger til indeksordninger er fradragsberettigede i forfaldsåret i  

 medfør af PBL § 18.
Hvis indeksordningen er led i en pensionsordning for en arbejdstager, er  

 der dog ikke fradragsret for præmierne, idet disse fragår i den  

 skattepligtige løn, jf.
PBL § 19.
 Den årlige indbetaling til en indeksordning forfalder til betaling den 31.  

 dec. i det pågældende år, men retten til indekstillæg bevares, hvis  

 indbetalingen sker inden 1 år efter forfaldstid (respittiden). Den årlige  

 præmie kan fratrækkes i forfaldsåret, selv om skatteyderen benytter sig af  

 respittiden og først foretager indbetalingen i løbet af det følgende år.
Hvis præmien ikke betales inden respittidens udløb, skal  

 indkomstansættelsen for forfaldsåret forhøjes med det fratrukne beløb.
Dette  

 gælder også i tilfælde, hvor indskyderen afgår ved døden inden respittidens  

 udløb, og det forfaldne beløb ikke er indbetalt ved dødsfaldet.
Er en del af  

 det forfaldne beløb indbetalt inden dødsfaldet, må der indrømmes fradrag  

 herfor, således at indkomstansættelsen alene forhøjes med det manglende  

 beløb.
I disse tilfælde bortfalder retten til indekstillæg fra staten.
For en  

 indeksforsikring får dette i sig selv ingen skattemæssig betydning, hvis  

 forsikringen i øvrigt opretholdes som en rente- eller rateforsikring.
Selv om  

 en indeksopsparing ikke opfyldes, bevares indkomstskattefriheden for  

 rentetilvækst og formueskattefrihed for de beløb, der er indsat på  

 indekskontoen, før kontrakten blev uopfyldt.
Derimod kan der ikke fremover  

 indbetales til en uopfyldt indeksordning.
Ophæves en kontrakt, er der kun  

 fradragsret for det beløb, der faktisk er indbetalt til vedkommende  

 pengeinstitut.
 Fradragsretten for indbetalinger tilkommer i alle tilfælde interessenten,  

 uanset hvem der har foretaget indbetalingen, PBL § 54. Såfremt en anden end  

 interessenten betaler præmierne, skal interessenten indtægtsføre beløbene,  

 PBL § 56.
 Et pengeinstitut havde i en kortere årrække opkrævet i visse tilfælde for  

 store og i andre tilfælde for små ydelser på nogle indekskontrakter.  

 Skattedepartementet tillod, at fejlene berigtigedes ved, at efterbetalingerne  

 blev fradragsberettigede og tilbagebetalingerne indkomstskattepligtige i  

 berigtigelsesåret, skd. 20.76.
Finansministeriets statsgældsafdeling (administreres nu af Kongeriget Danmarks Hypotekbank og Finansforvaltning, Erhvervskontoret) har  

 tilkendegivet, at indekstillægget ikke ville bortfalde i tilfælde, hvor en  

 manglende indbetaling inden respittidens udløb beroede på en fejl fra bankens  

 side og blev berigtiget inden for et par måneder.
 Statsgældsafdelingen har endvidere udtalt, at midler på en indekskonto  

 ikke efter afdelingens opfattelse kan anbringes i puljeordninger.
A.C.1.6.3 Bonus og renter For bonus vedrørende en indeksforsikring anvendes de almindelige regler,  

 se afsnit A.C.1.7.
 Renter, der tilskrives en konto vedrørende pristalsreguleret  

 alderdomsopsparing, skal ikke medregnes i den skattepligtige indkomst, PBL §  

 45, stk. 1.
A.C.1.6.4 Beskatning ved normal udbetaling De løbende udbetalinger til interessenten selv fra indeksordninger,  

 herunder eventuelle indekstillæg fra staten, medregnes til den personlige  

 indkomst, PBL § 20, stk. 1, nr. 3. Løbende udbetalinger medregnes, selv om  

 udbetalingen sker fra en kontrakt, der henstår uopfyldt.
 Ved interessentens død svares afgift i overensstemmelse med nedenstående  

 regler.
A.C.1.6.5 Beskatning ved ophævelse i utide og dispositioner i strid med  

 pensionsformålet Ved ophævelse af en indeksforsikring eller disposition over en sådan  

 gælder de almindelige regler om beregning af afgift maksimalt 40 pct. for  

 rente- eller rateforsikring i afsnit 1.4.1 jf.
PBL § 29, stk. 1. Hvis  

 kontrakten om indeksforsikring misligholdes som følge af manglende  

 præmiebetaling, bortfalder indekskontrakten.
Herefter er forsikringen ikke  

 længere omfattet af pensionsbeskatningslovens regler om indekskontrakter.
Der  

 skal derfor betales afgift på 60. pct. ved ophævelse af ordningen i utide,  

 jf.
PBL § 29, idet ordningen efter misligholdelsen anses for en almindelig  

 forsikring omfattet af PBL kap. 1, jf.
TfS 1986, 548.
 Ved ophævelse i utide af en indeksopsparingsordning eller ved andre  

 dispositioner i strid med pensionsformålet skal der svares afgift med 40 pct.  

 af den del af udbetalingen, der hidrører fra rentetilskrivninger og  

 indbetalinger, der forfaldt efter 31. dec. 1979 og vedrører tiden efter denne  

 dato.
 Den del af udbetalingen, der hidrører fra indbetalinger, der forfaldt i  

 perioden 1. jan. 1972 til 31. dec. 1979 afgiftsberigtiges med 35 pct., medens  

 der svares afgift med 25 pct. af den del af værdien, der hidrører fra  

 indbetalinger, der forfaldt før den 1. jan. 1972.
 Hvis der ved indkomstopgørelsen for indkomståret forud for ophævelsesåret  

 er fratrukket det den 31. dec. forfaldne bidrag, og beløbet på grund af  

 reglen om 1 års respit ikke er indbetalt på ophævelsestidspunktet, skal  

 indkomstansættelsen forhøjes.
A.C.1.7 Fælles regler om bonus Bonustilskrivninger har størst betydning i forsikringsordninger, men kan  

 dog også forekomme i pensionskasseordninger.
Ved tilskrivning af bonus  

 forstås, at det samlede bonusbeløb, der er til disposition i vedkommende  

 forsikringsselskab mv. fordeles mellem de enkelte forsikringstagere mv.
Det tilskrevne bonusbeløb kan i praksis anvendes på forskellig måde.
I  

 nogle tilfælde anvendes beløbet i overensstemmelse med forsikringsaftalen  

 straks til køb af (tillægs) forsikring, således at der herved sker en  

 forhøjelse af de aftalte forsikringsydelser.
I andre tilfælde går  

 forsikringsaftalen ud på, at den tilskrevne bonus henstår i  

 forsikringsselskabet, til forsikringen bliver virksom, hvorefter beløbet  

 anvendes til opskrivning af forsikringen, undertiden dog med adgang for den  

 berettigede til i stedet for at lade forsikringen opskrive at få beløbet  

 udbetalt kontant.
 Endelig kan det tænkes, at den tilskrevne bonus straks anvises til kontant  

 udbetaling.
 Tilskrivning af bonus, uden der finder udbetaling sted, medfører ikke  

 skattepligt, PBL § 45, stk. 1. Der skal heller ikke svares afgift som følge  

 af tilskrivningen.
 Dette gælder hvad enten tilskrivningen anvendes til opskrivning af  

 forsikringen straks eller når forsikringen bliver virksom.
Reglerne i kapitel 2-3 om indkomstbeskatning eller afgift af udbetalinger  

 gælder tilsvarende ved udbetaling af bonus.
For samlede bonusudbetalinger  

 gælder hidtidige regler, når aftalen herom er indgået inden den 1. jan 1990,  

 se LV 1989 I 2.10.
 Undtaget fra indkomstskattepligten er dog ifølge PBL § 47  

 bonusudbetalinger, der hidrører fra indbetalinger, der forfaldt før  

 indkomståret 1954, hvis ordningen tillige er omfattet af  

 overgangsbestemmelserne i PBL § 7 eller § 9 samt bonusudbetaling, der  

 hidrører fra en arbejdstagers egne indbetalinger før 1. jan. 1972, hvor  

 ordningen tillige er omfattet af overgangsbestemmelserne i PBL § 11. Hvor  

 denne regel medfører, at en opdeling af et bonusbeløb i en skattepligtig og  

 en ikke-skattepligtig del bliver nødvendig, vil opdelingen blive foretaget af  

 forsikringsselskabet.
Skattefriheden gælder kun for egentlige bonusudbetalinger dvs. tillæg, som  

 kun er gældende for en vis periode.
Hvis en pensionskasse i stedet vælger at  

 anvende det før 1954 konstaterede »overskud« til en permanent  

 forhøjelse af de løbende pensionsudbetalinger, skal disse medregnes fuldt ud  

 som personlig indkomst.
Der henvises til Skat 1989.1.81 (TfS 1989, 28) vedr.  

 bonusudbetalinger fra Nordiske Pensionskasse, hvor den udbetalte bonus ikke  

 blev anset for transformeret til en pensionsydelse, idet der ikke forelå  

 tilsagte permanente forhøjelser af pensionsydelserne.
 I et tilfælde hvor en pensionskasse hvert 3. år beregnede, hvor stort et  

 beløb der kunne anvendes til bonus, blev den del af bonusen, der kunne  

 henføres til indbetalinger foretaget før den 1. jan. 1954, anset for  

 indkomstskattefri, selv om den udbetaltes løbende sammen med pensionen og var  

 beregnet som en procentdel af denne, idet kun de aktuelle pensionister havde  

 krav på bonus for den fastsatte periode, jf. ØLD af 12. mar. 1981 (skd.  

 60.41).
 Som eksempel på pensionskasser, der efter de nævnte regler udbetaler  

 delvis skattefri bonus, kan nævnes:
 Pensionsafviklingskassen for kontorpersonalet i Mejeriernes &  

 Landbrugets Ulykkesforsikring.
J.
Lauritzen A/S's pensionskasse for skibsofficerer, afviklingskasse.
J.
Lauritzens A/S's pensionskasse, afviklingskasse.
Pensionskassen under afvikling for funktionærer i Superfos A/S og Agro Kemi A/S.
 Nordiske Pensionskasse (afviklingskasse).
 Som eksempel på pensionskasser, der udbetaler »overskud« som en  

 skattepligtig permanent forhøjelse af de løbende pensionsudbetalinger, kan  

 nævnes:
 Det Forenede Dampskibs-Selskabs Pensionskasse (afviklingskasse).
 Såfremt en arbejdsgiver i kraft af et forbehold derom modtager bonus fra  

 en af sine ansattes pensionsordninger, er beløbet personlig indkomst for  

 arbejdsgiveren, PBL § 46, stk. 2.
A.C.1.8 Udlodning af pensionsordning til ægtefælle i forbindelse med  

 separation skilsmisse eller bosondring A.C.1.8.1 Reglerne for udlodning til ægtefælle Efter PBL § 30, stk. 1, skal der normalt betales afgift på 60 pct. ved  

 overdragelse eller anden overførsel til eje eller pant samt ved andre  

 dispositioner mv., der medfører, at pensionsordningen ikke længere opfylder  

 betingelserne i kapitel 1. Disse regler anvendes ikke på udlodning til  

 ægtefælle ved skifte af et fællesbo eller ved bosondring med respekt af  

 udbetalingsvilkårene mv., jf.
PBL § 30, stk. 2.
 Reglerne i PBL § 30, stk. 2, gælder som nævnt kun ved skifte af fællesbo.
Reglerne kan således ikke anvendes i tilfælde, hvor ægtefællerne lever  

 faktisk adskilt uden at have foretaget skifte af fællesboet.
Reglerne kan  

 heller ikke anvendes analogt på særeje.
I et tilfælde hvor en persons bodel  

 blev opsplittet i to fuldstændige særejer, som alternativ til en separation  

 og bosondring, hvorved nogle rateforsikringer og kapitalpensionsordninger  

 blev inddraget i opsplitningen, har Lsr fundet, at afgiftsfritagelsen i PBL §  

 30, stk. 2., ikke omfatter overførsel af pensionsordninger, der sker ved  

 særejeægtepagt, TfS 1994,691. Ved lov nr. 306 af den 24. april 1996, som har  

 virkning fra den 26. april 1996, er der nu indført tre modeller for den  

 skattemæssige behandling af en ægtefælle, der har fået (en del af) en  

 pensionsordning udlagt ved bosondring eller ved skifte af fællesbo som følge  

 af separation eller skilsmisse.
 For alle tre modeller gælder, at den fraskilte eller fraseparerede  

 ægtefælle efter udlodningen bliver selvstændigt afgiftspligtig af den  

 udloddede del og selvstændigt indkomstskattepligtig af løbende  

 pensionsudbetalinger.
 Ægtefællen har endvidere adgang til i den udloddede del af  

 pensionsordningen at indsætte begunstigede, uden at dette betragtes som en  

 afgiftspligtig disposition.
 Om ægtefællens adgang til at indsætte begunstigede gælder de sædvanlige  

 regler i PBL, kapitel 1.
 Ved udlodning af en rateopsparing eller opsparing i pensionsøjemed kan  

 ægtefællen herefter indsætte nærmeste pårørende eller ægtefælle, herunder  

 fraskilt ægtefælle, eller livsarvinger, herunder stedbørn og disses  

 livsarvinger.
 Den første model svarer til den hidtil gældende ordning i PBL § 30, stk.  

 2. Dette betyder, at selv om den fraseparerede eller fraskilte ægtefælle  

 bliver selvstændigt afgiftspligtig, betragtes ægtefællen ikke i skatte- og  

 afgiftsmæssig henseende som ejer af den udloddede del af ordningen.
 Parterne er derved i afgiftsmæssig henseende uafhængige af hinanden.
Hvis den fraseparerede eller fraskilte ægtefælle disponerer over den  

 udloddede del af ordningen i strid med vilkårene, er det ægtefællen selv, der  

 skal betale strafafgift i anledning heraf, medens ejerens del af ordningen  

 ikke påvirkes af ægtefællens disposition.
Omvendt vil eventuelle  

 dispositioner fra ejerens side heller ikke påvirke ægtefællens skattemæssige  

 status.
Hvis ejeren ophæver sin del af pensionsordningen i utide, er  

 ægtefællen i skattemæssig henseende berettiget til at lade sin del af  

 ordningen blive stående til udbetaling i overensstemmelse med vilkårene,  

 således at de skattemæssige begunstigelser bevares indtil  

 udbetalingstidspunktet.
I praksis er det antaget, at ægtefællen skattemæssigt  

 er berettiget til at få sin andel af en kapitalpension udbetalt mod afgift  

 efter lovens § 25, det vil sige mod 40 pct. i afgift efter ejerægtefællens  

 fyldte 60 år.
Ejerens eventuelle forlængelse af pensionsaftalen vil således  

 ikke skattemæssigt komme til at påvirke ægtefællens ret.
Er der i forbindelse  

 med separation og skilsmisse foretaget udlodning af en del af en  

 rateopsparingsordning, kan udbetalingen af den udloddede del således  

 påbegyndes, når ejerægtefællen er fyldt 60 år, selv om der er aftalt et  

 senere udbetalingstidspunkt med ejerægtefællen.
 Hvis den ordning, der er udloddet til ægtefællen, er oprettet før 1. jan.  

 1980, således at afgiften for ejerens pensionsordning skal beregnes efter  

 forskellige afgiftssatser i overensstemmelse med lovens overgangsregler, skal  

 afgiften af ægtefællens del beregnes på samme grundlag.
Den anden model fremgår af den nye PBL § 30, stk. 3, nr. 2. Udover hvad  

 der følger af den første model, har den fraseparerede eller fraskilte  

 ægtefælle mulighed for at indtræde som ejer af den udloddede del i relation  

 til PBL §§ 18 og 19. Ægtefællen kan derved foretage fradragsberettigede  

 indbetalinger på den udloddede del.
Hvis der er tale om en  

 arbejdsgiverordning kan bortseelsesretten benyttes.
Ægtefællen fortsætter ordningen for så vidt angår den udloddede del.
Der  

 er således ikke tale om en ny pensionsordning. Ægtefællen indtræder i den  

 aftalte indbetalingsperiode og den 10-årige fradragsperiode.
Hvis eksempelvis  

 den oprindelige ejerægtefælle ifølge sin pensionsaftale årligt skal indbetale  

 100.000 kr. i 7 år, skal vedkommende fordele fradraget over 10 år, det vil  

 sige, at vedkommende får et årligt fradrag på 70.000 kr. i 10 år.
I år 5 sker  

 en udlodning til ægtefællen med halvdelen, således at den udloddede del udgør  

 200.000 kr. (4 x 100.000 kr. x ½). Ægtefællen skal anses for at være den  

 oprindelige opretter af den udloddede del.
Det svarer til, at den oprindelige  

 aftale for den udloddede del har lydt på årlige indbetalinger af 50.000 kr. i  

 7 år (350.000 kr. i alt). Da ægtefællen indtræder i den aftalte  

 indbetalingsperiode, skal vedkommende således fremover indbetale 50.000 kr.  

 årligt i de resterende år, det vil sige år 5, 6 og 7. Ægtefællen indtræder  

 endvidere i den 10-årige fradragsperiode, hvoraf der allerede er gået 4 år.  

 Fradragsretten for de 150.000 kr. skal derfor fordeles over de kommende 6 år,  

 det vil sige et årligt fradrag på 25.000 kr.
Ægtefællen har kun fradrag efter PBL § 18 for egne indbetalinger.
Den  

 tidligere ejerægtefælles fradragsret påvirkes ikke af udlodningen.
Det  

 betyder, at fradragsretten for kapitalindskud foretaget før udlodningen  

 stadig tilkommer den oprindelige ejerægtefælle.
Den tidligere ejerægtefælle  

 skal fortsætte med de samme indbetalinger som hidtil, uanset der er udloddet  

 en del af ordningen.
 Hvis udlodning sker i løbet af et indkomstår, kan begge ægtefæller efter  

 udlodningen fra en kapitalpension i udlodningsåret som udgangspunkt hver  

 indbetale indtil 32.200 kr. (1997-niveau) hver især med fradrag af den  

 tidligere ejerægtefælles indbetalinger til den udloddede del.
 Såfremt bidragene til ordningen nedsættes eller ophører, vil der skulle  

 ske efterbeskatning efter reglerne i PBL § 18 A, se afsnit A.C.1.3.2.1. Hos  

 den ægtefælle, der modtager ordningen ved udlodning, kan efterbeskatning kun  

 ske f.s.v.a. de fradrag, der svarer til den udloddede del og kun i det omfang  

 denne ægtefælle ikke betaler de til den udloddede del svarende bidrag, der  

 forfalder efter udlodningen.
En ratepension kan ikke oprettes efter det fyldte 55. år.
Da den udloddede  

 del er oprettet af ejerægtefællen inden dennes 55. år, kan den  

 fraskilte/fraseparerede ægtefælle fradrage sine indbetalinger, selv om den  

 pågældende er fyldt 55 år ved udlodningen. Ægtefællen kan dog ikke oprette  

 tillæg til den udloddede del, idet ægtefællen ikke betragtes som ejer i denne  

 relation.
 For kapitalpension gælder tilsvarende, at ægtefællen med den udloddede del  

 kan indbetale med fradragsret, selv om den pågældende er fyldt 60 år på  

 udlodningstidspunktet.
Efter den tredie model, jf.
PBL § 30, stk. 3, nr. 3, kan en ægtefælle med  

 en udloddet del af en pensionsordning blive forsikret og ejer eller  

 kontohaver af den udloddede del.
Det vil sige, at ordningen fremover er  

 tegnet på denne ægtefælles liv og helbred.
Udbetaling sker herefter i  

 overensstemmelse med ægtefællens egen alder og helbredsforhold.
Den  

 oprindelige ejerægtefælles alder, liv og helbred er således uden betydning  

 for den udloddede del, der derfor ikke kan udbetales ved ejerægtefællens  

 dødsfald, invaliditet m..v.
Ordningen er fuldt ud overgået til den ægtefælle,  

 der får ordningen udloddet.
 Ægtefællens indtræden som forsikret og ejer eller kontohaver forudsætter,  

 at dette er muligt i relation til pensionsinstituttet.
Den fraseparerede eller fraskilte ægtefælle vil til ordningen med den  

 overførte del kunne foretage indbetalinger med fradragsret, jf.
PBL § 18,  

 ligesom PBL § 19 vil kunne gælde indbetalinger til ordningen.
 Er der indsat begunstigede, er den fraskilte eller fraseparerede  

 ægtefælles dødsfald afgørende for udbetalingstidspunktet til de begunstigede.
Ægtefællen anses for at være den, der oprindeligt oprettede den udloddede  

 del af pensionsordningen.
Det betyder, at ægtefællen indtræder i  

 indbetalinger, der svarer til den udloddede del.
Ægtefællen betragtes som ejer, forsikringstager eller kontohaver af den  

 udloddede del.
Der kan således oprettes tillæg til en ratepension efter  

 loven.
Er den udloddede del f.eks. en rateopsparing, vil den udloddede dels værdi  

 ved det 55. år således i sammenhæng med de aftalte indbetalinger fra  

 ægtefællens 55. år indtil udbetalingstidspunktet blive afgørende for, hvor  

 stort tillægget må være.
For den oprindelige ejerægtefælles vedkommende vil  

 pensionsordningens værdi ved vedkommendes fyldte 55. år (inkl. den udloddede  

 del, hvis udlodning først sker er sket efter dette år, og eksl. den udloddede  

 del, hvis udlodning er sket før vedkommendes 55. år) tilsvarende sammen med  

 de aftalte indbetalinger indgå i beregningen af, hvor stort tillægget må  

 være.
A.C.1.8.2 Flytning, overførsel Den ved skd. cirk. nr. 196 af 21. dec. 1984 gennemførte praksisændring,  

 hvorefter en opsparing i pensionsøjemed herefter altid, dvs. uafhængig af  

 reglerne i PBL § 41, stk. 1, nr. 5, kan overføres til et andet pengeinstitut,  

 når der herved kun er tale om flytning af en eksisterende ordning, har også  

 virkning for såvel ejerens del af opsparingen som for ægtefællens del af den  

 udloddede opsparing i pensionsøjemed.
 For sidstnævntes vedkommende er det forudsat, at flytningen sker med  

 respekt af de vilkår, der gælder for ordningen.
 Flyttereglerne finder også anvendelse på rateopsparinger i pensionsøjemed  

 i pengeinstitutter.
 Ejeren af en pensionsordning, som er udloddet efter PBL § 30, stk. 2 og  

 stk. 3, er, uafhængig af den fraskilte eller fraseparerede ægtefælle,  

 berettiget til at overføre sin del af ordningen efter reglerne i PBL § 41.
For udlodning i henhold til § 30, stk. 3, nr. 1 og 2 gælder, at ægtefællen  

 skattemæssigt ikke anses for at være ejer af den udloddede del af ordningen,  

 hvorfor overførselsreglerne i PBL § 41, ikke kan anvendes på denne del af  

 ordningen.Udloddede ordninger, som den fraseperarerede/fraskilte ægtefælle er  

 blevet forsikret og ejer eller kontohaver af, jf.
PBL § 30, stk. 3, nr. 3,  

 kan overføres til en anden pensionsordning efter PBL § 41.
 Vedrørende det afgivende instituts/selskabs pligter i forbindelse med  

 flytningen henholdsvis overførslen, se skd. cirk. af 16. dec. 1986, pkt. 146  

 og 147.
A.C.1.8.3 Beskatning ved normal udbetaling Ved udlodning af retten til at få udbetalt en andel af løbende  

 udbetalinger fra en livrente, en rateforsikring eller rateopsparing i  

 pensionsøjemed efter PBL § 30, stk. 3, nr. 1 og 2, bliver ægtefællen  

 indkomstskattepligtig (personlig indkomst) af de løbende ydelser, jf.
PBL §  

 20, stk. 1, nr. 4.
 Indtræder ægtefællen ved udlodningen som forsikret og ejer eller  

 kontohaver i relation til den udloddede del, finder de almindelige regler for  

 udbetaling til ejeren omtalt foran anvendelse.
Løbende livsbetingede ydelser (livrente), der tilfalder en begunstiget  

 indsat af ægtefællen vil være indkomstskattepligtige, jf.
PBL § 20, stk. 1,  

 nr. 4, også selv om ydelsen tilfalder en livsarving over 24 år.
Der skal ikke svares almindelig indkomstskat af ratevis udbetalinger fra  

 en rateforsikring eller en rateopsparing i pensionsøjemed, der tilfalder en  

 af ægtefællen indsat begunstiget.
I stedet skal ved rettens erhvervelse  

 (ægtefællens død) svares afgift af ordningens værdi på dette tidspunkt, jf.  

 PBL § 29, stk. 2. Efter afgiftsberigtigelsen vil ordningen ikke længere være  

 omfattet af kapitel 1. Tilvækst beskattes efter PBL § 53 eller efter PBL § 53  

 A.
Ved udlodning af retten til en andel af kapitalpension efter PBL § 30,  

 stk. 3, nr. 1 og 2, skal ægtefællen ved ordningens udløb betale afgift af  

 værdien af sin andel, jf.
PBL § 25, nr. 6. Indtræder ægtefællen ved  

 udlodningen som forsikret og ejer eller kontohaver i relation til den  

 udloddede del, finder de almindelige regler for udbetaling til ejeren omtalt  

 foran anvendelse.
Begunstigede som erhverver ret til andel i en kapitalpensionsordning  

 indtræder i ægtefællens ret til at få kapitalen udbetalt ved  

 pensionsbegivenhedens indtræden.
De begunstigede er selvstændigt  

 afgiftspligtige efter PBL § 25, nr. 6, ved udbetaling i overensstemmelse med  

 udbetalingsvilkårene.
 I nedenstående skema er vist beskatningsreglerne ved normal udbetaling,  

 udbetaling i utide og ved dispositioner i strid med pensionsformålet for  

 ægtefæller omfattet af PBL § 30, stk. 3, nr. 1 og 2.
 Vedr. tiden før 1996 se LV94, afsnit A.C.1.8.4. og LV95, afsnit -  

 A.C.1.8.3.
 Det forudsættes, at ejerægtefællen stadig er i live.
A.C.1.9 Overførsel fra en pensionsordning til en anden A.C.1.9.1 Almindelige regler for overførsel Efter PBL § 41 betragtes overførsel af en hel ordning eller delvis  

 overførsel af en forsikring eller pensionsaftale eller lignende, der ikke var  

 i kraft ved udgangen af 1982, jf. realrenteafgiftslovens § 8, eller en  

 opsparingsordning, der ikke er omfattet af realrenteafgiftslovens § 8, stk.  

 9, for samme person ikke som ud- eller indbetaling, hvis overførslen sker:
a. mellem pensionsordninger med løbende udbetalinger, b. fra en rateforsikring eller rateopsparing i pensionsøjemed til en  

 pensionsordning med løbende udbetalinger, c. fra en rateforsikring eller rateopsparing i pensionsøjemed til en anden  

 rateforsikring eller rateopsparing i pensionsøjemed, som er oprettet efter 1.  

 jan. 1972, medmindre overførslen sker efter det tidspunkt, der i nogen af  

 ordningerne er aftalt som tidspunktet for første udbetaling, d. fra en kapitalforsikring eller opsparing i pensionsøjemed til en  

 pensionsordning med løbende udbetalinger, e. fra en kapitalforsikring eller opsparing i pensionsøjemed til en anden  

 kapitalforsikring eller opsparing i pensionsøjemed, som er oprettet efter  

 lovens ikrafttræden.
 f. fra en kapitalforsikring eller opsparing i pensionsøjemed til en  

 rateforsikring eller rateopsparing i pensionsøjemed, såfremt overførsel  

 finder sted inden det fyldte 55. år.
 Om begrænsninger i adgangen til at overføre mellem invalideforsikringer,  

 se overfor afsnit A.C.1.2.1, pkt. 5 b.
 Formålet med at begrænse delvis overførsel mellem pensionsordningerne er  

 at modvirke en metode til at undgå realrenteafgift af afkast, der efter  

 realrenteafgiftsloven er afgiftspligtigt.
 Deloverførsler af en forsikring eller en pensionsaftale uden skattemæssige  

 konsekvenser kan herefter kun ske, hvis ordningen er oprettet den 1. jan.  

 1983 eller senere eller der er tale om en opsparingsordning, der ikke er  

 omfattet af realrenteafgiftslovens § 8, stk. 9.
 For så vidt angår flere kapitalpensionsordninger oprettet i samme  

 pengeinstitut og omfattet af overgangsfradraget i realrenteafgiftslovens § 8,  

 stk. 9, må det ved overførsel af en enkelt af ordningerne afgøres, om der er  

 tale om deloverførsel, der medfører skattemæssige konsekvenser eller  

 overførsel af en hel (selvstændig) ordning, der ikke har nogen skattemæssige  

 konsekvenser.
 Det er i den forbindelse Told- og Skattestyrelsens opfattelse, at hvor den  

 overførte ordning er oprettet som led i en egentlig kollektiv aftale med  

 arbejdsgiveren, kan den anses for en hel selvstændig ordning efter § 41  

 sålænge kontohaveren er ansat i den virksomhed eller inden for det område,  

 der er dækket af den kollektive aftale.
 Det er ligeledes Styrelsens opfattelse, at hvor en ordning er oprettet med  

 en godkendt lavere pensionsalder end 60 år, og betingelserne for fortsat  

 bevarelse af den lavere pensionsalder er til stede, vil ordningen i forhold  

 til andre ordninger med tidligste pensionsalder 60 år blive betragtet som en  

 hel selvstændig ordning.
I § 41, stk. 3 er der imidlertid af hensyn til mobiliteten indsat nogle  

 undtagelser, der indebærer mulighed for deloverførsler uden skattemæssige  

 konsekvenser.
Dette vil være tilfældet hvis overførslen sker, 1. til en forsikring, der alene kommer til udbetaling i tilfælde af den  

 forsikredes død eller invaliditet, 2. til en pensionsordning ved et nyt ansættelsesforhold, når der efter  

 lov, vedtægter eller lignende regler kun er hjemmel til at overføre en del af  

 en ordning, 3. fra en ordning af en del af årets bidrag, præmier og indbetalinger til  

 en anden ordning efter § 41, stk. 1, 4. mellem ordninger som nævnt i § 41, stk. 1, nr. 2, 4 eller 6, i det  

 indkomstår, hvori ordningerne påbegyndes udbetalt.
Det er en betingelse, at  

 kapitalforsikring eller opsparing i pensionsøjemed udbetales fuldt ud i det  

 nævnte indkomstår, og at rateforsikring eller rateopsparing i pensionsøjemed  

 samt pensionsordninger med løbende udbetalinger påbegyndes udbetalt i det  

 nævnte indkomstår.
Opremsningen foran er udtømmende.
Hvorvidt det i praksis er muligt at  

 foretage en overførsel må afgøres ud fra de enkelte ordningers indhold og den  

 praksis som gælder for de enkelte ordninger.
 Ved overførsel til en nyoprettet rateforsikring, rateopsparing eller  

 kapitalpensionsordning gælder de almindelige aldersbetingelser ikke, PBL §  

 43.
 Reglerne om overførsel kan kun anvendes, hvis der ikke forinden  

 overførslen er indtrådt afgiftspligt eller indkomstskattepligt vedrørende de  

 overførte beløb, PBL § 44.
På tilsvarende måde kan overførsel fra en ratepensionsordning til en anden  

 ratepensionsordning ikke ske efter det tidspunkt, der i nogen af ordningerne  

 er aftalt som tidspunkt for første udbetaling, jf.
PBL § 41, stk. 1, nr. 3 og  

 § 30, stk. 1, 2. pkt.
 På dette grundlag har Told- og Skattestyrelsen ikke fundet det muligt  

 efter forsikringsbegivenhedens indtræden (død, invaliditet) uden  

 afgiftsmæssige konsekvenser at overføre risikopræmiereserven i en ren  

 risikorateforsikring til en rateopsparing i pensionsøjemed i et  

 pengeinstitut.
Afgiftsfriheden for egne bidrag til en kapitalpensionsordning, der er  

 oprettet efter 1. jan. 1958, opretholdes efter overførslen, jf.
PBL § 27,  

 stk. 2.
Efter PBL § 30, stk. 2 er en ægtefælle, som ved skifte af fællesbo i  

 forbindelse med separation eller skilsmisse har fået udloddet en del af den  

 anden ægtefælles pensionsordning, selvstændig afgiftspligtig af den udloddede  

 del.
Der er herefter ikke skattemæssigt noget til hinder for, at den  

 oprindelige indehavers andel af ordningen overføres til en anden ordning  

 efter lovens § 41.
 Ægtefællen vil, idet denne ikke anses for ejer, ikke kunne overføre den  

 udloddede del efter PBL § 41. Såfremt udlodning er sket i henhold til PBL §  

 30, stk. 3, nr. 3, har den fraseparerede/fraskilte ægtefælle dog opnået  

 civilretlig ejerstatus, og vil i denne situation kunne overføre den udloddede  

 del, se i øvrigt afsnit A.C.1.8.2.
 Personer, der den 1. januar 1973 eller senere er ansat efter vedtægten for  

 tjenestemænd i De Europæiske Fællesskaber, kan overføre deres pensionsordning  

 til en ordning for samme person oprettet efter vedtægten for tjenestemænd i  

 De Europæiske Fællesskaber, jf. lov nr. 441 af 1. jun. 1994, der udvider PBL  

 § 41 med stk. 4 - 6.
 Overførslen kan ske uden, at denne behandles som ud- eller indbetaling.
Overførslen kan omfatte, - pensionsordninger med løbende udbetalinger - rateforsikringer - rateopsparingsordninger - kapitalforsikringer i pensionsøjemed - opsparing i pensionsøjemed Det overførte beløb kan tilsvarende tilbageføres med tilskrevne renter og  

 bonus til en ordning for samme person, men kun oprettet som en - pensionsordning med løbende udbetalinger Har en tjenestemand ansat i De Europæiske Fællesskaber ikke gennem 10 års  

 ansættelse eller på anden måde opnået pensionsret i Fællesskaberne, og  

 modtager den pågældende i den anledning en udtrædelsesgodtgørelse fra Fællesskabernes pensionsordning, skal Kommissionen til den danske stat  

 indbetale den del af godtgørelsen, der hidrører fra det overførte beløb med  

 tilskrevne renter og bonus.
Beløbet indbetales på en konto i Danmarks Nationalbank.
Beløbet forrentes  

 af den danske stat fra 1. mar. 1995 med den til enhver tid gældende rentesats  

 for den danske stats indskud i Nationalbanken indtil beløbet overføres eller  

 udbetales, jf. lov nr. 431 af 14. jun. 1995, § 1, pkt. 20.
Tjenestemanden kan vælge at overføre beløbet til en bestående eller  

 nyoprettet pensionsordning med løbende udbetalinger eller at få godtgørelsen  

 udbetalt.
Har han ikke inden 3 måneder efter indbetalingen til Nationalbanken foretaget sit valg, vil godtgørelsen blive udbetalt.
Udbetalingen vil altid ske efter fradrag af afgift.
Afgiften udgør uanset  

 indbetalingstidspunktet for bidragene 40 pct.
 I forbindelse med overførslen af pensionsrettigheder til Fælleskabernes  

 pensionsordning skal skatteyderen udfylde en blanket 07.014, der samtidig  

 giver Kommissionen fuldmagt til i påkommende tilfælde at indbetale  

 udtrædelsesgodtgørelsen til Danmarks Nationalbank.
 Blanket kan rekvireres hos Told- og Skatteregion Maribo, Brovejen 15 A,  

 4930 Maribo, der iøvrigt administrerer bestemmelsen.
 Klage over afgiftens beregning indgives i overensstemmelse med reglerne i  

 PBL §§ 38 og 39 og SSL.
A.C.1.9.2 Flytning af eksisterende ordning Indekskontrakter kan uden skatte- og afgiftsmæssige konsekvenser flyttes  

 fra et pengeinstitut til et andet.
En opsparing i pensionsøjemed og en rateopsparing i pensionsøjemed kan  

 altid - dvs. uafhængigt af reglerne i PBL § 41, stk. 1, nr. 3 og 5 - flyttes  

 til et andet pengeinstitut, når der herved kun er tale om flytning af en  

 eksisterende ordning, jf. skd. cirk. nr. 24 af 16. dec. 1986, pkt. 156-161.  

 Det er dog en betingelse, at flytning til et andet pengeinstitut omfatter  

 arbejdstagerens samlede opsparing eller rateopsparing i pensionsøjemed i det  

 pågældende pengeinstitut.
Hvis kontohaverens ordninger er fordelt på flere  

 kontonumre, skal indeståendet på alle konti flyttes samtidig.
Det samme  

 gælder i tilfælde, hvor kontohaveren har flere opsparinger eller  

 rateopsparinger i pensionsøjemed i samme pengeinstitut, idet flytning i så  

 fald skal omfatte indeståendet i alle de pågældende ordninger.
 I de ovennævnte tilfælde, vil afgiftsfri kapitalpensionsordninger, der er  

 oprettet før 1958, kunne flyttes til et andet pengeinstitut uden skatte-  

 eller afgiftsmæssige konsekvenser.
A.C.1.9.3 Overførsel af ordninger oprettet før 1958 Overførsel af afgiftsfri ordninger, oprettet før 1958.
Efter PBL § 41, stk. 1, nr. 5, er det en betingelse for afgiftsfri  

 overførsel af kapitalpensionsordninger, at overførslen sker til en ordning,  

 der er oprettet efter lovens ikrafttræden, det vil sige til en afgiftspligtig  

 ordning.
Hvis en afgiftsfri ordning fra før 1958 overføres til en anden  

 ordning, vil afgiftsfriheden gå tabt.
 Denne bestemmelse er stadig gældende i tilfælde, hvor en afgiftsfri  

 ordning indskydes i anden bestående eller nyoprettet ordning for  

 arbejdstageren, således at midlerne fra den gamle ordning sammenlægges med  

 midler fra andre ordninger.
 Som nævnt ovenfor, vil afgiftsfriheden derimod bevares i de tilfælde, hvor  

 parterne - eventuelt arbejdstageren selv - vælger opsparingen flyttet til et  

 andet pengeinstitut, uden at midlerne indskydes i en anden ordning.
 Indehaveren af en kapitalordning fra før 1958 ønskede at overføre den del  

 af kontoens værdi, der ved ophævelse ville blive belagt med 40 pct. afgift,  

 til en livrente i medfør af PBL § 41. I overensstemmelse med princippet i PBL  

 § 34, stk. 1, 2. pkt., var Skattedepartementet indforstået med, at det  

 overførte beløb ved en senere afgiftsberigtigelse af kapitalpensionsordningen  

 måtte anses for at hidrøre fra de senest foretagne indbetalinger, skd. 64.47.
 Den afgiftsfrihed henholdsvis skattefrihed, der efter overgangsreglerne i  

 PBL §§ 34, stk. 2 og 20, stk. 3, gælder for pensionsordninger med løbende  

 udbetalinger og rateforsikringer ved udbetaling af engangsbeløb henholdsvis  

 løbende/ratevis udbetaling, opretholdes efter overførsel i henhold til § 41.
A.C.1.9.4 Ventekonti Godtgørelser til fratrådte tjenestemænd og udtrædelsesgodtgørelse fra  

 statsunderstøttede pensionsordninger eller fra pensionskasser kan efter PBL §  

 42 overføres til en særlig konto i et pengeinstitut.
Fra den særlige konto  

 kan beløbene efter PBL § 41 overføres til en pensionsordning med løbende  

 udbetalinger.
Indeståendet behandles i øvrigt efter reglerne om opsparing i  

 pensionsøjemed.
Der skal dog svares afgift med 60 pct. af alle udbetalinger  

 fra kontoen.
A.C.1.10 Efterbeskatning af fraflyttere Efter reglerne i PBL §§ 19 A - 19 E efterbeskattes fraflyttere i visse  

 situationer, hvor fraflytterens skattepligt ophører efter KSL § 1  

 (skatteflugtsreglerne).
Skatteflugtsreglerne gælder for pensionsordninger med løbende  

 udbetalinger, rateforsikring og rateopsparing i pensionsøjemed, når  

 indbetalingerne foretages af arbejdsgiveren.
Indbetalinger til  

 kapitalforsikring eller opsparing i pensionsøjemed og indeksordninger er  

 derimod ikke omfattet af reglerne.
Efterbeskatningsreglerne omfatter, jf.
PBL § 19 A, de personer, hvis  

 skattepligt efter kildeskattelovens § 1 ophører som følge af fraflytning til  

 udlandet.
Det samme gælder personer, der efter bestemmelserne i en  

 dobbeltbeskatningsoverenskomst bliver hjemmehørende i en fremmed stat,  

 Færøerne eller Grønland.
Reglerne om efterbeskatning gælder i tilfælde, hvor arbejdsgiveren i en  

 vis periode inden skattepligtsophøret har foretaget ekstraordinært store  

 indbetalinger til en arbejdstagers pensionsordning eller hvor et  

 pensionstilsagn i samme periode er forhøjet ekstraordinært.
Reglerne gælder  

 endvidere, hvor pensionsordningen er oprettet i samme periode før  

 fraflytningen.
Efterbeskatningen omfatter også fratrådte arbejdstagere, der  

 er udtrådt af arbejdsgiverordningen mod udbetaling af en  

 udtrædelsesgodtgørelse, tidligere arbejdstagere, der er gået på pension, samt  

 arbejdstagere, der er blevet hvilende medlemmer af en pensionskasse eller har  

 fået en forsikring omskrevet til fripolice.
Efterbeskatningsreglerne vil dog  

 for disse kun omfatte de år indenfor perioden, hvor der af arbejdsgiveren er  

 foretaget pensionsindbetalinger.
 Efterbeskatningen sker ved en forhøjelse af den personlige indkomst.
Forhøjede indbetalinger PBL § 19 B omhandler de tilfælde, hvor arbejdsgiverens bidrag til  

 ordningen er fastsat til en bestemt procentdel af arbejdstagerens løn eller  

 til et bestemt beløb.
Arbejdsgiverens pensionsindbetalinger omfatter både  

 bidrag, der i pensionsaftalen er betegnet som arbejdsgiverbidrag og som  

 arbejdstagerbidrag.
Efterbeskatning skal alene ske, hvis indbetalingerne til pensionsordningen - i forhold til indbetalinger foretaget i året 5 år forud for  

 skattepligtsophøret - er ekstraordinært store.
Indkomsten forhøjes for det eller de  

 indkomstår, hvori pensionsindbetalinger er forhøjet i forhold til sammen  

 ligningsåret, dvs. året 5 år forud for det år, hvori skattepligten ophører.
Der ses bort fra stigninger, der var aftalt forud for 5-årsperioden eller  

 følger af kollektive aftaler.
Der ses tilsvarende bort fra forhøjelser, der  

 følger af vedtægtsændringer eller ændringer i pensionsregulativer, når  

 ændringen omfatter mere end 10 personer.
 Begrebet kollektive aftaler skal ses i modsætning til individuelle  

 pensionsaftaler eller pensionsaftaler, der kun omfatter ganske få personer.  

 Begrebet kollektive aftaler kan derfor, ud over kollektive overenskomster,  

 f.eks. omfatte aftaler mellem et forsikringsselskab og en virksomhed, hvor  

 aftalen omfatter et større antal medarbejdere.
 Reglen om, at der ses bort fra vedtægtsændringer mv. tager sigte på  

 firmapensionskasser. 10-personersreglen er indsat for at undgå  

 vedtægtsændringer, som alene tager sigte på en eller nogle få fraflyttere.
 Indkomsten forhøjes dog kun, hvis indbetalingerne overstiger 20 pct. af  

 arbejdstagerens løn hos den pågældende arbejdsgiver, og forhøjelsen omfatter  

 alene det beløb, der overstiger denne grænse.
Til lønindtægten medregnes provision, tantieme eller lignende samt den  

 skattepligtige værdi af naturalydelser mv.
Endvidere medregnes  

 arbejdsgiverens pensionsindbetalinger.
Det er hver enkelt arbejdsgivers  

 pensionsindbetalinger, der skal overholde 20 pct.'s grænsen.
Har en  

 lønmodtager flere arbejdsgivere, er der således ikke adgang til at  

 sammenlægge lønindtægten, før det afgøres, om arbejdsgiverens  

 pensionsindbetalinger overstiger 20 pct.'s grænsen.
 Hvis pensionsordningen er oprettet indenfor 5-årsperioden, er der intet  

 sammenligningsår, og indbetalinger, der overstiger den angivne grænse på 20  

 pct. af bruttolønnen, skal derfor altid efterbeskattes fra og med det  

 indkomstår, pensionsordningen er oprettet.
Indkomsten forhøjes for det år, hvor skattepligten ophører samt i de  

 seneste 4 år forud herfor.
Yderligere forhøjes med et tillæg på 6 pct., for  

 hvert år fra udløbet af det indkomstår, hvori beløbet skal medregnes, og  

 indtil udløbet af det år, hvori skattepligten ophører.
Tilsagnsordninger De nærmere regler om efterbeskatning af tilsagnsordninger er fastsat i PBL  

 § 19 C.
Det drejer sig om ordninger, hvor det er aftalt, at en arbejdstagers  

 årlige pensionsydelse skal udgøre et bestemt beløb eller en bestemt  

 procentdel af slutlønnen.
Det er således størrelsen af pensionsudbetalingen  

 og ikke pensionsindbetalinger, der ligger fast.
Det er kun ekstraordinære forhøjelser af pensionstilsagnet i forhold til  

 tilsagnet 5 år forud for skattepligtsophøret, der medfører efterbeskatning.  

 Der ses således bort fra stigninger, der er aftalt forud for 5-årsperioden  

 eller følger af kollektive aftaler.
Der ses tilsvarende bort fra forhøjelser,  

 der følger af vedtægtsændringer eller ændringer i pensionsregulativer, når  

 ændringen omfatter mere end 10 personer.
Efterbeskatning skal ske ved, at indkomsten for det år, hvor den  

 ekstraordinære forhøjelse af tilsagnet er sket, forhøjes med et beløb, der  

 svarer til den kapitaliserede værdi af forhøjelsen af pensionstilsagnet.
Den  

 kapitaliserede værdi opgøres ved udgangen af beskatningsåret og beregnes ud  

 fra pensionskassens eller forsikringsselskabets grundlagsrente.
Efter PBL § 19 C, stk. 4, skal indkomsten kun forhøjes, i det omfang det  

 forhøjede pensionstilsagn i procent af slutlønnen overstiger 2 pct. gange det  

 antal år, arbejdstageren har været omfattet af pensionsaftalen.
Det er kun  

 tilsagn, der overstiger denne grænse, der skal efterbeskattes.
Hvis tilsagnsordningen er indgået indenfor 5-årsperioden, er der intet  

 sammenligningsår.
Tilsagn, der overstiger den i § 19 C, stk. 4, angivne  

 grænse, skal derfor altid efterbeskattes.
 Beløb, der skal efterbeskattes, forhøjes med et tillæg på 6 pct. for hvert  

 år fra udløbet af det indkomstår, hvori beløbet skal medregnes, og indtil  

 udløbet af det år, hvori skattepligten ophører.
Hovedaktionærer For hovedaktionærer og hovedanpartshavere gælder skærpede regler, jf.
PBL  

 § 19 D.
Som hovedaktionærer og -anpartshavere anses i denne forbindelse  

 personer, der ved fraflytningen eller inden for de seneste 5 år før  

 fraflytningen alene eller sammen med de i ABL § 11, nævnte personer eller  

 selskaber mv. ejer mindst 25 pct. af aktiekapitalen eller råder over mere end  

 50 pct. af den samlede stemmeværdi i selskabet.
 For disse personer udvides reglerne til at gælde for det år, hvori  

 skattepligten ophører, og de 9 forudgående indkomstår (10-årsperioden).  

 Bortset fra forlængelsen af den periode, hvori efterbeskatning mv. skal finde  

 sted, er reglerne for hovedaktionærer og -anpartshavere de samme som for  

 andre arbejdstagere.
Fritagelse Efter PBL § 19 E, kan den kommunale skattemyndighed fritage helt eller  

 delvis for indkomstskattepligten efter PBL §§ 19 A - 19 D.
Fritagelsen kan  

 kun gives i særlige tilfælde.
De tilfælde, hvor der kan fritages, kan være situationer, hvor den  

 skattepligtige ikke opnår nogen fordel af de ekstraordinært forhøjede  

 indbetalinger.
Det vil f.eks. være tilfældet, hvis der sker varig  

 fraflytning, men Danmark fortsat har beskatningsretten til løbende eller  

 ratevise pensionsudbetalinger.
Efter PBL § 19 C indkomstbeskattes værdien af de ekstraordinært forhøjede  

 pensionstilsagn.
Udtræder arbejdstageren af ordningen før pensionering, er  

 der imidlertid ikke altid nogen direkte sammenhæng mellem størrelsen af  

 udtrædelsesgodtgørelsen og de pensionsrettigheder, som den pågældende går  

 glip af ved udtræden.
I sådanne tilfælde, hvor det forhøjede pensionstilsagn  

 ikke opretholdes på grund af udtræden, vil der også være grundlag for at  

 fritage.
I tilfælde, hvor der indenfor 5 års-perioden sker skift fra en  

 arbejdsgiverordning til en anden, kan der også være grundlag for at fritage.  

 Det må ses i sammenhæng med, at disse tilfælde er omfattet af reglerne i PBL  

 § 19 B og 19 C om arbejdstagere, der indenfor 5 års-perioden er optaget i en  

 arbejdsgiverordning.
For at kunne meddele dispensation må det dog  

 forudsættes, at pensionsindbetalingen hos den nye arbejdsgiver ikke er  

 forhøjet ekstraordinært i forhold til den aftale, der var indgået med den  

 tidligere arbejdsgiver ved udgangen af året 5 år forud fra fraflytningen.
 Der er også grundlag for at meddele hel eller delvis dispensation, hvis  

 ordningen før fraflytning er ophævet i utide mv., således at der skal betales  

 afgift efter PBL § 29.
 Endelig kan der også fritages fra indkomstskattepligten efter PBL §§ 19  

 A-19 D i andre særlige tilfælde, f.eks. i tilfælde af udstationering eller  

 lignende.
Opregningen er ikke udtømmende.
I alle tilfælde, hvor fraflytteren ikke  

 opnår nogen skattemæssig fordel af den forhøjede pensionsindbetaling, eller  

 hvor særlige omstændigheder gør sig gældende, kan der gives dispensation.
 Der er også mulighed for at dispensere fra en del af skattekravet, hvis  

 f.eks. fraflytteren kun delvis får fordel af, at de ekstraordinært store  

 indbetalinger er holdt uden for indkomstopgørelsen.
Klage over de kommunale skattemyndigheders afgørelser om fritagelse kan  

 indbringes for de regionale told- og skattemyndigheder.
I Københavns og Frederiksberg kommuner kan kommunens afgørelse påklages til Told- og Skatteregion København 2 (Nord) henholdsvis Told- og Skatteregion København 3 (Nordvest).
Told- og Skatteregionens afgørelse kan ikke indbringes for højere  

 administrativ myndighed, jf.
PBL § 19 E.
 A.C.2 Andre pensions-, forsikrings- og opsparingsordninger mv.
A.C.2.1 Ordninger der ikke er omfattet af PBL Visse ordninger er hverken omfattet af afsnit I, afsnit II eller II A i  

 pensionsbeskatningsloven.
Fradrag for præmier til sådanne ordninger  

 tilligemed beskatningsreglerne for udbetaling fra sådanne ordninger må derfor  

 søges i andre regler end pensionsbeskatningslovens.
Dette gælder syge- og  

 ulykkesforsikringer, hvor forsikrede er en fra ejeren forskellig person, jf.  

 modsætningsvis PBL § 50, stk. 1, nr. 3 og nedenfor afsnit A.C.2.1.1, samt  

 visse livsforsikringer, jf. nedenfor afsnit A.C.2.1.2 og 2.1.2.1.
A.C.2.1.1 Syge- og ulykkesforsikringer Det drejer sig typisk om ordninger, hvor forsikrede er en arbejdstager, og  

 hvor ejeren er en arbejdsgiver, som også betaler præmien.
Udbetalinger fra  

 ordningen kan enten tilkomme arbejdstageren (den forsikrede) eller  

 arbejdsgiveren.
 Præmie.
Udbetaling tilkommer forsikrede (arbejdstager) Skattedepartementet har om sådanne ordninger udtalt, jf. skd. 74.387, at  

 udgangspunktet for den skattemæssige behandling af arbejdsgiverens  

 præmiebetaling er, at præmien udgør en økonomisk fordel for arbejdstageren og  

 må betragtes som et lønaccessorium, og derfor er skattepligtig (personlig)  

 indkomst for denne.
Arbejdsgiveren har fradragsret for udgifterne efter SL §  

 6, litra a.
Af afgørelsen fremgår i øvrigt:
A.
Forsikringer, der kun dækker i arbejdstiden: Præmien er ikke  

 skattepligtig indkomst for den ansatte.
Det samme gælder  

 rejseulykkesforsikringer, der alene dækker rejser i arbejdsgiverens tjeneste,  

 jf. skd. 58.265.
B.
Forsikringer, der dækker både arbejdstid og fritid: Præmien er den  

 skattepligtige indkomst uvedkommende i de tilfælde, hvor forsikringssummen  

 højst andrager 500.000 kr.
I de tilfælde, hvor forsikringssummen overstiger  

 500.000 kr., skal der foretages en opdeling af præmien, således at den del af  

 præmien, der medgår til dækning af risikoen i arbejdstiden, er  

 indkomstskattefri, mens hele den del af præmien, der medgår til dækning af  

 risikoen i fritiden, skal medregnes til arbejdstagerens indkomst.
Såfremt  

 forsikringen også dækker f.eks. ægtefælle eller andre familiemedlemmer, er  

 den hertil svarende del af præmien skattepligtig indkomst for arbejdstageren.  

 I de tilfælde, hvor forsikringsselskabet ikke har foretaget en opdeling af  

 præmien som anført, gælder en formodningsregel om, at 50 pct. af præmien  

 vedrører arbejdstiden og 50 pct. af præmien fritiden, jf. skd. 74.387.
Skematisk opstilling over de ovenfor under A-B Ved fastlæggelsen af forsikringssummen 500.000 kr. ved død eller  

 invaliditet har man lagt til grund, at præmien for fritidsdækningen under en  

 heltidsulykkesforsikring i fareklasse 1 udgør ca. 300 kr.
Bagatelgrænsen  

 pristalreguleres ikke, hvorfor beløbsgrænsen 500.000 kr. heller ikke  

 pristalreguleres.
I praksis er det dog godkendt, at forsikringssummen i  

 indgåede kontrakter med en oprindelig forsikringssum på 500.000 kr. kan  

 forhøjes som følge af en almindelig indeksregulering, uden beskatning af  

 arbejdstageren.
 I en bindende forhåndsbesked TOLD-SKAT Nyt 1993.18.834 (TfS 1993, 461)  

 fandt Ligningsrådet ikke, at den nævnte praksis kunne udvides til også at  

 finde anvendelse på præmier til helårlige syge- og ulykkesforsikringer for  

 bestyrelsesmedlemmer.
Tegnes en fritidssyge- og fritidsulykkesforsikring af en fagforening som  

 ejer og forsikringstager og medlemmerne som forsikrede, må det antages, at  

 præmien skal medtages ved opgørelsen af det enkelte medlems skattepligtige  

 indkomst.
Præmiebetalingen må anses som en skattepligtig udlodning fra  

 foreningen og er personlig indkomst hos medlemmet.
Der henvises til TfS 1996,  

 179, der omhandlede spørgsmålet, hvorvidt medlemmerne af et fagforbund var  

 indkomstskattepligtig af forbundets løbende præmiebetaling til en  

 fritidsulykkeforsikring for de enkelte medlemmer.
Landsskatteretten bemærkede, at uanset det kunne lægges til grund om  

 forbundet eller det enkelte medlem var ejer af forsikringen i henhold til PBL  

 § 56, stk. 1, fandt retten, at medlemmerne var skattepligtige af den af  

 forbundet betalte præmie.
Såfremt medlemmet måtte anses for ejer af  

 forsikringen, fulgte beskatningshjemlen af PBL § 56, stk. 1. Såfremt  

 medlemmet ikke kunne anses for ejer, var medlemmet skattepligtig af præmien i  

 henhold til SL § 4, idet der blev lagt vægt på, at der var tale om en privat  

 udgift bl.a. da udbetalinger fra forsikringer tilkommer medlemmet og ikke  

 fagforbundet.
Det gjorde i den sammenhæng ingen forskel, om præmie helt eller  

 delvist oprindeligt hidrørte fra medlemmernes kontingentbetalinger til  

 foreninger.
En særlig form for sygeforsikring er f.eks. en ordning tegnet af en  

 arbejdsgiver med denne som ejer og en eller flere ansatte som forsikrede, når  

 ordningen dækker afholdte udgifter til sygehusophold, lægehjælp mv., på et  

 privat hospital som følge af den ansattes sygdom.
Om disse ordninger har Ligningsrådet udtalt, at udgangspunktet for den skattemæssige behandling  

 af arbejdsgiverens præmiebetaling er, at præmien udgør en økonomisk fordel  

 for arbejdstageren og må betragtes som et lønaccessorium for denne.
 Omvendt vil arbejdsgiveren have fradragsret for præmiebetalingen efter SL  

 § 6, litra a.
Certifikattabs forsikringer Certifikattabsforsikringer anses for syge- og ulykkesforsikringer, jf.  

 lsr. 1976.83. En certifikattabsforsikring dækker en pilot mod tab af  

 certifikat og mod pålæg af begrænsninger i udøvelsen af de rettigheder, der  

 er tildelt i kraft af certifikatet, som er en følge af sygdom eller  

 legemsskader, der kan anses for vedblivende.
Der er som regel tale om  

 kollektive forsikringer, hvor arbejdsgiveren betaler præmien, medens  

 arbejdstageren (piloten) er den forsikrede.
 For så vidt angår ordninger, der er oprettet med SAS eller Maersk Air som  

 arbejdsgiver, anses de pågældende selskaber for at være ejere af ordningerne.
 Den skattemæssige behandling af præmien hos piloterne følger derfor de  

 ovenfor under A og B afstukne retningslinier.
Udbetaling Udbetalinger fra ovennævnte ordninger er indkomstskattepligtige, såfremt  

 der er tale om løbende livsbetingede udbetalinger i form af dagpenge eller  

 lign., jf.
SL § 4, litra c.
Andre udbetalinger, herunder konvertering af  

 løbende ydelser til engangsbeløb, er derimod ikke indkomstsskattepligtige,  

 jf.
SL § 5, litra b.
Udbetalinger til dækning af udgifter til lægehjælp,  

 hospitalsophold, lægemidler o.lign. beskattes således ikke.
 Præmie og udbetaling.
Udbetaling tilkommer arbejdsgiver Arbejdsgiverens præmiebetaling vil ikke, hvor udbetalingen tilkommer  

 arbejdsgiveren, udgøre en økonomisk fordel for arbejdstageren og kan derfor  

 ikke betragtes som et lønaccessorium for denne.
 Vedr. en forsikringsordning, der skulle dække det driftstab, som kan opstå  

 i forbindelse med en tandlæges midlertidige arbejdsudygtighed (forsikringen  

 skulle dække såvel klinikejerens som ansatte tandlægers midlertidige  

 erhvervsudygtighed som følge af sygdom og visse ulykkestilfælde) erklærede  

 skd., at forsikringen ikke var omfattet af PBL § 50. Den skattemæssige  

 behandling af præmie- og forsikringsydelser skulle derfor følge SL's regler.
Da forsikringen dækkede selve driftstabet, dvs. en omsætningsnedgang  

 beregnet efter særlige regler, var præmieudgiften fuldt ud  

 fradragsberettiget, hvad enten ydelserne blev udbetalt som et samlet beløb  

 eller som en løbende ydelse.
Samme forsikringsydelser forudsattes i øvrigt at  

 være indkomstskattepligtige, jf. skd. 70.435.
Nøgleperson forsikring En såkaldt nøglepersonforsikring går ud på at dække en virksomheds tab ved  

 en betydende medarbejders tab af arbejdsevnen.
Den på forhånd fastsatte  

 forsikringsydelse udbetales løbende i 12 eller 24 måneder med en valgfri  

 karensperiode på 1, 3 eller 6 måneder.
Tegnes forsikringen af virksomheden  

 eller indehaveren på en medarbejders person, har Skd. udtalt, at den ikke er  

 omfattet af PBL, da der ikke er identitet mellem forsikringstager og  

 forsikrede.
Der er imidlertidig fradragsret for præmierne efter SL § 6, litra  

 a, selv om den løbende forsikringsydelse er fastsat på forhånd.
Ydelserne er  

 skattepligtig indkomst.
Skd. har forudsat, at forsikringsydelsen fastsættes  

 ud fra en konkret vurdering af det forventede økonomiske tab, skd. 77.896.
 Udover ovennævnte situationer, hvor forsikringsordningerne må siges at  

 have karakter af skadesforsikringer, beskattes udbetalinger fra syge- og  

 ulykkesforsikring på den ovenfor under »udbetaling tilkommer forsikrede,  

 mv.« anførte måde.
 Selvstændigt erhvervsdrivendes bidrag til frivillig dagpengeforsikring er  

 ikke fradragsberettiget efter SL § 6, litra a, lsr. 1985.112, men kan i visse  

 tilfælde fratrækkes efter PBL § 49, stk. 1, se afsnit A.C.2.2.
Forbrugerlånsforsikring Ordningen går ud på at yde långiver forsikringsdækning mod tab i  

 låneforhold som følge af låntagers død, invaliditet eller  

 hospitalsindlæggelse som følge af ulykkestilfælde eller akut opstået sygdom,  

 samt ved ufrivillig arbejdsløshed, jf.
Told-Skat Nyt 1992, nr. 20, s. 610  

 (TfS 1992, 495).
 Afgørelsen er nærmere omtalt nedenfor under arbejdsløshedsforsikring,  

 afsnit A.C. 2.2.
A.C.2.1.2 Livsforsikringer Begrebet livsforsikring er ikke et klart defineret begreb, men henviser  

 til det almindeligt accepterede forsikringstekniske begreb livsforsikring.  

 Koncession til tegning af kapitallivsforsikringer her i landet godkendes af  

 finanstilsynet på grundlag af det såkaldte beregningsgrundlag G 82, der er  

 fælles for alle selskaber.
Begrebet omfatter både livsforsikringer med  

 løbende udbetalinger og kapitallivsforsikringer, herunder rateforsikring og  

 arverente, hvor forsikringssummen/ydelserne udbetales ved eller en bestemt  

 tid efter en persons død, eller hvor summen/ydelserne udbetales i levende  

 live, f.eks. ved opnåelse af en bestemt alder eller ved indgåelse af  

 ægteskab.
Nøgleperson forsikring Udgift til en livsforsikring, der går ud på at dække en virksomheds tab  

 ved en betydende medarbejders død (nøglepersonforsikring), kan under visse  

 betingelser betragtes som en fradragsberettiget driftsomkostning.  

 Betingelserne er, at der er tale om en ren risikoforsikring uden  

 opsparingselement, at forsik-ringssummen er fastsat ud fra en konkret  

 vurdering af virksomhedens forventede økonomiske tab ved medarbejderens død,  

 og at erstatningen ikke overstiger det således opgjorte tab, Skat 1988.8.487  

 (TfS 1988, 435).
 Ordningen må under de givne forudsætninger anses for en skadesforsikring,  

 der tilsigter at dække et driftstab og falder derfor uden for PBL.
 Det antages endvidere, at udbetaling fra en sådan livsforsikring er  

 skattepligtig indkomst for virksomheden efter SL § 4, idet den dækker et  

 driftstab.
 Er de nævnte forudsætninger ikke opfyldt vil ordningen være en  

 summaforsikring, der er omfattet af PBL § 50 evt. § 53 A uden mulighed for  

 fradrag.
I afgørelsen skd. 34.268 fandt Skattedepartementet, at ordningen ikke  

 henhørte under PBL's regler.
Der var tale om en forening, der ønskede at  

 indgå en pensionsaftale med en medarbejder således, at foreningen båndlagde  

 værdipapirer til en nærmere angiven værdi, og der af den således båndlagte  

 kapital skulle udbetales medarbejderen en årlig pension indtil hans død,  

 hvorefter den resterende kapital skulle tilbageføres til foreningens aktiver.  

 Departementet fandt, at de livsbetingede udbetalinger var  

 indkomstskattepligtige for medarbejderen, medens ordningen ikke i øvrigt  

 havde skattemæssige konsekvenser for ham.
Direktørpensionsordninger Den eneste undtagelse fra kravet om afdækning i et forsikringsselskab  

 eller en pensionskasse af et pensionstilsagn fra arbejdsgiveren til de  

 ansatte, er de såkaldte »direktørpensionsordninger«.  

 Direktørpensionsordningerne er ikke omfattet af PBL, hverken afsnit I, II  

 eller II A.
Løbende ydelser skal medregnes til den skattepligtige indkomst i  

 henhold til SL § 4, litra c.
 En kapitaludbetaling til afløsning af et sådant uafdækket pensionstilsagn  

 medregnes fra indkomståret 1996 i den skattepligtige indkomst efter LL § 16  

 E, stk. 1, nr. 6. Indkomsten opgøres efter LL § 7 O, stk. 1, nr. 4.
*Såfremt afløsning af et pensionstilsagn sker ved indbetaling af et  

 engangs-beløb til en ordning omfattet af PBL kap. 1, indgår det indbetalte  

 beløb ikke i den skattepligtige indkomst, jf.
PBL § 19.
 Se TfS 1997, 2, hvor Landsretten fandt, at skatteyderen havde opnået  

 pensionstilsagn i egenskab af at være enke efter den tidligere direktør,  

 hvorfor engangsvederlag skulle beskattes efter den dagældende LOSI*. Se  

 endvidere TfS 1995.135, hvor en modtager var en begrænset skattepligtig  

 person.
Virksomheden vil kunne fradrage den løbende pensionsydelse efter SL § 6,  

 litra a.
En afløsningssum afskrives over en periode på 10 år efter *LL § 16  

 F, stk. 3.* A.C.2.1.2.1 Udenlandske ordninger Udenlandske livsforsikrings- og pensionsordninger er ikke omfattet af PBL  

 afsnit 1, jf. §§ 3, stk. 1, 4, stk. 1, 6, 8, nr. 1, 10, stk. 1, nr. 1, 11 A,  

 stk. 1, nr. 1 og 12, stk. 1, nr. 1.
Er den udenlandske ordning oprettet som andet end en forsikringsordning,  

 falder den heller ikke ind under PBL § 50 eller PBL § 53 A.
For så vidt angår  

 udenlandske pensionskasselignende ordninger, se § 50, stk. 1, nr. 1  

 sammenholdt med §§ 3, 6 og 7 samt skd. 31.12 om FN's pensionsordning.
Se  

 endvidere lsr. 1978.162 om bidrag til EF's pensionskasse og skd. 34.270 om  

 bidrag til UNICEF's pensionsordning.
 De skattemæssige regler for disse ordninger må søges i SL, hvoraf som  

 udgangspunkt følger, at der ikke er fradrag for bidrag til ordningen efter SL  

 § 6 a og engangsudbetalinger er skattefri efter SL § 5, litra b, medens  

 løbende livsbetinget alderspension og enkepension er skattepligtig personlig  

 indkomst i medfør af SL § 4, litra c og PSL.
 Tilsvarende er antaget om udenlandske statslige pensionsordninger.
 Er der tale om rene opsparingsordninger er afkast af ordningen  

 skattepligtig indkomst.
Er den udenlandske ordning oprettet som en forsikringsordning, vil den som  

 hovedregel være omfattet af PBL § 50 eller PBL § 53 A.
De lovgivningsmæssige  

 krav til forsikringsselskaber er i visse lande mere liberal end i Danmark og  

 kontrollen med kapitalindskuddenes placering er lempeligere.
Den bestemmende indflydelse på investeringerne kan i flere udenlandske  

 forsikringsselskaber overlades til forsikringstageren.
Som modstykke hertil  

 fraskriver forsikringsselskabet sig den investeringsrisiko, der er forbundet  

 med opsparingspræmiens anbringelse i aktiver, idet denne risiko overtages af  

 forsikringstageren med en lavere samlet risikopræmie til følge.
Denne type  

 ordninger er fremkommet specielt med henblik på danskere bosat i udlandet,  

 der agter at flytte tilbage til Danmark.
Ordningerne oprettes således før den  

 fulde skattepligt indtræder.
Ligningsrådet har vedrørende sådanne ordninger fundet, at såfremt  

 investeringsrisikoen i forbindelse med udbetaling ved død og/eller udløb er  

 overtaget af forsikringstageren, er opsparingsdelen ikke en integreret del af  

 livsforsikringen.
Da hverken størrelsen af opsparingsdelen eller  

 udbetalingstidspunktet for denne er afhængig af forsikringsmæssig indtrufne  

 omstændigheder, er opsparingsdelen fundet at være en camoufleret  

 pengeinstitutordning, der er almindelig formueskattepligtig.
Ordningerne er  

 ikke fundet omfattet af PBL § 50, stk. 1, nr. 1.
I TfS 1996, 814 ØLD, der vedrører forsikringsordninger oprettet i et  

 forsikringsselskab på Guersey af danskere, der på oprettelsestidspunktet var  

 bosat i udlandet og derfor ikke fuldt skattepligtige til Danmark, var  

 spørgsmålet, om ordningerne, såfremt ejerne senere blev fuldt skattepligtige  

 til Danmark, ville være omfattet af PBL § 50. Der var tale om  

 kapitalpensionsordninger, som oprettedes ved engangsindskud, hvoraf 20 pct.  

 hensattes til en livsforsikring.
Landsretten fandt i dette tilfælde, at hele  

 ordningen - uanset at kapitalen kun delvist gik til finansiering af en  

 dødsfaldsdækning - var omfattet af PBL § 50, stk. 1, nr. 1.
 Ordninger af ovennævnte karakter der oprettes den 18. feb. 1992 eller  

 senere kan formentlig fremover anses omfattet af PBL § 53 A, stk. 1, nr. 1.
Ligningsrådet har i en afgørelse offentliggjort i TfS 1994,138 udtalt, at  

 et udenlandsk forsikringselskab, der tegnede kapitallivsforsikringer, som var  

 godkendt omfattet af PBL § 50 af LR, kunne overføre hele selskabets bestand  

 af kapitallivsforsikringer til et andet selskab uden skattemæssige  

 konsekvenser.
De fortsatte ordninger blev således ikke omfattet af PBL § 53  

 A.
A.C.2.2 Arbejdsløshedsforsikring Udgifter til arbejdsløshedsforsikring er fuldt fradragsberettiget ved  

 opgørelsen af forsikredes skattepligtige indkomst, men derimod ikke i den  

 personlige indkomst, PBL § 49, stk. 1. Forsikrede skal samtidig være ejer af  

 forsikringen og fuld skattepligtig til Danmark, jf.
PBL § 54.
 Arbejdsløshedsforsikringen er fradragsberettiget uanset, den er tegnet i  

 udlandet.
 Selvstændige erhvervsdrivende kan ligeledes fradrage bidrag til  

 »Selvstændige erhvervsdrivendes Arbejdsløshedskasse«, skd. 58.265.
Udbetaling af arbejdsløshedsdagpenge er fuldt ud indkomstskattepligtig som  

 personlig indkomst, jf.
PBL § 49, stk. 2, SL § 4, litra c og PSL § 3.
Kontokundeforsikring Om en situation, hvor der ikke var identitet mellem ejer og forsikrede,  

 har Ligningsrådet udtalt, at kontokunder i stormagasiner vil kunne tilslutte  

 sig en arbejdsløshedsforsikring, hvor stormagasinet som forsikringstager og  

 ejer af forsikringen vil have fradrag for præmieudgiften efter SL § 6, litra  

 a, og hvor kontokundens refusion heraf skal medregnes ved opgørelsen af  

 stormagasinets skattepligtige indkomst.
Udbetalte forsikringssummer er  

 indkomstskattepligtige for stormagasinet.
Kontokunden kan ikke fradrage  

 præmieudgiften.
Hvis stormagasinet eftergiver gæld i samme omfang, som det  

 får udbetalt forsikringssummer fra de tegnede forsikringer, berøres  

 kontokundens skattepligtige indkomst ikke heraf.
Forbrugerlånsforsikring Om en forsikring der går ud på at yde långiver forsikringsdækning mod tab  

 bl.a. ved låntagers ufrivillige dokumenterede arbejdsløshed i mere end 60 på  

 hinanden følgende dage, således at forsikringsselskabet med visse  

 begrænsninger overtager betalingen af den aftalte månedlige ydelse, fandt Ligningsrådet ikke, at arbejdsløshedsforsikringsdelen var omfattet af PBL  

 § 49. Långiver blev anset som ejer af forsikringen, og låntager var den  

 forsikrede person.
 Præmien til den kombinerede ordning blev i øvrigt anset for en  

 fradragsberettiget driftsomkostning efter SL § 6 a, medens låntagerens  

 refusion af præmien skal medregnes i långivers skattepligtige indkomst.
 Udbetaling af forsikringsydelserne er skattepligtig indkomst for långiver  

 efter SL § 4, medens der vil være fradragsret for det driftstab som  

 nedskrivning af låntagers konto er udtryk for.
 Låntager vil ikke kunne fradrage præmieudgiften og låntager vil ikke være  

 skattepligtig af "gældseftergivelsen".
 Låntagers fradrag for tilskrevne forfaldne renter skal korrigeres med  

 rentedelen af den forsikringsmæssigt overtagne betaling af den stipulerede  

 ydelse i betalingsåret TOLD-SKAT Nyt 1992.20.610 (TfS 1992, 495).
A.C.2.3 § 53 A-ordninger PBL § 53 A omfatter opsparingslignende livsforsikringer, der ikke er  

 fradragsberettigede efter PBL kapitel 1, men hvor det løbende afkast af  

 forsikringen er indkomstskattepligtigt som kapitalindkomst.
Reglerne gælder  

 for alle fuldt skattepligtige personer herunder hjemvendte udlandsdanskere,  

 der forinden tilbageflytning til Danmark har oprettet en forsikring i  

 udlandet og udlændinge, der medtager en forsikring ved indrejsen til Danmark,  

 jf. dog nedenfor (undtagelse 2).
 Reglerne gælder for forsikring uanset, om den er tegnet i Danmark eller  

 udlandet og omfatter derfor også livsforsikring tegnet af danskere, der  

 aldrig har været udlandsdanskere.
PBL § 53 A har virkning for forsikring, der oprettes eller erhverves den  

 18. feb. 1992 eller senere samt for ændringer i bestående forsikringsaftaler  

 fra nævnte dato.
Forsikringen kan dog falde i arv uden at blive omfattet af  

 de nye regler.
 Reglerne i PBL § 50 er fortsat gældende for forsikringer oprettet eller  

 erhvervet før den 18. feb. 1992. For så vidt angår disse regler henvises til  

 LV 1991, afsnit A.C. 2.3 samt omtalen nedenfor vedrørende de tilbageværende  

 ordninger under PBL § 50.
Da ordninger oprettet af fuld skattepligtige personer i et dansk eller  

 udenlandsk forsikringsselskab fremover er indkomstskattepligtige, er reglen i  

 PBL 50, stk. 3 om præmieafgift overflødig.
Denne bestemmelse er derfor også  

 ophævet med virkning for ordninger der oprettes eller erhverves den 18. feb.  

 1992 eller senere.
 Præmieindbetalinger, der sker den 18. feb. eller senere i overensstemmelse  

 med en forsikringsaftale indgået før den 18. feb. 1992 er dog fortsat  

 omfattet af præmieafgiftsreglen, der henvises til LV 1991, afsnit  

 A.C.2.3.3.3.
Hvilke forsikringer Følgende forsikringer er omfattet af § 53 A, stk. 1:
1. livsforsikring, der ikke omfattes af kapitel 1, og 2. livsforsikring, der opfylder betingelserne i kapitel 1, men hvor  

 forsikringens ejer ved ordningens oprettelse har givet afkald på beskatning  

 efter reglerne i afsnit I.
 Bestemmelsen omfatter både livsforsikringer med løbende udbetalinger og  

 kapitallivsforsikringer, herunder rateforsikring og arverente, hvor  

 forsikringssummen/ydelserne udbetales i levende live, f.eks. ved opnåelse af  

 en bestemt alder eller ved indgåelse af ægteskab.
 At forsikringen ikke er omfattet af PBL kapitel I kan f.eks. skyldes, at  

 der er aftalt udbetaling før det fyldte 60. år eller at indsættelse af  

 begunstigede ikke opfylder betingelsen i PBL § 5, stk. 2.
Ændringer af forsikringer efter 18. feb. 1992 Anvendelse af aftalelovens regler ved fortolkning af  

 ikrafttrædelsesbestemmelsen § 6 i lov nr. 569 af 24. juni 1992 indebærer, at  

 ændringer efter den 18. feb. 1992 af en eksisterende forsikringsaftale fører  

 til, at der foreligger en nyoprettet forsikring, der omfattes af reglerne i §  

 53 A.
Det gælder ændringer, der, såfremt de havde foreligget i en accept,  

 havde medført, at accepten ikke stemte overens med tilbuddet, jf.  

 aftalelovens § 6.
For forsikringer oprettet før den 18. feb. 1992 gælder herefter, at  

 ændringer, der ikke er aftalt endeligt og bindende mellem forsikringstager og  

 selskab før den 18. feb. 1992, fører til, at der foreligger en ny forsikring  

 omfattet af reglerne.
Det gælder i eksempelvis følgende 4 tilfælde:
 1. Forlængelse af forsikring inden forsikringsbegivenhedens indtræden.
Det gælder uanset, at præmiebetalingstiden og præmiestørrelsen ikke  

 ændres.
Såfremt der inden den 18. feb. 1992 foreligger en endelig og bindende  

 aftale om forlængelse af en forsikring, omfattes den ikke af de nye regler.  

 Derimod er alene en ret for forsikringstageren i en aftale til vilkårligt at  

 forlænge forsikringen ikke tilstrækkeligt til at friholde forsikringen for §  

 53 A.
 2. Forlængelse af præmiebetalingstid.
 Det gælder uanset, at præmien ikke ændres.
 3. Forhøjelse af præmier.
 Det gælder uanset, at præmiebetalingstiden ikke ændres.
 4. Forlængelse af forsikring ved forsikringsbegivenhedens indtræden.
Det gælder uanset, at forsikringen forlænges som præmiefri forsikring.  

 Forsikringen bliver ikke omfattet, hvis den inden den 18. feb. 1992 er blevet  

 forlænget.
Yderligere forlængelser efter den 18. feb. 1992 anses som en  

 nytegning af forsikring, selv om det oprindeligt var forudsat, at der skulle  

 kunne vælges yderligere forlængelse.
Det gælder også 1-årige forlængelser.
Ved fortolkning af ikrafttrædelsesbestemmelsen i § 6 kan aftalelovens  

 regler i særlige tilfælde fraviges ud fra en formålsfortolkning af reglerne.  

 En formålsfortolkning indebærer, at i tilfælde, hvor en ændring af  

 forsikringsaftalen bringer mere uden for indkomstbeskatning, er forsikringen  

 omfattet af reglerne i § 53 A.
Herved opnås skattemæssig ensartet behandling  

 af forsikringer oprettet før den 18. feb. 1992, hvori der foretages  

 ændringer, og nyoprettede forsikringer.
Ved en afkortning af præmiebetalingstiden den 18. feb. 1992 eller senere,  

 bliver forsikringen omfattet af reglerne i § 53 A.
Hvis derimod  

 præmiebetalingstiden afkortes, og præmien nedsættes eller er uforandret,  

 bliver forsikringen henset til formålet med reglerne dog ikke omfattet af §  

 53 A.
Er det inden den 18. feb. 1992 aftalt, at præmierne fremover skal  

 reguleres på en nærmere fastlagt måde f.eks. med en fast procentsats eller  

 som en andel af lønnen, bliver forsikringen henset til aftalelovens regler  

 ikke omfattet af § 53 A.
Hvis en aftalt årlig præmieregulering med en bestemt  

 procentsats af forsikringstageren kan vælges reguleret med en lavere  

 procentsats end den aftalte, bliver forsikringen heller ikke omfattet.
 Derimod vil en udelukkende ret for forsikringstageren til at foretage  

 indskud, der ikke er nærmere aftalt, medføre, at forsikringen, ved et  

 indskud, når henses til såvel aftalelovens regler som reglernes formål,  

 bliver omfattet af § 53 A.
Hvis en forsikringssum efter den 18. feb. 1992 forhøjes alene på grund af  

 bedre helbredsvilkår, og præmien i øvrigt er uændret, bliver forsikringen  

 ikke omfattet af § 53 A, idet der i dette tilfælde ikke bringes flere midler  

 uden for indkomstbeskatning.
Tilsvarende gælder i tilfælde, hvor de bedre  

 helbredsvilkår i stedet medfører, at forsikringssummen er uændret og præmien  

 nedsættes.
En ændring af præmiebetalingsterminerne indenfor året fra f.eks.  

 kvartårlige betalinger til helårlige eller fra helårlige til kvartårlige, vil  

 henset til formålet heller ikke føre til, at forsikringen bliver omfattet af  

 § 53 A.
Hvis en allerede aftalt løbende præmiebetaling afløses af et  

 engangsindskud, bliver forsikringen derimod som nævnt ovenfor omfattet af §  

 53 A.
Overdragelse Overdrages en forsikring efter den 18. feb. 1992, bliver den efter § 6,  

 jf. lov nr. 569 af 24. juni 1992, omfattet af pensionsbeskatningslovens § 53  

 A, bortset fra de tilfælde, hvor overdragelsen sker ved arv.
Ved separation og skilsmisse, hvor en forsikring deles mellem de to  

 ægtefæller, bliver forsikringstagerens del ikke omfattet af § 53 A.
Derimod  

 bliver ægtefællens del omfattet, idet ægtefællen indtræder som ejer af den  

 del af forsikringen, der overdrages vedkommende, med sædvanlige  

 ejerbeføjelser.
Indsættelse af begunstigede fører ikke til, at der herved bliver tale om  

 en nyoprettet forsikring omfattet af § 53 A.
Det samme gælder, når ejeren ved  

 separation/skilsmisse indsætter den fraskilte som uigenkaldelig begunstiget.
Undtagelser Undtagelse 1. Bestemmelsen gælder dog ikke for livsforsikringer, der alene  

 kommer til udbetaling i tilfælde af den forsikredes død eller invaliditet  

 inden forsikringstidens aftalte udløbstidspunkt, såfremt dette ikke ligger  

 senere end første policedag efter forsikredes fyldte 80. år, jf. § 53 A, stk.  

 3. Rene risikoforsikringer er således undtaget.
Forsikringerne er i stedet  

 omfattet af PBL § 50, stk. 1, nr. 2.
 Er der knyttet en ret til bonus til risikoforsikringen, er denne som  

 udgangspunkt omfattet af de nye regler om formue- og indkomstskattepligt.  

 Dette gælder dog ikke hvis bonusen alene anvendes til regulering af den  

 årlige præmie, og der ikke generelt er tale om, at præmien er sat for højt.
 Der henvises til afsnit A.C.2.4.1.
 Undtagelse 2. For ikke at hindre arbejdskraftens frie bevægelighed er i  

 PBL § 53 A, stk. 5 og 6 indsat endnu en undtagelse fra den indførte regel om  

 indkomstskattepligt af opsparingslignende forsikringsordninger.
 Undtagelsen omfatter livsforsikringer oprettet mens forsikringstageren  

 ikke er fuld skattepligtig til Danmark eller mens forsikringstageren er fuld  

 skattepligtig til Danmark, men efter bestemmelserne i en  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.
 Forsikringen behandles i stedet efter PBL § 50.
 Forsikringen kan både være oprettet af en udlænding, der erhverver bopæl i  

 Danmark, samt af en dansk statsborger, der vender hjem og erhverver bopæl i  

 Danmark.
 En forudsætning for at anvende bestemmelsen er at, den pågældende  

 forsikringsordning er skattebegunstiget i den stat, hvor forsikringstageren  

 var skattepligtig på indbetalingstidspunktet.
 Det er endvidere en forudsætning, at præmien rent faktisk er fradraget  

 fuldt ud i positiv indkomst, i den pågældende stat i overensstemmelsen med  

 skattelovgivningen i denne stat.
 Er forsikringsordningen oprettet i ansættelsesforhold må  

 præmieindbetalingerne ikke være medregnet i den forsikredes skattepligtige  

 indkomst på indbetalingstidspunktet ligeledes i overensstemmelse med den  

 pågældende stats skattelovgivning.
 Det påhviler skatteyderen at dokumentere, at betingelserne er opfyldt.
 Undtagelse 3. Undtaget må endvidere være ordninger, der falder uden for  

 pensionsbeskatningslovens regler, jf. foran under afnsit A.C. 2.1.2, samt  

 udenlandske ordninger, hvor præmien efter bestemmelserne i en  

 dobbeltbeskatningssoverenskomst kan fradrages i Danmark, jf. nedenfor under  

 afsnit A.C. 2.4.1.
Indkomstskattepligt Det indkomstskattepligtige afkast (kapitalindkomst) opgøres efter PBL § 53  

 A, stk. 2, som forskellen mellem på den ene side forsikringens kapitalværdi  

 ved indkomstårets udgang med tillæg af udbetalinger i årets løb og på den  

 anden side forsikringens kapitalværdi ved indkomstårets begyndelse og med  

 tillæg af indbetalinger i årets løb.
 Ved forsikringens kapitalværdi forstås forskellen mellem på den ene side  

 nutidsværdien af selskabets øjeblikkelige og fremtidige forpligtelser over  

 for forsikringstageren inklusive fordelt bonus, og på den anden side  

 nutidsværdien af de præmier, som forsikringstageren skal betale i fremtiden.
Kapitalværdien opgøres af forsikringsselskabet og indberettes til Told- og Skattestyrelsen efter skattekontrolloven.
Er forsikringen tegnet i et udenlandsk livsforsikringsselskab, skal  

 kapitalværdien opgøres på samme måde.
Opgør det udenlandske selskab ikke  

 hvert år kapitalværdien som ovenfor anført, f.eks. fordi det ikke årligt  

 tilskriver bonus, er skattemyndighederne berettiget til at fastsætte  

 kapitalværdien skønsmæssigt.
 Er der ingen kapitalværdi ved indkomstårets begyndelse eller ved  

 indkomstårets udløb f.eks. ved forsikringens udløb eller ophævelse, opgøres  

 afkastet som forskellen mellem udbetalinger og indbetalinger.
 Et evt. negativt afkast kan kun fremføres til et senere indkomstår, hvis  

 det ikke kan rummes i positivt afkast i et tidligere indkomstår.
En livsforsikringspolice består ofte af en kombination af flere  

 forsikringsgrundformer.
Ved opgørelsen af det skattepligtige afkast og den  

 formueskattepligtige kapitalværdi skal kun medregnes de grundformer, der er  

 omfattet af de nye regler.
Er den årlige præmie til en sådan kombineret  

 ordning fordelt på de enkelte grundformer, og er en af disse grundformer den  

 rene risikoforsikring, kan denne således holdes uden for ved opgørelsen af  

 afkastet efter PBL § 53 A, stk. 2.
 Indkomstskattepligten af afkastet påhviler ejeren af forsikringen eller  

 den, der efter ejerens død er berettiget til udbetaling af forsikringen.
Ud over den ovenfor omtalte indkomstbeskatning af afkastet sker der ingen  

 beskatning af udbetalinger fra forsikringer omfattet af de nye regler.
Dette  

 gælder selv om der er tale om løbende livsbetingede ydelser, jf.
PBL § 53 A,  

 stk. 4.
A.C.2.4 § 50-ordninger Ved lov nr. 569 af 24. jun. 1992 er adgangen i henhold til PBL § 1, stk.  

 2, for ejeren af en forsikring, en kontohaver eller et pensionskassemedlem,  

 der ikke samtidig er fuldt skattepligtig her til landet, til at vælge, at en  

 ordning, der omfattes af PBL § 2, nr. 4, eller 5-13, henføres til beskatning  

 efter PBL § 50, ophævet.
 Ophævelsen har virkning fra og med den 18. feb. 1992, uanset hvornår  

 ordningen er oprettet.
Er ordningen inden den 18. febr. 1992 valgt henført til beskatning efter  

 PBL § 50, gælder, at skattefordelene efter § 50 bevares.
Der henvises til LV  

 1991, afsnit A.C. 2.4, side 263 f.
 Ved samme lov blev området for § 50 væsentligt reduceret, således at  

 følgende ordninger nu er omfattet af § 50:
 1. pensionskasseordninger, der ikke omfattes af kapitel 1, men som  

 opfylder betingelserne i § 3.
2. livsforsikring omfattet af § 53 A, stk. 3. Der henvises til omtalen  

 nedenfor under afsnit A.C.2.4.1 3. syge- og ulykkesforsikring, der ejes af den forsikrede.
Der henvises  

 til omtalen under afsnit A.C.2.4.2.
Hertil må føjes, 4. livsforsikringer omfattet af 53 A, stk. 5 og 6. Der henvises til  

 omtalen under afsnit A.C. 2.4.1.   

 For disse ordninger er der indkomstskattefrihed af tilskrevne renter og bonus  

 mv., jf.
PBL § 50, stk. 5.
 Der er ingen fradragsret for præmier og bidrag til disse ordninger, jf.  

 PBL § 50, stk. 2.
Løbende livsbetingede udbetalinger medregnes ved opgørelsen af den  

 skattepligtige indkomst.
Andre udbetalinger er skattefrie, jf.
PBL § 50, stk.  

 3 og 4.
 I den udstrækning reglerne om beskatning af rentetilvækst mv. i PBL § 53  

 kan finde anvendelse på ovennævnte ordninger eller på ordninger oprettet før  

 18. feb. 1992, som er omfattet af de tidligere regler i PBL § 50, henvises  

 til LV 1991, afsnit A.C. 2.3.1, side 257.
A.C.2.4.1 § 53 A, stk. 3 og § 53 A, stk. 5 og 6 Der er for det første tale om livsforsikringer, der alene kan komme til  

 udbetaling i tilfælde af den forsikredes død eller invaliditet inden  

 forsikringstidens aftalte udløbstidspunkt, såfremt dette aftalte  

 udløbstidspunkt ikke ligger senere end første policedag efter den forsikredes  

 80. år.
Der er for så vidt tale om de samme typer forsikringer, der er omfattet af  

 PBL § 53 A, omtalt ovenfor blot med den væsentlige forskel, at de under  

 nærværende afsnit behandlede ordninger ikke indeholder nogen form for  

 opsparing.
Der er tale om rene risikoforsikringer.
Hvis der udbetales bonus  

 fra en ikke fradragsberettiget risikoforsikring, bliver forsikringen fuldt ud  

 omfattet af de nye regler, fordi der i så fald ikke er tale om en ren  

 risikoforsikring.
Akkumuleret bonus er som al anden opsparing i forsikringer  

 omfattet af de nye regler.
Bonus, der løbende tilbagebetales i form af en mindre præmieregulering,  

 fratager ikke aftalen dens karakter af en ren risikoforsikring.
Det gælder  

 dog ikke tilfælde, hvor præmierne konsekvent er sat for højt med henblik på  

 at opnå tilbagebetaling af det for meget indbetalte beløb med forrentning,  

 idet der i så fald er tale om en livsforsikring med opsparingselement.
 Der er dernæst tale om opsparingslignende livsforsikringer, der er  

 oprettet, mens forsikringstageren ikke er fuld skattepligtig til Danmark, og  

 som er skattebegunstiget i en anden stat, jf. nedenfor.
Risikolivsforsikringer § 53 A, stk. 3 Traditionelt har der knyttet sig særlige problemer til livsforsikringer  

 tegnet i ansættelsesforhold, hvor arbejdsgiveren betaler præmien, medens  

 arbejdstageren er den forsikrede.
Der vil normalt i sådanne forhold være en  

 formodning for, at forsikrede også er ejer af forsikringen.
De skattemæssige  

 regler vedrørende disse ordninger kan i øvrigt beskrives således:
Arbejdsgiveren Uanset om arbejdsgiveren eller arbejdstageren anses for ejer af  

 livsforsikringen, har arbejdsgiveren i de tilfælde, hvor forsikringssummen  

 kun kan tilfalde arbejdstageren, fuld fradragsret for præmierne efter SL § 6,  

 litra a.
 Kan forsikringssummen tilfalde arbejdsgiveren og er denne samtidig ejer af  

 forsikringen, har arbejdsgiveren som hovedregel ingen mulighed for fradrag  

 for præmien, jf. lsr. 39.177, 50.169 og 84.26.
 Arbejdsgiveren vil være skattefri af udbetalingen efter PBL. § 50, stk. 4.
Arbejdstageren Arbejdstageren er kun indkomstskattepligtig af præmiens værdi, såfremt  

 vedkommende anses for ejer af forsikringen (PBL § 56, stk. 1). I lsr. 1985.11  

 blev en person, der var direktør i et ApS, hvori han ejede halvdelen af  

 anpartskapitalen, i henhold til PBL § 56, stk. 1, indkomstbeskattet af en  

 livsforsikringspræmie, som selskabet havde betalt, da han var ejer af  

 forsikringen.
Forsikringen var tegnet af direktøren.
Indehaveren af den anden halvdel af  

 anpartskapitalen var indsat som forsikrede, og dennes nærmeste pårørende var  

 indsat som begunstigede.
Forsikringen var håndpantsat til selskabets  

 bankforbindelse.
Medanpartshaveren havde tegnet en tilsvarende forsikring med  

 direktøren som forsikrede og med dennes nærmeste pårørende som begunstigede.  

 Denne forsikring var ligeledes håndpantsat til selskabets bankforbindelse.  

 Arbejdstageren vil ikke have mulighed for fradrag efter andre regler.
En  

 udbetalt forsikringssum er i de tilfælde, hvor arbejdstageren anses for ejer,  

 skattefri for denne i medfør af PBL § 50, stk. 4. Forsikringssummen vil i  

 henhold til § 56, stk. 2, endvidere være indkomstskattefri for begunstigede.  

 Måtte arbejdsgiveren undtagelsesvis være ejer af ordningen, medregnes  

 forsikringssummen som udgangspunkt enten til arbejdstageren eller dennes  

 pårørendes personlige indkomst, jf.
PBL § 56, stk. 2.
Gruppelivsforsikringer Gruppelivsforsikringer er kollektive forsikringsordninger, hvor der for et  

 større antal personer, f.eks. ansatte i en virksomhed, medlemmer af en  

 organisation eller forening samt i visse tilfælde kunder i pengeinstitutter,  

 kreditforeninger eller medlemmmer af kontoringe, tegnes livsforsikringer med  

 ens forsikringssummer samt på ensartede vilkår i øvrigt.
Der findes normalt  

 ingen aldersgrænse for indtræden i disse ordninger, og som regel vil  

 gruppelivsordningens bestemmelser om ejerbeføjelser og kredsen af indsatte  

 begunstigede heller ikke opfylde betingelserne i PBL § 10 (kapitalforsikring  

 i pensionsøjemed).
 Skattemæssigt behandles præmien normalt på samme måde som præmier for  

 individuelt tegnede kapitalforsikringer, jf. foran under afsnit A.C.2.4.1.
 Gruppelivsforsikring for ansatte i en virksomhed kan være tegnet, således  

 at reglerne i PBL § 10 om kapitalforsikring i pensionsøjemed er opfyldt.
Ordningen behandles herefter automatisk efter de for sådanne ordninger  

 gældende regler, jf.
Skat 1987.3.215 (TfS 1987, 153). I denne sag blev de  

 ansatte anset for at være ejere til en af arbejdsgiveren i PFA A/S tegnet  

 gruppelivsforsikring.
Arbejdsgiveren betalte præmien, der blev opgivet som  

 præmie til kapitalforsikring på lønoplysningssedlerne, og således ikke havde  

 været medregnet i arbejdstagerens lønindkomst.
Kredsen af begunstigede var  

 begrænset til nærmeste pårørende i forsikringsaftalelovens forstand.  

 indmeldelse til ordningen skulle ske inden det 60. år, og dækningen ophørte  

 ved det 65. år.
Ordningen blev anset for omfattet af PBL § 10, og  

 udbetalingerne skulle derfor afgiftsberigtiges.
Da præmierne beregnes for 1 år ad gangen uden reservedannelse, kan PBL's  

 særlige overgangsregler for kapitalpensionsordninger omfattet af kapitel 1  

 ikke anvendes.
Den fulde udbetalte forsikringssum afgiftsberigtigedes derfor  

 efter højeste gældende sats.
 På baggrund af de uheldige afgiftsmæssige konsekvenser der følger af, at  

 en gruppelivsforsikring anses for omfattet af PBL § 10, kan ejeren ved  

 ordningens oprettelse give afkald på beskatning efter reglerne i afsnit I,  

 mod at der sker beskatning efter § 50, jf. stk. 1, nr. 2, sammenholdt med PBL  

 § 53 A, stk. 1, nr. 2 og stk. 3.
 Opmærksomheden henledes på at arbejdsgiveren og arbejdstageren som følge  

 af en tilføjelse til PBL § 56 nu kan aftale, at præmie til en  

 gruppelivsforsikring, der iøvrigt ikke er fradragsberettiget, indgår som en  

 ikke adskilt del af en livsforsikringsordning, der er omfattet af  

 bortseelsesretten i PBL § 19, med den virkning, at arbejdsgiveren ser bort  

 fra præmien ved tilbageholdelsen af A-skat, jf. stk. 5. Gruppelivspræmien  

 skal i stedet medregnes i arbejdstagerens skattepligtige indkomst efter PBL §  

 56, stk. 1.
Forsikringsselskabet foretager indberetning af præmien til Told- og Skattestyrelsen efter bek. nr. 1251 af 13. dec. 1996 om  

 indberetningspligter efter skattekontrolloven § 17.
 Præmier til livsforsikringer betalt og fratrukket som faglige kontingenter  

 medtages ved opgørelsen af det enkelte medlems skattepligtige indkomst, jf.  

 PBL § 56, stk. 4. Præmiebetalingen betragtes som en skattepligtig udlodning  

 fra foreningen, og er personlig indkomst hos medlemmet.
 Præmier til gruppelivsforsikring, der afholdes af en pensionskasse, er  

 skattepligtig indkomst for medlemmet i medfør af PBL § 56, stk. 1, jf. stk. 3  

 (B-indkomst).
Forsikringssummer, der udbetales efter et medlems død til en ifølge  

 policebestemmelsen berettiget person, er skatte- og afgiftsfri i medfør af  

 PBL § 56, stk. 2 eller 4. Er der knyttet alderssum til  

 gruppelivsforsikringer, som udbetales til gruppemedlemmet fra en ordning  

 tegnet af en pensionskasse, er udbetalingen skattefri, jf.
PBL §§ 56, stk. 2  

 og 50, stk. 5.
Alderssum, der udbetales til gruppemedlemmet fra en ordning tegnet af en  

 faglig sammenslutning med medlemmet som ejer, er skattefri, jf. § 50, stk. 5  

 i samme bekendtgørelse.
Er den faglige sammenslutning derimod ejer, er  

 alderssummen skattepligtig indkomst for medlemmet, jf.
PBL § 56, stk. 2, og  

 Skat 1987.8.608 (TfS 1987, 452).
 Overdragelse af ejendomsretten til livsforsikring mv., herunder  

 gruppelivsforsikring medfører efter PBL § 56, stk. 2, at modtageren skal  

 medregne værdien af forsikringen i sin skattepligtige personlige indkomst på  

 overdragelsestidspunktet.
 Såfremt der gennem en pensionskasse er etableret en gruppelivsforsikring,  

 og pensionskassen ifølge policen har krav på evt. bonus, skal de forsikrede  

 (som ejere) i medfør af PBL § 56, stk. 1, jf. stk. 3, indtægtsføre bonus,  

 såfremt pensionskassen vælger at anvende bonusen til forhøjelse af  

 forsikringsydelserne.
 Med virkning fra 18. feb. 1992 er gruppelivsforsikringer med tilknyttet  

 alderssum eller bonusopsparing omfattet af PBL § 53 A, stk. 1-2.
Livsforsikringer skattebegunstiget i udlandet § 53 A, stk. 5 og 6 Opsparingslignende livsforskringer, der ikke er skattebegunstiget i nogen  

 udenlandsk stat er omfattet af PBL § 53 A, stk. 1-3.
 Opsparingslignende livsforsikringer, der er oprettet, mens  

 forsikringstageren ikke er fuld skattepligtig til Danmark, og som er  

 skattebegunstiget i den stat, hvor forsikringstageren var skattepligtig på  

 indbetalingstidspunktet, er omfattet af PBL § 50 under forudsætning af, at  

 indbetalingerne til forsikringen enten er fratrukket i forsikringstagerens  

 positive skattepligtige indkomst eller ikke er medregnet i samme  

 (arbejdsgiverordninger).
Er disse ordninger oprettet i udenlandske selskaber er de ikke omfattet af  

 PBL afsnit I, jf. foran afsnit A.C. 2.1.2.1. Præmie betalt, medens  

 forsikringstageren er fuldt skattepligtig til Danmark, kan derfor ikke  

 fradrages i den skattepligtige indkomst.
Denne praksis er ikke i strid med  

 Romtraktatens bestemmelser, jf.
EF-domstolens afgørelse af 28. jan. 1992 i  

 TOLD-SKAT Nyt, 1992.6.168 (TfS 1992, 197).
 Den almindelig regel om, at præmier til sådanne ordninger ikke er  

 fradragsberettiget er fraveget ved dobbeltbeskatningsoverenskomsterne med  

 England og Schweiz, jf. overenskomsternes artikel 28, stk. 3.
 Det fremgår heraf, at schweiziske statsborgere, der er fuldt  

 skattepligtige til Danmark kan fratrække bidraget til den offentlige  

 schweiziske forsikring for ældre, efterladte og invalider (AHV).
Det fremgår endvidere, at bidrag/præmier til en pensionsordning oprettet  

 og skattemæssigt anerkendt i England kan fradrages af en person hjemmehørende  

 i Danmark, men som ikke er dansk statsborger.
Det er dog en forudsætning, at  

 pensionsordningen kan anerkendes som svarende til en pensionsordning omfattet  

 af PBL afsnit I, samt at personen betalte bidrag til ordningen før han blev  

 hjemmehørende i Danmark.
 Under disse forudsætninger skal arbejdsgiverens bidrag heller ikke  

 medregnes i arbejdstagerens skattepligtige indkomst.
A.C.2.4.2 Syge- og ulykkesforsikring Sygeforsikring og ulykkesforsikring er forsikringer, hvor selskabet  

 forpligter sig til at udbetale erstatning i anledning af en ulykke eller  

 sygdom.
Ifølge PBL § 50, stk. 1, nr. 3, skal en af bestemmelsen omfattet syge- og  

 ulykkesforsikring være ejet af den forsikrede.
Er denne bestemmelse ikke  

 opfyldt, er ordningen ikke omfattet af pensionsbeskatningsloven, jf. herom  

 afsnit A.C.2.1.
En kombineret syge- og ulykkesforsikring omfatter dødsfaldserstatning,  

 invaliditetserstatning og dagpengeerstatning, som udbetales i tilfælde af  

 henholdsvis død, invaliditet eller arbejdsudygtighed som følge af  

 ulykkestilfælde.
Derudover omfatter forsikringen også en dagpengeerstatning,  

 der kommer til udbetaling i tilfælde af arbejdsudygtighed som følge af  

 sygdom.
Udgifter til individuelle syge- og ulykkesforsikringer,  

 fortsættelsessygekassen »Danmark«, rejsesyge- og  

 rejseulykkesforsikring (lsr. 1972.80) samt erhvervsudygtighedsforsikring  

 anses for præmier til syge- og ulykkesforsikring.
Ofte vil  

 erhvervsudygtighedsforsikring være tegnet som en ordning med løbende  

 udbetalinger ligesom en invaliderenteforsikring.
Såfremt forsikringen først  

 giver ret til løbende udbetalinger ved en nedsættelse af erhvervsevne med  

 mindst 50 pct., henhører den under PBL § 2, nr. 4, litra b, med fuld  

 fradragsret for præmieudgifterne, jf. skd. 33.191 og skd. 77.896 omtalt  

 nedenfor under »nøglepersonforsikring« samt TOLD-SKAT Nyt 1992.  

 21.640 (TfS 1992, 465).
Betales præmien af arbejdsgiveren, en pensionskasse eller en fagforening,  

 bliver den ansatte/medlemmet skattepligtig heraf, jf.
PBL § 56, stk. 1. I TfS  

 1996,179 fandt Landsskatteretten, at medlemmerne af et fagforbund var  

 indkosmtskattepligtige af løbende præmieindbetalinger, som betales af  

 fagforbundet for fritidsulykkeforsikringer for de enkelte medlemmer, se  

 omtalen i afsnit A.C.2.1.1. Arbejdsgiveren vil kunne fradrage udgiften efter  

 de sædvanlige regler for fradrag for driftsudgifter i SL § 6, litra a.
 I en kollektiv gruppeulykkesforsikring indgik en særskilt tillægsdækning,  

 der bl.a. omfattede præmiefritagelse ved mindst 50 pct. uarbejdsdygtighed.
 Ligningsrådet fandt ikke, at præmiefritagelsen var indkomstskattepligtig.
Udbetalinger Udbetalinger fra syge- og ulykkesforsikringer er kun  

 indkomstskattepligtige, såfremt der er tale om løbende livsbetingede  

 udbetalinger i form af dagpenge eller lign., jf.
PBL § 50, stk. 3. Andre  

 udbetalinger fra syge- og ulykkesforsikringer, herunder konvertering af  

 løbende ydelser til engangsbeløb, er derimod ikke indkomstskattepligtige, jf.  

 PBL § 50, stk. 4. Udbetalinger til dækning af udgifter til lægehjælp,  

 hospitalsophold, lægemidler og lign. beskattes således ikke.
Kontokundeforsikring Kontokunder i stormagasiner kan som forsikringstagere og forsikrede  

 tilslutte sig en kollektiv syge- og ulykkesforsikring, der ejes af  

 kontokunden, og hvor stormagasinet er indsat som uigenkaldeligt begunstiget,  

 således at udbetalte forsikringssummer vil være skattefri for stormagasinet  

 efter PBL § 50, stk. 4.
Nøglepersonforsikring Om en såkaldt nøglepersonforsikring har Skattedepartementet udtalt:
Forsikringen går ud på at dække en virksomheds tab ved en betydende  

 medarbejders tab af arbejdsevnen.
Den på forhånd fastsatte forsikringsydelse  

 udbetales løbende i 12 eller 24 måneder med en valgfri karensperiode på 1, 3  

 eller 6 måneder.
Tegnes forsikringen af virksomhedens indehaver på egen  

 person, er forsikringen omfattet af PBL § 2, nr. 4, litra b og ikke PBL § 50.
Forsikringstageren har derfor fuld fradragsret for præmierne.
Ydelserne er  

 skattepligtig indkomst, skd. 77.896.
A.C.2.5 Selvpensionerings- og børneopsparingskonti Med hjemmel i PBL § 51 har skatteministeren fastsat regler for  

 selvpensionerings- og børneopsparingskonti, jf. bek. nr. 776 af 20. nov. 1986  

 (med virkning fra 1. jan. 1998, bek. nr. 815 af 27. okt. 1997). Fælles for  

 ordningerne er, at der ikke er fradrag for de i indkomståret foretagne  

 indskud, men at der i bindingsperioden er fritagelse for indkomstskat af  

 tilskrevne renter, ligesom det frigivne beløb ikke er indkomstskatte- eller  

 afgiftspligtigt.
 Vedrørende de tidligere gældende fradragsregler, se ligningsvejledningen  

 1986, I 3.4.
I lsr. 1976.84 var der ikke sket påtegning på kontoen om, at der forelå en  

 børneopsparingskonto, men kontoen var oprettet i barnets navn og var båndlagt  

 indtil barnets 21. år.
Alligevel kunne kontoen ikke sidestilles med en  

 børneopsparingskonto.
A.C.2.5.1 Selvpensioneringskonti Oprettelse Enhver person, der er fyldt 18 år, men ikke 50 år, kan i et dertil af  

 skatteministeren godkendt pengeinstitut oprette én  

 selvpensioneringskonto, der skal lyde på pågældendes eget navn og med et  

 udbetalingstidspunkt, der tidligst kan være 15 år efter oprettelsen og på et  

 tidspunkt, hvor kontohaveren er fyldt 60 år.
Samtidig med oprettelsen skal  

 vedkommende underskrive en erklæring om, at denne ikke har oprettet  

 tilsvarende konto andre steder.
Der skal ikke længere aftales et bestemt  

 udbetalingstidspunkt i forbindelse med kontoens oprettelse.
Indskud Der kan hvert år af kontohaveren efter eget valg indskydes beløb på  

 kontoen, dog max. 3.000 kr. og kun indtil 40.000 kr. i alt (heri indgår ikke  

 renter, der ikke anses som indskud). Ved kontoens oprettelse skal indskydes  

 mindst 500 kr.
Frigivelse På udbetalingstidspunktet, om hvilket der skal gives pengeinstituttet  

 mindst 1 års forudgående varsel, eller ved kontohaverens død forinden,  

 frigives indeståendet, ligesom dette kan ske, såfremt det ved lægeerklæring  

 dokumenteres, at kontohaveren er blevet varigt uarbejdsdygtig.
Lægeattesten  

 skal forevises pengeinstituttet, medens der ikke kræves særskilt godkendelse  

 fra skattemyndighederne til ophævelsen af kontoen, skd. 38.210. Kontoen kan  

 endvidere frigives, hvis kontohaveren som følge af indtruffen invaliditet er  

 berettiget til at oppebære mellemste eller højeste førtidspension efter lov  

 om social pension, jf. skd. 75.577.
En person havde oprettet en selvpensioneringskonto efter at han var blevet  

 invalidepensionist.
Kontoen kunne ikke hæves under henvisning til, at  

 vedkommende var blevet varigt uarbejdsdygtig.
Konti oprettet før indkomståret 1987 med et indestående der er mindre end  

 500 kr., kan hæves selv om de almindelige betingelser (60 år, uarbejdsdygtig,  

 død) ikke er opfyldt.
Der skal i dette tilfælde ikke ske afgiftsberigtigelse  

 efter realrenteafgiftsloven, jf.
TfS 1987, 311.
 En selvpensioneringskonto kan ikke ophæves i forbindelse med  

 gældssanering, Skat 1986.9.563 (TfS 1986, 502).
Rådighedsindskrænkninger Kontoen skal være forsynet med påtegning om, at den først kan hæves på  

 udbetalingstidspunktet eller under de i øvrigt tilladte omstændigheder (jf.  

 ovenfor), samt at de indestående beløb incl. renter ikke under  

 bindingsperioden kan overdrages eller pantsættes.
Indeståendet på kontoen kan  

 dog overføres til en anden selvpensioneringskonto i et andet godkendt  

 pengeinstitut, skd. 68.27.
 Fra bindingsperiodens udløb medregnes tilskrevne renter til den  

 skattepligtige indkomst.
Der er ikke hjemmel til at debitere en selvpensioneringskonto for præmien  

 til en ophørende livsforsikring, skd. 65.144. Der er heller ikke hjemmel til  

 at hæve tab i pengeinstitutternes puljeordninger på selvpensioneringskontoen,  

 jf.
Skat 1987.11.807 (TfS 1986, 490). Selvpensioneringskontoen vil derimod  

 kunne debiteres for kontoudtog, som i bindingsperioden automatisk tilsendes  

 kontohaveren.
Om transportpåtegning på en selvpensioneringskonto i forbindelse med to  

 ægtefællers deling af fællesboet ved ægteskabets opløsning, se skd. 38.211,  

 hvoraf fremgår, at udlodningen til ægtefællen skal ske med respekt af de for  

 selvpensioneringskontoen gældende udbetalingsvilkår.
Se endvidere Skat  

 1989.4.348 (TfS 1989, 289).
A.C.2.5.2 Børneopsparingskonti Der kan for hvert barn kun oprettes én konto, der skal oprettes i  

 et pengeinstitut mv.
Der er ikke mulighed for at anbringe hele eller en del  

 af indeståendet i værdipapirer.
Et barns forældre, bedsteforældre,  

 oldeforældre o.s.v., herunder adoptiv-, sted- og plejeforældre, -  

 bedsteforældre, - oldeforældre o.s.v., kan - uanset om de er i besiddelse af  

 forældremyndighed (lsr. 1978-134) - oprette kontoen, der skal lyde på barnets  

 navn, og som skal være oprettet senest det år, barnet fylder 14 år, med  

 aftale om udbetaling af indeståendet på et tidspunkt mindst 7 år efter  

 oprettelsen, dog tidligst, når barnet fylder 14 år og senest i det år, hvor  

 barnet fylder 21 år.
Der er ikke mulighed for - når den første konto f.eks.  

 udløber ved barnets fyldte 14. år - at oprette en ny konto, der løber til det  

 21. år, lsr. 1978.26, men bindingsperoden kan evt. forlænges inden udløbet,  

 jf. nedenfor.
Den, der opretter kontoen, må underskrive en erklæring om, at  

 der ikke er oprettet tilsvarende konto for barnet andre steder.
Indskud Der kan hvert år af den, der har oprettet kontoen, indskydes max. 3.000  

 kr. og kun indtil 24.000 kr. i alt (heri indgår ikke tilskrevne renter, der  

 ikke anses som indskud).
 Der kan foretages indskud på kontoen indtil frigivelsestidspunktet.
Midlerne på børneopsparingskonto kan indsættes på gevinstkonto efter lov  

 om gevinstopsparing, hvis midlerne er undergivet den umyndiges fri rådighed  

 eller anbragt på særlig måde efter giverens bestemmelse, se TOLD-SKAT, 1992.21.669 (TfS 1992, 522) og TfS 1993, 599. Adgangen til at  

 indsætte midler på børneopsparingskonto på gevinstkonto er ved Civilretsdirektoratets udtalelse gengivet TOLD-SKAT Nyt, 1993 (TfS 1993,  

 599), 1143 beskåret væsentligt.
Frigivelse På det aftalte tidspunkt eller ved barnets død forinden, frigives  

 indeståendet uden indkomstskatte- eller afgiftspligt, i sidstnævnte tilfælde  

 til den, der ifølge skifteudskrift er berettiget til at råde over boets  

 midler.
Ændring af frigivelsestidspunkt Efter oprettelsen, men inden frigivelsestidspunktet er indtrådt, kan  

 bindingsperioden forlænges, såfremt der fra tidspunktet for den nye aftale og  

 til det nye frigivelsestidspunkt er en periode af mindst 7 år, og barnet  

 tidligst ved udgangen af frigivelsesåret fylder 21 år.
Særlige bemærkninger, herunder om overførsel af indskudsretten Der er ikke pligt til at indsætte beløb på kontoen hvert år, ligesom der  

 kan indskydes beløb i hvert af årene efter eget valg, dog kun indenfor det  

 angivne maksimum.
Der gælder samme rådighedsindskrænkninger som er nævnt  

 under afsnit A.C.2.5.1.
 Hvis den, som har oprettet en børneopsparingskonto, dør, kan  

 indskudsretten overgå til vedkommendes ægtefælle, eller den kan, hvis den  

 afdøde er en af barnets bedsteforældre, overføres til en af forældrene,  

 forudsat at afdødes eventuelt efterlevende ægtefælle giver sit samtykke.  

 Desuden kan barnet selv overtage indskudsretten i tilfælde af den oprindelige  

 indskyders død.
 Ifølge skd. 30.252 kan barnets bedsteforældre ikke overtage  

 indskudsretten, når barnets forældre dør.
 Hvor den oprindelige indskyder bliver separeret eller skilt, kan  

 indskudsretten ligeledes overføres til ægtefællen eller barnet, på betingelse  

 af at den oprindelige indskyder samtykker og fraskriver sig retten til at  

 foretage indskud, jf. bkg. § 5, stk. 2 og skd. 24.81.
I øvrigt kan den, som har oprettet kontoen, i levende live overdrage  

 retten til at foretage indskud til en anden, som er beslægtet med barnet i  

 ret opstigende linie.
Den oprindelige indskyder må dog også her samtykke og  

 fraskrive sig retten til selv at foretage indskud, jf. bkg. § 5, stk. 3.
 I det år indskudsretten overføres, kan såvel den oprindelige som den nye  

 indskudsberettigede indskyde indtil 3.000 kr. på kontoen.
Mere end en konto I medfør af bekendtgørelse nr. 776 af 20. nov. 1986 (med virkning fra 1.  

 jan. 1998, bek. nr. 815 af 27. okt. 1997) § 6, kan indskudsretten, i  

 tilfælde, hvor der er oprettet mere end en konto for samme barn, tillades  

 overført.
 Ansøgning må i hvert tilfælde indgives til den kommunale skattemyndighed.
 Reglerne administreres efter følgende retningslinier:
§ 6, stk. 1 I tilfælde, hvor der for et barn er oprettet mere end én  

 børneopsparingskonto, kan det tillades, at retten til at foretage indskud med  

 skattemæssig virkning overføres fra den oprindelige indskyder til opretteren  

 af den senere konto, såfremt den oprindelige indskyder giver samtykke og  

 fraskriver sig retten til at foretage indskud.
Indestående på den først oprettede konto overføres til den senere  

 oprettede samtidig med indskudsrettens overførsel.
Det er herved forudsat, at  

 der på den senest oprettede konto i alt ikke indskydes mere end 24.000 kr.
Et  

 eventuelt overskydende beløb skal udbetales fra den senest oprettede konto.
 Det udbetalte beløb samt en forholdsmæssig andel af rentetilskrivningerne  

 på den senest oprettede konto kan give anledning til regulering af  

 indskyderens indkomstansættelser for tidligere år.
 Overførsel af indskudsretten og indestående til den senest oprettede konto  

 kan ikke ske efter udløbet af den først oprettede kontos bindingsperiode.
 Overførsel af indskudsretten kan også tillades, hvor indskudsretten  

 tidligere er overtaget af den nuværende indskyder efter bekendtgørelsens § 4.  

 Under iagttagelse af forannævnte retningslinier kan kontiene ligeledes  

 sammenlægges på den først oprettede konto.
 § 6, stk. 2.
 Hvis den oprindelige indskyder er afgået ved døden, når det konstateres,  

 at der er oprettet mere end én børneopsparingskonto for samme barn, og  

 indskudsretten ikke er overtaget af en anden i medfør af § 5, stk. 2, kan der  

 gives opretteren af den senere konto tilladelse til at foretage indskud med  

 skattemæssig virkning på den senere oprettede konto.
 Bestemmelsen administreres på tilsvarende måde som angivet vedrørende § 6,  

 stk. 1.
 Principielt kan der ikke inden frigivelsestidspunktet frigives beløb fra  

 kontoen, men Skattedepartementet har dog i et tilfælde, hvor et indskud  

 åbenbart beroede på en fejl, givet tilladelse til, at indskuddet blev  

 frigivet før bindingsperiodens udløb.
Efter bindingens ophør Renter af indestående på børneopsparingskontoen skal fra datoen for  

 bindingsperiodens ophør medregnes ved barnets indkomstopgørelse.
Dette  

 gælder, uanset hvornår renterne rent faktisk tilskrives.
 Hvor indeståendet hidrører fra en gave til barnet ydet af dets forældre,  

 stedforældre eller plejeforældre, der er fuldt skattepligtige her til landet,  

 sker indkomstbeskatningen efter bindingsperiodens ophør hos giveren indtil  

 udløbet af det kalenderår, hvori barnet fylder 18 år, eller indtil den dato,  

 hvor barnet indgår ægteskab, se Skat 1986.2.139 ØLD (TfS 1986, 104).
I en landsskatteretskendelse se Skat 1986.3.227 (TfS 1986, 189) blev  

 faderen, som havde oprettet kontoen, anset som giver i denne relation, da  

 bidragene var indbetalt af hans fraskilte ægtefælle på hans vegne.
I  

 forbindelse med separationsbevillingen var det aftalt, at den fraskilte  

 ægtefælle som børnebidrag bl.a. skulle indbetale 250 kr. pr. måned på en  

 børneopsparingskonto, der tilhørte det barn, hvorover faderen fik  

 forældremyndigheden.
 Renter af en ophævet børneopsparingskonto blev efter et ægtepars  

 skilsmisse beskattet hos manden, da han var indskyder på kontoen, uanset at  

 der havde været formuefællesskab i ægteskabet, og uanset at moderen fik  

 forældremyndigheden over barnet, lsr. 1982.72.
A.C.3 Hjælpe- og understøttelsesfonde En arbejdsgiver kan fradrage bidrag til hjælpe- og understøttelsesfonde,  

 der er oprettet til fordel for de ansatte, når betingelserne i PBL § 52 eller  

 LL § 14 F er opfyldt.
Se lov nr. 826 af 19. dec. 1989 og cirk. nr. 216 af 23  

 dec. 1991, pkt. 27-30, samt cirk. nr. 96 af 22. juni 1993, afsnit B, pkt. 12.
 Arbejdsgiverens bidrag fradrages i den personlige indkomst.
 Hvis en fond ikke opfylder betingelserne i PBL § 52 eller LL § 14 F, kan  

 en arbejdsgivers bidrag til fonden være fradragsberettiget som en  

 driftsudgift efter de almindelige betingelser i SL § 6, litra a, Skd. 37.139.
 Ligningsrådet har ikke fundet, at reglen i cirkulære nr. 96 af 22. jun.  

 1993, afsnit B, pkt. 12 om, at der kan opnås fradragsret for bidrag til en LL  

 § 14F-fond, der er fælles for flere selskaber inden for samme koncern eller  

 for sambeskattede virksomheder, omfattede selskaber, der alene var  

 koncernforbundne i kraft af reglen i den dagældende KGL § 6 B, TfS 1994,139.
 Udbetalinger fra fonde, der er omfattet af PBL § 52 eller LL § 14 F,  

 medregnes som personlig indkomst hos modtagerne i henhold til PSL § 3, jf.
 SL § 4. Om fondenes skattepligt, indkomstopgørelse mv. henvises i øvrigt  

 til S.A.1.10 herunder S.A.1.10.6 og S.C.5.
