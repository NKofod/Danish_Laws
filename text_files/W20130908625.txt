Afgørelse om, hvorvidt et medlem af et byråd, der har vedtaget en dom på 10 dagbøder a 500 kr. med forvandlingsstraf af fængsel i 10 dage for overtrædelse af straffelovens § 267 (æreskrænkelse), er valgbar (Valgbarhedsnævnets afgørelse af 3. december 2012 til en kommunalbestyrelse) Valgbarhedsnævnet har fundet, at et byrådsmedlems vedtagelse af dom med 10 dagbøder á 500 kr. med forvandlingsstraf af fængsel i 10 dage, ikke medførte fortabelse af valgbarhed.
Ved brev af 3. oktober 2012 har byrådet i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.
N. har vedtaget en dom på 10 dagbøder a 500 kr. med forvandlingsstraf af fængsel i 10 dage for overtrædelse af straffelovens § 267 (ærekrænkelse).
Det fremgår af sagen, at pågældende ved Retten i  er dømt for overtrædelse af straffelovens § 267 (æreskrænkelse), idet han på byrådsmødet den . . i .
Har udtalt om byrådsmedlem . , at der måtte laves et særligt regelsæt om dækning af transportudgifter udelukkende for at forhindre misbrug.
 Forseelsen er straffet med en dom på 10 dagbøder a 500 kr. med forvandlingsstraf af fængsel i 10 dage.
 I den anledning skal det meddeles, at Valgbarhedsnævnet finder det betænkeligt at fastslå, at den begåede handling  uanset de krav, der må stilles til personer, der beklæder hverv som medlem af kommunale råd  i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor anses for valgbar.
