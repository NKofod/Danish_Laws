Fremsat den 20. februar 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om fremskaffelse  

 og anvendelse af  

 humant blod og blodprodukter til lægemiddelformål m.v., lov  

 om lægemidler og lov om offentlig sygesikring (nedlæggelse af visse råd og nævn  

 på det sundhedsmæssige område) § 1 I lov nr. 465 af 10. juni 1997 om fremskaffelse og anvendelse af humant  

 blod og blodprodukter til lægemiddelformål m.v., som ændret  

 ved lov nr. 471 af 31. maj 2000 og lov nr. 494 af 7. juni 2001, ophæves  

§ 5, stk. 2, og § 8.
§ 2 I lov om lægemidler, jf. lovbekendtgørelse nr. 656 af 28.  

 juli 1995, som ændret ved § 2 i lov nr. 1228 af 27. december 1996,  

 lov nr. 1043 af 23. december 1998 og § 1 i lov nr. 493 af 7. juni 2001,  

 ophæves  § 41 og § 42.
§ 3 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret senest ved lov nr. 495 af 7. juni 2001,  

 ophæves § 24, stk. 3.
 Stk. 4   7 bliver herefter til stk. 3   6.
§ 4 Loven træder i kraft den 1. juli 2002.
Bemærkninger til lovforslaget Almindelige bemærkninger 1. Forslagets baggrund og formål Med dette lovforslag foreslås Blodproduktudvalget,  

 Apotekervarenævnet, Reklamenævnet og Sygesikringsnævnet for  

 Søfarende nedlagt.
Baggrunden for forslaget er regeringens beslutning om at  

 gennemføre en gennemgribende sanering af offentlige råd,  

 nævn, udvalg og centre.
Formålet med saneringen er bl.a. at  

 opnå en bedre prioritering af de offentlige midler og at skabe en mere  

 gennemsigtig statslig administration ved at nedlægge overflødige  

 råd og nævn.
2. Forslagets indhold a) Blodproduktudvalget Forslaget om at ophæve blodforsyningslovens § 8  

 indebærer, at Lægemiddelstyrelsens rådgivende udvalg  

 på blodområdet nedlægges.
Lægemiddelstyrelsens rådgivende udvalg har til  

 opgave at følge og vurdere udviklingen på blodområdet samt  

 rådgive Lægemiddelstyrelsen i sager om fremskaffelse af blod,  

 blodkomponenter og blodderivater.
Udvalget rådgiver herunder styrelsen  

 i sager om priser og betingelser for Statens Serum Instituts levering af  

 blodderivater til de offentlige sygehuse.
Udvalget har 13 medlemmer.
Lægemiddelstyrelsen  

 udpeger udvalgets formand. 3 medlemmer udpeges efter indstilling fra  

 Amtsrådsforeningen.
Følgende indstiller hver ét medlem:  

 H:S, Dansk Selskab for Klinisk Immunologi, landets hæmofilicentre i  

 forening, Bloddonorerne i Danmark, Danmarks Bløderforening, Statens  

 Serum Institut, Sundhedsstyrelsen, Lægemiddelstyrelsen og  

 Sundhedsministeriet (nu Indenrigs- og Sundhedsministeriet). Udvalgets  

 sekretariatsopgaver varetages af Lægemiddelstyrelsen.
Udvalget blev i sin tid oprettet med henblik på at  

 sikre, at amtskommunerne leverede den nødvendige mængde  

 blodplasma til brug for fremstillingen af lægemidler til behandling af  

 blødere i Danmark.
Amtskommunernes pligt til denne leverance af plasma  

 er i dag lovfæstet, og der er derfor efter regeringens opfattelse ikke  

 grund til at opretholde udvalget.
Lægemiddelstyrelsen vil fortsat skulle varetage sine  

 opgaver i henhold til blodforsyningsloven, herunder fastsætte priser  

 på blodprodukter og godkende eksport af sådanne produkter.
Det  

 forventes ikke, at nedlæggelsen af udvalget vil medføre nye  

 opgaver for styrelsen.
b) Apotekervarenævnet Forslaget om at ophæve lægemiddellovens  

 § 41 indebærer, at Apotekervarenævnet nedlægges.
 Efter lægemiddellovens § 41 kan  

 Lægemiddelstyrelsen rådføre sig med  

 Apotekervarenævnet om styrelsens indstilling til indenrigs- og  

 sundhedsministeren om, hvilke lægemidler der helt eller delvis skal  

 kunne forhandles uden for apotekerne.
Apotekervarenævnet har 10 medlemmer.
Indenrigs- og  

 sundhedsministeren udpeger formanden og næstformanden.
Af de  

 øvrige medlemmer beskikkes 7 efter indstilling fra henholdsvis Dansk  

 Handel & Service, Danmarks Apotekerforening, Forbrugerrådet, Dansk  

 Industri, Det Danske Handelskammer, Lægemiddelindustriforeningen og  

 Statens Husholdningsråd samt 1 efter indstilling fra De samvirkende  

 danske Landboforeninger, Landbrugsrådet og Danske Husmandsforeninger i  

 forening.
Nævnet bistås af et sekretariat, der stilles til  

 rådighed af Lægemiddelstyrelsen.
Apotekervarenævnet har ikke holdt møder i  

 år 2000, og det er regeringens opfattelse, at der ikke er behov for et  

 særligt nævn til at varetage den omhandlede  

 rådgivningsopgave.
Lægemiddelstyrelsen vil i stedet   i det  

 omfang styrelsen måtte finde behov herfor   i de pågældende  

 sager kunne anvende almindelig høring af de relevante organisationer  

 m.v. på området.
c) Reklamenævnet Forslaget om at ophæve lægemiddellovens  

 § 42 indebærer, at Reklamenævnet nedlægges.
Reklamenævnet, der har 9 medlemmer, rådgiver i  

 dag Lægemiddelstyrelsen i sager om reklame for lægemidler.  

 Indenrigs- og sundhedsministeren udpeger formanden og næstformanden.
De  

 øvrige 7 medlemmer beskikkes efter indstilling fra henholdsvis Danske  

 Reklamebureauers Brancheforening, Den almindelige danske Lægeforening,  

 Den Danske Dyrlægeforening, Forbrugerrådet,  

 Lægemiddelindustriforeningen, Helsebranchens Leverandørforening  

 og Veterinærmedicinsk Industriforening.
Nævnet bistås af et  

 sekretariat, der stilles til rådighed af Lægemiddelstyrelsen.
Regeringen finder ikke, at der er grund til at opretholde  

 det omhandlede nævn.
Lægemiddelstyrelsen vil i stedet, i det  

 omfang styrelsen måtte finde behov herfor, i sager af principiel  

 karakter om reklame for lægemidler kunne gøre brug af  

 høring af lægemiddelområdets interessenter og andre  

 sagkyndige.
d) Sygesikringsnævnet for Søfarende Forslaget om ophævelse af sygesikringslovens  

 § 24, stk. 3, indebærer, at Sygesikringsnævnet for  

 Søfarende nedlægges.
Med lov om offentlig sygesikring af 9. juni 1971 blev  

 Sygesikringsnævnet for Søfarende etableret.
Det fremgår af  

 den nuværende sygesikringslovs § 24, stk. 3, at nævnet  

 skal bestå af mindst 5 medlemmer, som udnævnes af  

 sundhedsministeren (nu indenrigs- og sundhedsministeren), der tillige  

 bestemmer, hvilket af medlemmerne der skal være formand for  

 nævnet.
Af medlemmerne skal 1 repræsentere rederne og 1 de  

 søfarendes organisationer.
Før gennemførelsen af sygesikringsloven blev  

 det overvejet at oprette en udlandssygekasse, der skulle varetage  

 søfarendes sygeforsikring.
Ledelsen af en sådan  

 udlandssygekasse, der imidlertid aldrig blev oprettet, forudsattes at  

 repræsentere bl.a. redere og søfarende.
På baggrund af  

 disse overvejelser blev Sygesikringsnævnet for Søfarende  

 oprettet med henblik på at varetage søfarendes sygesikring.  

 Søfarendes sygesikring varetages i dag af Søfartsstyrelsen, og  

 nævnet varetager ikke andre opgaver.
 Nævnet har ikke holdt møde i en  

 årrække og foreslås derfor nedlagt.
3. Lovforslagets økonomiske og administrative konsekvenser 3.1. Økonomiske og administrative konsekvenser for det  

 offentlige a) Blodproduktudvalget Lægemiddelstyrelsens udgifter til  

 Blodproduktudvalget beløb sig i år 2000 til ca. 0,1 mio. kr.,  

 hvoraf hovedandelen vedrørte Lægemiddelstyrelsens  

 sekretariatsbistand til udvalget.
Nedlæggelsen af udvalget forventes  

 på den baggrund samlet at indebære en statslig besparelse i  

 underkanten af 0,1 mio. kr. på helårsbasis.
 Forslaget om at nedlægge Blodproduktudvalget har  

 ikke økonomiske eller administrative konsekvenser for amtskommunerne  

 eller kommunerne.
b) Apotekervarenævnet Lægemiddelstyrelsens udgifter til  

 Apotekervarenævnet er meget begrænsede.
Nedlæggelsen af  

 nævnet vil derfor kun have ubetydelige   om end positive  

 økonomiske og administrative konsekvenser.
 Forslaget om at nedlægge Apotekervarenævnet  

 har ikke økonomiske eller administrative konsekvenser for  

 amtskommunerne eller kommunerne.
c) Reklamenævnet Lægemiddelstyrelsens udgifter til  

 Reklamenævnet beløb sig i år 2000 til ca. 65.000 kr.,  

 fordelt med ca. halvdelen til vederlag til formanden og den anden halvdel til  

 dækning af Lægemiddelstyrelsens direkte møderelaterede  

 sekretariatsbistand.
Forslaget forventes på den baggrund at  

 indebære en offentlig besparelse af samme størrelsesorden  

 på helårsbasis.
 Forslaget om at nedlægge Reklamenævnet har  

 ikke økonomiske eller administrative konsekvenser for amtskommunerne  

 eller kommunerne.
d) Sygesikringsnævnet for Søfarende Lovforslaget har ikke økonomiske eller  

 administrative konsekvenser for staten, amtskommunerne eller kommunerne.
 3.2. Økonomiske og administrative konsekvenser for erhvervslivet  

 og borgerne.
 Lovforslaget har ikke økonomiske eller  

 administrative konsekvenser for erhvervslivet og borgerne.
 4. Miljømæssige konsekvenser og forholdet til  

 EU-retten.
 Lovforslaget har ingen miljømæssige  

 konsekvenser, ligesom det ikke indeholder EU-retlige aspekter.
 5. Hørte myndigheder og organisationer.
 Forslaget har ikke været sendt i høring.
Sammenfattende skema Vurdering af konsekvenser af lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Visse mindre besparelser for staten Ingen Administrative konsekvenser for stat, amtskommuner og  

 kommuner Ingen udover selve nedlæggelsen af Blodproduktudvalget,  

 Apotekervarenævnet, Reklamenævnet og Sygesikringsnævnet for  

 Søfarende Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Med forslaget om at ophæve blodforsyningslovens  

 § 8 nedlægges Lægemiddelstyrelsens rådgivende udvalg  

 om blodområdet.
Som følge heraf ophæves samtidig  

 Lægemiddelstyrelsens pligt til at rådføre sig med  

 udvalget, jf. ophævelsen af § 5, stk. 2.
Til § 2 Med forslaget om at ophæve lægemiddellovens  

 § 41 nedlægges Apotekervarenævnet.
 Med forslaget om ophæve lægemiddellovens  

 § 42 nedlægges Reklamenævnet.
Til § 3 Med forslaget om at ophæve sygesikringslovens  

 § 24, stk. 3, nedlægges Sygesikringsnævnet for  

 Søfarende.
Til § 4 Loven træder i kraft den 1. juli 2002. Det  

 forudsættes, at igangværende høringer m.v. ved de udvalg  

 og nævn, der er omfattet af dette lovforslag, bortfalder, såfremt  

 de ikke er færdigbehandlet ved lovens ikrafttræden.
Bilag 1 I dette bilag citeres i venstre spalte indholdet af de  

 bestemmelser, der foreslås ændret ved lovforslaget om  

 ændring af forskellige love som følge af nedlæggelse eller  

 ændring af visse råd og nævn.
I højre spalte  

 anføres de foreslåede ændringer Gældende formulering Lovforslaget § 1 I lov nr. 465 af 10. juni 1997 om fremskaffelse og anvendelse af humant  

 blod og blodprodukter til lægemiddelformål m.v., som ændret  

 ved lov nr. 471 af 31. maj 2000 og lov nr. 494 af 7. juni 2001, ophæves  

§ 5, stk. 2, og § 8.
 § 5. Lægemiddelstyrelsen fastsætter priser og  

 betingelser for Statens Serum Instituts levering af blodprodukter.  

 Blodbankerne stiller blod eller dele deraf vederlagsfrit til rådighed  

 for Statens Serum Institut.
 Stk. 2. Det i § 8 nævnte udvalg rådgiver  

 Lægemiddelstyrelsen i sager, der er omfattet af stk. 1.
 § 8. Lægemiddelstyrelsen nedsætter et  

 rådgivende udvalg, der har til opgave at følge og vurdere  

 udviklingen på blodområdet samt at rådgive  

 Lægemiddelstyrelsen i spørgsmål om fremskaffelse og  

 anvendelse af blod, dele af blod og blodprodukter.
 Stk. 2. Lægemiddelstyrelsen rådfører sig  

 med det rådgivende udvalg om alle spørgsmål af  

 væsentlig eller principiel betydning inden for de områder, der er  

 nævnt i stk. 1.
Stk. 3. Det udvalg, der er nævnt i stk. 1,  

 består af 13 medlemmer, som udpeges af direktøren for  

 Lægemiddelstyrelsen.
Direktøren for Lægemiddelstyrelsen  

 udpeger udvalgets formand.
Tre medlemmer udpeges efter indstilling fra  

 Amtsrådsforeningen.
Af de øvrige medlemmer udpeges et medlem  

 efter indstilling fra henholdsvis Hovedstadens Sygehusfællesskab, Dansk  

 Selskab for Klinisk Immunologi, landets hæmofilicentre i forening,  

 Bloddonorerne i Danmark, Danmarks Bløderforening, Statens Serum  

 Institut, Sundhedsstyrelsen, Lægemiddelstyrelsen og  

 Sundhedsministeriet.
 Stk. 4. Lægemiddelstyrelsen kan fastsætte en  

 forretningsorden for det udvalg, der er nævnt i stk. 1.
§ 2 I lov om lægemidler, jf. lovbekendtgørelse nr. 656 af 28.  

 juli 1995, som ændret ved § 2 i lov nr. 1228 af 27. december 1996,  

 lov nr. 1043 af 23. december 1998 og § 1 i lov nr. 493 af 7. juni 2001,  

 ophæves  § 41 og § 42.
 § 41. Apotekervarenævnet rådgiver  

 Sundhedsstyrelsen om dennes indstilling til sundhedsministeren om, hvilke  

 lægemidler der helt eller delvis skal kunne forhandles uden for  

 apotekerne, jf. § 5.
Stk. 2. Apotekervarenævnet består af 10 medlemmer,  

 som beskikkes for 4 år ad gangen af sundhedsministeren.
Ministeren  

 udpeger formanden og næstformanden.
Af de øvrige medlemmer  

 beskikkes 7 efter indstilling fra henholdsvis Dansk Handel & Service,  

 Danmarks Apotekerforening, Forbrugerrådet, Dansk Industri, Det Danske  

 Handelskammer, Foreningen af danske Medicinfabrikker og Statens  

 Husholdningsråd samt 1 efter indstilling fra De samvirkende danske  

 Landboforeninger, Landbrugsraadet og Danske Husmandsforeninger i  

 forening.
 Stk. 3. Ministeren kan fastsætte forretningsorden for  

 nævnet.
 § 42. I sager om reklame for lægemidler kan  

 Sundhedsstyrelsen rådføre sig med Reklamenævnet.
Stk. 2. Reklamenævnet består af 9 medlemmer, som  

 beskikkes for 4 år ad gangen af sundhedsministeren.
Ministeren udpeger  

 formanden og næstformanden.
De øvrige 7 medlemmer beskikkes  

 efter indstilling fra henholdsvis Danske Reklamebureauers Brancheforening,  

 Den almindelige danske Lægeforening, Den Danske Dyrlægeforening,  

 Forbrugerrådet, Foreningen af danske Medicinfabrikker, Helsebranchens  

 Leverandørforening og Medicinimportørforeningen.
 Stk. 3. Sundhedsministeren kan fastsætte  

 forretningsorden for nævnet.
 Stk. 4. Sundhedsstyrelsen offentliggør en årlig  

 beretning om nævnets virksomhed.
§ 3 I lov om offentlig sygesikring, jf. lovbekendtgørelse nr. 509 af 1.  

 juli 1998, som ændret senest ved lov nr. 495 af 7. juni 2001,  

 ophæves § 24, stk. 3.
 Stk. 4   7 bliver herefter stk. 3   6.
§ 24. Sundhedsministeren bistår amtskommuner og kommuner  

 med administrationen af denne lov og er dem behjælpelig med  

 fornøden oplysning og vejledning.
Sundhedsministeren kan bemyndige  

 Sundhedsstyrelsen til at fastsætte bestemmelser, som ifølge  

 § 8, stk. 2, § 8 a og § 9, stk. 6, udfærdiges  

 af ministeren.
Stk. 2. Varetagelsen af de i § 14, § 20,  

 stk. 2, og § 21, stk. 3, nævnte opgaver samt af  

 sundhedsministerens øvrige opgaver efter denne lov kan af ministeren  

 henlægges til en anden central statsmyndighed, herunder efter  

 forhandling med socialministeren til Socialstyrelsen.
Sundhedsministeren kan  

 pålægge amtskommuner og kommuner at bistå ved  

 administrationen af disse opgaver.
Stk. 3. Der nedsættes et sygesikringsnævn for  

 søfarende på mindst 5 medlemmer, som udnævnes af  

 sundhedsministeren, der tillige bestemmer, hvilket af medlemmerne der skal  

 være formand for nævnet.
Af medlemmerne skal 1 repræsentere  

 rederne og 1 de søfarendes organisationer.
Stk. 4. Afgørelser truffet af kommunalbestyrelsen efter  

 denne lov kan indbringes for det sociale nævn.
Kommunalbestyrelsens  

 afgørelser om de i § 13 omhandlede ydelser kan dog ikke  

 indbringes for anden administrativ myndighed.
 Stk. 5. Afgørelser truffet af amtsrådet  

 vedrørende retten til ydelser efter lovens kapitel 2 og  

 afgørelser efter § 19 samt afgørelser truffet af  

 kommunalbestyrelsen på amtskommunens vegne efter § 23,  

 stk. 1, kan indbringes for Den Sociale Ankestyrelse.
 Stk. 6. Afgørelser truffet af de i stk. 2  

 nævnte myndigheder, jf. §§ 14, 20, stk. 2, og 21,  

 stk. 3, kan indbringes for Den Sociale Ankestyrelse.
Stk. 7. Klage til det sociale nævn og Ankestyrelsen  

 indgives inden 4 uger efter, at klageren har fået meddelelse om  

 afgørelsen.
Det sociale nævn og Ankestyrelsen kan se bort fra  

 overskridelse af ankefristen, når der er særlig grund hertil.  

 Afgørelsen herom træffes af formanden for det sociale nævn  

 eller chefen for Ankestyrelsen.
