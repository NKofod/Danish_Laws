Bekendtgørelse om revisorkandidatuddannelsen I medfør af § 2, stk. 1, og § 11,  

 stk. 2, i universitetsloven, jf. lovbekendtgørelse nr. 334 af 27. maj  

 1993, og § 8, stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27. september  

 1996,  

 fastsættes:
Kapitel 1 Uddannelsens formål m.v.
 § 1.  

  

 Formålet med revisorkandidatuddannelsen er at kvalificere de studerende til  

 at  

 udøve revision af private og offentlige virksomheder og institutioner.  

 Uddannelsen omfatter den teoretiske del af uddannelsen til statsautoriseret  

 revisor.
 Stk. 2.  

  

 Uddannelsen  

 foregår på handelshøjskolerne, Odense Universitet og Aalborg Universitet.
§ 2.  

  

 Uddannelsen er normeret til 2 studenterårsværk.
Et studenterårsværk er en  

 fuldtidsstuderendes arbejde i ét år.
Stk. 2.  

  

 Uddannelsen  

 skal være afsluttet senest 5 år efter, at den studerende er begyndt på  

 uddannelsen.
Institutionen kan i særlige tilfælde dispensere herfra.
 § 3.  

  

 Den, der har gennemført revisorkandidatuddannelsen, har ret til at betegne  

 sig  

 candidatus/candidata mercaturae et auditoris (cand. merc. aud.).
Kapitel 2 Adgangsforudsætninger § 4.  

  

 Adgang til revisorkandidatuddannelsen har den, som har bestået én af følgende  

 eksaminer:
 1)  

 	  

    

 Den almene  

 erhvervsøkonomiske eksamen (HA).
 2)  

 	  

    

 Den økonomiske kandidateksamen  

 (cand. oecon.).
3)  

 	  

    

 HD-dimittender, der  

 har eksamen i regnskabsvæsen eller i finansiering og kreditvæsen, og som har  

 bestået en prøve inden for udvalgte emner i erhvervsøkonomi og i  

 nationaløkonomi efter institutionens nærmere bestemmelse.
Pensum til prøverne  

 fastsættes således, at der forudsættes en arbejdspræstation af den  

 adgangssøgende på 150 arbejdstimer.
Dokumentationen for studieegnethed, jf.  

 1.  

 pkt., giver adgang til alle institutioner, hvor uddannelsen foregår.
Den  

 optagende institution kan fastsætte, at prøven i erhvervsøkonomi erstattes af  

 en særskilt studieegnethedsbedømmelse af HD-hovedopgaven.
 4)  

 	  

    

 Ansøgere, der har  

 bestået en revisoruddannelse fra en handelsskole, og som har bestået den  

 under  

 nr. 3 nævnte prøve i nationaløkonomi samt prøver inden for fagområderne  

 investering og finansiering, informatik/edb, statistik, organisation,  

 afsætningsøkonomi, og erhvervsøkonomiske planlægnings- og optimeringsmetoder.  

 Pensum til prøverne, inklusive prøven i nationaløkonomi udgør et  

 studenterårsværk.
5)  

 	  

    

 Ansøgere, der har  

 bestået den teoretiske del af uddannelsen til registreret revisor dels på en  

 handelsskole, dels på en handelshøjskole.
Adgang sker på baggrund af en  

 individuel vurdering af, hvorledes og med hvilke fag uddannelsen er  

 sammensat.  

 Den under nr. 3 nævnte prøve i nationaløkonomi samt de under nr. 4 anførte  

 fagområder vil danne udgangspunkt for vurderingen af, hvilke fagområder  

 uddannelsen skal suppleres med for at sikre, at ansøgeren besidder kundskaber  

 med en faglig bredde og dybde, der svarer til, hvad der kræves ved den almene  

 erhvervsøkonomiske eksamen (HA).
 § 5.  

  

 Institutionen kan i særlige tilfælde give adgang til uddannelsen for  

 ansøgere,  

 som ikke har det adgangsgrundlag, der er anført i § 4, men som på  

 grundlag  

 af anden videregående uddannelse skønnes at have de nødvendige forudsætninger  

 for at kunne gennemføre uddannelsen.
 Stk. 2.  

  

 Tilladelsen  

 kan betinges af, at ansøgeren består én eller flere supplerende prøver, der  

 sikrer, at ansøgeren besidder kundskaber med en faglig bredde og dybde, der  

 svarer til, hvad der kræves ved den almene erhvervsøkonomiske eksamen (HA).
Kapitel 3 Uddannelsens indhold § 6.  

  

 Uddannelsen omfatter følgende fagområder:
1)  

 	  

    

 Revision.
Fagområdet  

 omfatter navnlig revisionsteori, revisionsprincipper og -metoder,  

 revisionsplanlægning, revisionserklæringer, revisionsret og revisionsetik.
 2)  

 	  

    

 Regnskabsvæsen.  

 Fagområdet omfatter navnlig regnskabsvæsenets organisation, intern  

 økonomiinformation, budgettering og ekstern regnskabsaflæggelse.
3)  

 	  

    

 Skatteret.
Fagområdet  

 omfatter navnlig indkomstskatteret, bo- og gaveafgift, merværdiafgift, andre  

 indirekte skatter og miljøafgifter samt skatteforvaltningsret.
 4)  

 	  

    

 Erhvervsret.  

 Fagområdet omfatter navnlig selskabsret, finansieringsret, insolvensret og  

 familie- og arveret.
 § 7.  

  

 Studerende, som er optaget efter § 4, nr. 3, skal inden et år efter  

 optagelsen bestå én eller flere særligt tilrettelagte prøver i udvalgte  

 erhvervsøkonomiske områder.
 Stk. 2.  

  

 Pensum  

 fastsættes af institutionen, så der forudsættes en arbejdspræstation af de  

 studerende  

 på mellem 300 og 400 arbejdstimer.
 § 8.  

  

 I  

 studiet indgår et seminararbejde, hvis nærmere indhold og omfang fastsættes  

 af  

 institutionen.
 § 9.  

  

 Den  

 studerende skal udarbejde et speciale, hvis emne skal være godkendt af en  

 lærer, som institutionen har udpeget.
 § 10.  

  

 Arbejdet med seminaropgaven og med specialet er normeret til i alt ½  

 studenterårsværk.
 § 11.  

  

 De  

 nærmere bestemmelser om undervisningens tilrettelæggelse og om normeringen af  

 de forskellige studieaktiviteter inden for studietidsrammen fastsættes af  

 institutionen.
Kapitel 4 Eksamen m.v.
 § 12.  

  

 For eksamen, herunder prøveformer, bedømmelse, eksamensbeviser, klage over  

 eksamen m.v. gælder reglerne i bekendtgørelse om eksamen ved visse  

 videregående  

 uddannelser under Undervisningsministeriet samt bekendtgørelse om  

 karakterskala  

 og anden bedømmelse.
§ 13.  

  

 Inden for hvert af fagområderne efter § 6 skal den studerende bestå  

 mindst  

 én mundtlig prøve og én skriftlig prøve, dog højst tre prøver.
Den studerende  

 kan vælge at afløse to af de mundtlige prøver med afløsningsopgaver.
 Stk. 2.  

  

 Der gives 1  

 karakter for hver prøve, 1 karakter for seminararbejdet og 1 karakter for  

 specialet.
 Stk. 3.  

  

 Institutionen kan fastsætte, at seminararbejdet bedømmes som Bestået/Ikke  

 bestået.
 § 14.  

  

 Ved bedømmelse medvirker censorer, som er beskikket af  

 Undervisningsministeriet.
 Stk. 2.  

  

 Seminararbejdet bedømmes alene af vejlederen af vedkommende seminargruppe.
Stk. 3.  

  

 En  

 studerende kan forlange en ny bedømmelse af seminararbejdet under medvirken  

 af  

 en censor.
Anmodningen herom skal være skriftlig og begrundet og skal være  

 indgivet til institutionen senest ugedagen efter, at bedømmelsen er  

 offentliggjort.
 § 15.  

  

 Hvis en studerende for anden eller tredie gang ønsker at indlevere et  

 speciale,  

 jf. § 9, kan institutionen bestemme, at den studerende skal vælge et nyt  

 emne.
Kapitel 5 Andre regler § 16.  

  

 Institutionen fastsætter inden for bekendtgørelsens rammer nærmere regler om  

 uddannelsen i en studieordning, jf. universitetslovens § 5 og § 8.
 Stk. 2.  

  

 Studieordningen skal indeholde regler om:
 1)  

 	  

    

 Adgangsforudsætninger.
 2)  

 	  

    

 Mål for, indhold og  

 tidsmæssigt omfang af de enkelte fagområder samt fagområdernes placering i  

 studieforløbet.
 3)  

 	  

    

 Seminaropgaven og  

 specialet.
4)  

 	  

    

 Særligt tilrettelagte  

 prøver 5)  

 	  

    

 Eventuelt særlige  

 krav til undervisnings- eller arbejdsformer.
 6)  

 	  

    

 Eventuelt særlige  

 krav til undervisnings- eller eksamensfordringer.
 7)  

 	  

    

 Eksamensfordringer  

 for de enkelte prøver samt regler om beregning af gennemsnit for uddannelsen.
 8)  

 	  

    

 Meritoverførsel.
 Stk. 3.  

  

 Studieordningen kan indeholde hjemmel for institutionen til at dispensere fra  

 de regler i studieordningen, der alene er fastsat af institutionen.
Stk. 4.  

  

 Inden en  

 studieordning vedtages og ved væsentlige ændringer af studieordningen, tager  

 institutionen kontakt til fællesudvalget nedsat i henhold til § 17.  

 Derudover indhentes en udtalelse fra censorformandskabet, jf. bekendtgørelse  

 om  

 censorinstitutionen for visse videregående uddannelser under  

 Undervisningsministeriet.
Andre institutioner, der udbyder uddannelse, der er  

 omfattet af denne bekendtgørelse, orienteres med henblik på koordinering af  

 uddannelsen.
 Stk. 5.  

  

 Studieordninger og væsentlige ændringer heraf træder i kraft ved et studieårs  

 begyndelse.
 Stk. 6.  

  

 Ved  

 udstedelse af en ny studieordning og ved væsentlige ændringer heri fastsættes  

 overgangsordninger i studieordningen.
 Stk. 7.  

  

 Studieordninger og ændringer heraf sendes til de andre institutioner,  

 fællesudvalget, censorerne og Undervisningsministeriet til orientering.
§ 17.  

  

 Der nedsættes et fællesudvalg med repræsentanter for  

 uddannelsesinstitutionerne  

 og for interesserede organisationer.
Undervisningsministeriet fastsætter,  

 hvilke organisationer der kan repræsenteres i fællesudvalget.
Udvalget er  

 rådgivende over for institutionerne og Undervisningsministeriet om  

 uddannelsen.
 § 18.  

  

 Beståede uddannelseselementer eller dele heraf ved en af institutionerne, der  

 udbyder revisorkandidatuddannelsen, ækvivalerer tilsvarende  

 uddannelseselementer ved de andre institutioner, der udbyder uddannelsen.
 Stk. 2.  

  

 Institutionen kan i hver enkelt tilfælde eller ved regler i studieordningen  

 godkende, at gennemførte uddannelseselementer eller dele heraf fra en anden  

 dansk eller udenlandsk videregående uddannelsesinstitution træder i stedet  

 for  

 uddannelseselementer eller dele heraf, der er omfattet af denne  

 bekendtgørelse.  

 Afgørelsen træffes på grundlag af en faglig vurdering af ækvivalensen mellem  

 de  

 berørte uddannelsesdele.
 Stk. 3.  

  

 Ved  

 godkendelse efter stk. 2 anses uddannelseselementet for gennemført, hvis  

 det er bestået efter reglerne om den pågældende uddannelse.
§ 19.  

  

 Undervisningsministeriet kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  

  

 Undervisningsministeriet kan dispensere fra bekendtgørelsen, når det findes  

 begrundet i usædvanlige forhold, bortset fra de tilfælde, der er nævnt i  

 § 2, stk. 2, § 5, § 7, stk. 2, § 15, § 16,  

 stk. 3, § 18 stk. 2, og § 21, stk. 3 og 4.
§ 20.  

  

 Klager over institutionens afgørelser i henhold til denne bekendtgørelse  

 indgives til institutionen.
Institutionens afgørelse kan, når klagen vedrører  

 retlige spørgsmål, indbringes for Undervisningsministeriet.
 Stk. 2.  

  

 Fristen for  

 indgivelse af klage er 2 uger fra den dag, afgørelsen er meddelt den  

 pågældende.
Kapitel 6 Ikrafttræden m.v.
 § 21.  

  

 Bekendtgørelsen træder i kraft den 1. september 1998.
 Stk. 2.  

  

 Bekendtgørelse nr. 190 af 31. marts 1987 om revisorkandidatuddannelsen  

 ophæves.
 Stk. 3.  

  

 Institutionen fastsætter overgangsregler for studerende, der er begyndt på  

 uddannelsen før den 1. september 1998, og som ønsker at færdiggøre  

 uddannelsen  

 efter reglerne i denne bekendtgørelse.
 Stk. 4.  

  

 Institutionen afgør, hvornår der sidste gang afholdes prøver efter de  

 hidtidige  

 regler.
