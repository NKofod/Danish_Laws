 Kravet til sammensætning af sortsblandinger med hensyn til meldugresistens  

 ændres fra sæson 1991/92. Forslag til sammensætning af sortsblandinger, der  

 ønskes godkendt for sæsonen 1990/91, bedes meddelt Plantedirektoratet senest  

 den 31. oktober 1990. Liste over godkendte blandinger for 1990/91 forventes  

 udsendt i november.
Anvendelse af sortsblandinger er een metode til at holde forbruget af  

 svampebekæmpelsesmidler nede.
I de senere år har salget af sortsblandinger  

 andraget ca. 15 pct. af det samlede salg af vårbyg, certificeret sædekorn 2.  

 generation.
Af vinterbyg sælges under 5 pct. som sortsblandinger.
Hidtil er  

 sortsblandinger godkendt efter de krav, der er anført i Statsfrøkontrollens  

 meddelelse nr. 200-89, SÆ-146 af 27. juni 1989. Med det formål at gøre  

 sortsblandinger mere modstandsdygtige over for meldug er det besluttet at  

 skærpe kravet til sammensætning af vårbygsortsblandinger med hensyn til  

 meldugresistenskilder.
Princippet i det nye krav er, at en sortsblanding skal  

 sammensættes således, at blandingens samlede meldugresistensgrundlag ikke har  

 mulighed for at optræde naturligt i en ren sort.
På den måde formindskes  

 risikoen for, at meldugsvampen har tilpasset sig, således at sortsblandingen  

 kan angribes.
Det nye krav, der stilles til sammensætningen af sortsblandinger af vårbyg  

 indebærer, at en given blanding skal indeholde mindst 3 af resistenskilderne  

 Al, Ar, Ly, MC, Ri, Ru eller Sp.
Dette svarer til, at der i en given  

 sortsblanding skal indgå sorter fra mindst 3 af grupperne 1 til 6 i bilag 1  

 til denne meddelelse.
Resistenskilderne Al, Ar, Ly, MC, Ri, Ru og Sp er alle placeret i det  

 såkaldte Mla-segment på byggens kromosomer.
En given ren sort vil kun kunne  

 indeholde een af disse resistenskilder.
Ved at kombinere sorter, som  

 tilsammen har flere af disse resistenskilder, opnår man, at  

blandingens indhold af resistenskilder vil have en bedre effekt med  

 hensyn til at begrænse et meldugangreb.
 Det nye krav til sammensætning af sortsblandinger vil træde i kraft pr. 1.  

 juli 1991. Sortsblandinger til sæson 1990/91 vil blive godkendt efter  

 bestemmelserne i Statsfrøkontrollens meddelelse nr. 220-89 af 27. juni 1989,  

 men der opfordres til allerede nu at tage ovennævnte skærpede krav i  

 betragtning.
 I bilag 1 er givet en oversigt over vårbygsorter, der er optaget på den  

 officielle danske sortsliste for 1990/91. Oversigten er udarbejdet på  

 baggrund af oplysninger fra Afdelingen for Sortsafprøvning, Tystofte.
 Hvis Deres firma har planlagt at fremstille sortsblandinger af vårbyg i  

 1990/91, bedes De udfylde og tilbagesende vedlagte spørgeskema, bilag 2. Det  

 skal bemærkes, at selv om en sortsblanding har været godkendt i en tidligere  

 sæson, skal den anføres i bilag 2, hvis den ønskes fremstillet i sæsonen  

 1990/91. Besvarelserne skal være Plantedirektoratet i hænde senest den 31.  

 oktober 1990.
 En oversigt over, hvilke sortsblandinger, der vil kunne godkendes for  

 sæson 1990/91, forventes udsendt i november.
Med venlig hilsen Anita Kjeldsen Bilag 1 Bilag 2 Anmodning om godkendelse af sortsblanding Firmanavn:
 Adresse:
Ovennævnte sædekornsvirksomhed ønsker i sæsonen 1990/91 at frem- stille følgende sortsblandinger af vårbyg:
 (* 1) Ab = Abessinian, Al = Algerian, Ar = Arabische, Kw = Kwan, La =  

 Laevigatum, Ly = Lyallpur, MC = Monte Christo, Ri = Ricardo, Ru = Rupee, Ty =  

 Tyrkisk, We = Weihenstephan, ? = ukendt resistens.
