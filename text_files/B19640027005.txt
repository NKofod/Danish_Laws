 I medfør af § 10 i færdselslloven, jfr. lovbekendtgørelse nr. 231 af 27.  

 juni 1961, fastsættes følgende:
§ 1.  Snerydningskøretøjer, grusspredningskøretøjer,  

 slamsugningskøretøjer, vejafstribningskøretøjer, kabelvogne, sporvejenes  

 specialkøretøjer og andre køretøjer, der er særligt indrettet til at udføre  

 arbejde på vej, kan under sådant arbejde anvende en eller flere af Statens  

 biltilsyn og godkendte lygter, der synligt fra alle retninger og uden at  

 kunne virke blændende for føren viser brandgult blinkende lys, når køretøjet  

 holder stille, hvor standsning eller parkering ikke er tilladt, eller når det  

 benytter vejen i strid med færdselsreglerne eller iøvrigt på en måde, som kan  

 medføre fare for andre vejfarende.
Tilsvarende gælder kranvogne under  

 udførelse af redningsarbejde på vej, men lygterne må ikke anvendes under  

 slæbning af andre køretøjer.
 § 2.  Justitsministeriets bekendtgørelse nr. 271 af  

 25. maj 1940 om motorkøretøjers anvendelse til snerydning, som ændret ved  

 justitsministeriets bekendtgørelse nr. 14 af 29. januar 1953, stk. 5, samt  

 justitsministeriets bekendtgørelse nr. 15 af 29. januar 1953 om anvendelse af  

 lastmotorvogne med grusspreder, pkt. 3, ophæves.
 JUSTITSMINISTERIET, DEN 28. AUGUST 1964.
 Hans Hækkerup.
 /Eefsen.
