Bekendtgørelse om diplomuddannelser i  

 offentlig ledelse I medfør af § 11, stk. 2, § 13, stk. 4, § 15, stk. 5 og 6, § 19,  

 nr. 1, litra a, § 20 og § 30, stk. 2, i lov nr. 488 af 31. maj 2000 om  

 erhvervsrettet grunduddannelse og videregående uddannelse  

 (videreuddannelsessystemet) for voksne fastsættes:
Kapitel 1 Formål og struktur m.v.
§ 1. En diplomuddannelse i offentlig ledelse har  

 til formål at forbedre den studerendes ledelseskompetencer.
Uddannelsen  

 skal gennem udvikling af faglige og personlige kompetencer kvalificere den  

 studerende til at varetage ledelsesopgaver i den offentlige sektors  

 forvaltninger, organisationer og institutioner m.v.
Uddannelsen skal herunder  

 sætte de studerende i stand til at:
1)	forstå den organisatoriske og økonomiske udvikling i  

 den offentlige sektor, 2)	deltage i og lede organisatoriske og økonomiske drifts-,  

 organisations- og planlægningsfunktioner samt forandrings- og  

 udviklingsprocesser og 3)	lede og samarbejde på tværs af funktioner, institutioner  

 og faggrænser.
 Stk. 2. Uddannelsen gennemføres på et  

 niveau, der svarer til en mellemlang videregående uddannelse eller en  

 bacheloruddannelse.
 Stk. 3. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2.Uddannelsen tilrettelægges som  

 deltidsundervisning inden for en tidsramme på 2 år, men kan inden  

 for en tidsramme på op til 1 år tilrettelægges som  

 heltidsundervisning, jf. § 2, stk. 7, i lov om åben uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov om  

 åben uddannelse.
 Stk. 4. Uddannelsen skal være afsluttet senest 6  

 år efter, at den studerende er begyndt på uddannelsen.  

 Institutionen kan ved usædvanlige forhold dispensere herfra.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 § 4. Uddannelsen giver ret til at anvende  

 betegnelsen Diplom i Offentlig Ledelse, (faggruppe). Den engelske betegnelse  

 er: Diploma of Public Management.
 § 5. Den enkelte diplomuddannelse i offentlig  

 ledelse, herunder dens faglige indhold, jf. §9, skal godkendes af  

 Undervisningsministeriet.
 Stk. 2. Undervisningsministeriet godkender, hvilke  

 institutioner der kan udbyde uddannelsen.
 § 6. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres  

 offentligt.
Kapitel 2 Adgang § 7. Adgang til uddannelserne er betinget af, at  

 ansøgeren har gennemført en relevant uddannelse på mindst  

 bachelorniveau, herunder en videregående uddannelse gennemført  

 som et reguleret forløb, eller en relevant uddannelse på niveau  

 med en mellemlang videregående uddannelse.
Institutionen  

 fastsætter i studieordningen regler om krav til ansøgerens  

 særlige faglige kvalifikationer.
Stk. 2. Institutionen kan fastsætte regler om, at  

 andre relevante uddannelser giver adgang til uddannelsen.
Institutionen kan  

 herunder fastsætte regler om betingelser med hensyn til fag og fagenes  

 niveau i disse uddannelser.
 Stk.3. Institutionen kan optage ansøgere, der ikke opfylder  

 betingelserne i stk. 1 og 2, men som ud fra en konkret vurdering  

 skønnes at have uddannelsesmæssige forudsætninger, der kan  

 sidestilles hermed, herunder ansøgere der har gennemført en  

 videregående uddannelse som fleksibelt forløb.
 § 8. Ansøgere skal have mindst 2
års relevant erhvervserfaring efter gennemført  

 adgangsgivende uddannelse.
Kapitel 3 Indhold m.v.
 § 9. Uddannelsen omfatter efter regler fastsat af  

 institutionen:
 1)	Obligatoriske moduler, hver svarende til mindst 6 ECTS-point, der  

 konstituerer uddannelsens identitet og kompetenceprofil, i alt svarende til  

 mindst 18 ECTS-point.
 2)	Valgmoduler, hver svarende til mindst 6 ECTS-point, i alt svarende  

 til højst 27 ECTS-point.
3)	Et afgangsprojekt, svarende til 15 ECTS-point.
I afgangsprojektet  

 skal den studerende, inden for et selvvalgt emne godkendt af institutionen  

 inden for uddannelsens formål, jf. § 1, gennemføre en  

 tværgående analyse af et konkret praksisrelateret  

 ledelsesproblem.
Kapitel 4 Eksamen § 10. Hvert modul, afsluttes med en  

 bedømmelse, jf. § 2, stk. 4, i lov om åben uddannelse.
Regler  

 herom fastsættes i studieordningen.
 Stk. 2. Afgangsprojektet afsluttes med en mundtlig  

 prøve med ekstern censur.
 § 11. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet og Ministeriet for Videnskab,  

 Teknologi og Udvikling (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 12. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangsgivende uddannelser og særlige faglige kvalifikationer,  

 jf. § 7, stk. 1 og 2.
 2)	De enkelte fag, jf. § 9, nr. 1 - 2:
a) mål, b) indhold, c) omfang, angivet i ECTS-point, d) undervisnings- og arbejdsformer, e) tidsmæssig placering, herunder tilrettelæggelse som heltid  

 og deltid og f) forudsætninger for deltagelse.
 3)	Udarbejdelse af afgangsprojekt, jf. § 9, nr. 3.
 4)	Bedømmelse, jf. § 10.
 5)	Overgangsordninger, jf. § 13, stk. 3.
 6)	Merit, jf. § 15.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 13. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige  

 ændringer heraf træder i kraft ved et studieårs  

 begyndelse.
 Stk. 3. Studieordninger og væsentlige  

 ændringer heraf skal indeholde de fornødne  

 overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 14. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 15. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 16. Undervisningsministeriet kan tillade  

 fravigelse af denne bekendtgørelse som led i forsøg.
Samtidig  

 fastsætter ministeriet forsøgets varighed og  

 rapporteringsformen.
 § 17. Undervisningsministeriet træffer  

 afgørelse om at dispensere fra denne bekendtgørelse, når  

 det er begrundet i usædvanlige forhold, bortset fra de tilfælde,  

 der er nævnt i § 7, stk. 3, og § 15.
§ 18. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 7 Ikrafttræden § 19. Bekendtgørelsen træder i kraft den 1.  

 september 2002.
