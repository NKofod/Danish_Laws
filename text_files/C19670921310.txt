(Til samtlige  

 civilforsvarskommissioner) Fra Civilforsvarsstyrelsen vil til samtlige civilforsvarskommissioner  

 blive udsendt et antal bærbare radioanlæg (gule anlæg), type CFR 110, til  

 anvendelse inden for civilforsvarsområdets signaltjeneste.
 Anlæggene, der under normale forhold kan påregnes at have en rækkevidde på  

 500-1000 m, må kun betjenes af specielt hertil uddannet personel, og  

 betjeningen skal finde sted i overensstemmelse med det for anlæggenes brug  

 fastlagte reglement, hvoraf et antal eksemplarer hoslagt medfølger.
 Opmærksomheden henledes i øvrigt på følgende:
 1. Anlæggene skal opbevares forsvarligt i et tørt og  

 velventileret lokale, f.eks. i områdets kommandocentral.
 2. De i reglementets afsnit 2.4 anførte punkter om  

 vedligeholdelse af anlæggene må nøje overholdes, da dette er forudsætningen  

 for sikker drift.
3. Med hvert anlæg følger 20 stk. tørelementer,  

 hvilket skal være den normale beholdning pr. anlæg.
Yderligere  

 lagerbeholdning af elementer må ikke anskaffes, da elementerne har en  

 begrænset lagerholdbarhed, som under gunstige betingelser og i  

 stuetemperaturer er ca. 18 måneder.
Nye elementer til erstatning for  

 udbrændte rekvireres fra CF-KORPSETS MATERIELTJENESTE, SMEDEVANG, GLOSTRUP.
4. Udover den i reglementets pkt. 2.5. beskrevne  

 afhjælpning af fejl må fejlretning på anlæggene IKKE foretages af brugeren  

 eller af lokal reparatør, idet anlæg med fejl SKAL indsendes til A/S BRAVOUR.  

 Fejlmeldte anlæg skal indsendes komplet med antenne, 2 batterikasser,  

 højtalermikrofon og webbingtaske.
Da udsendelsen skal finde sted med anlægget  

 i webbingtaske, er en let kartonemballage tilstrækkelig.
For hver fejlmeldt  

 anlæg udfyldes vedlagte fejlmeldingsskema i 5 eksemplarer.
Et eksemplar heraf  

 beholdes af udstederen, og et eksemplar fremsendes til  

 Civilforsvarsstyrelsen.
Signal- og Varslingskontoret, medens de øvrige 3  

 eksemplarer sammen med radioanlægget fremsendes til A/S Bravour.
Når anlægget  

 modtages retur fra selskabet, vil brugeren samtidig modtage  

 fejlmeldingsskemaet med oplysning om den foretagne reparations art og omfang.
5. For hvert anlæg med tilhørende højttalermikrofon  

 skal føres et driftskartotekskort som vedlagte, hvoraf skal fremgå a) antal  

 driftstimer, anlægget har været anvendt, b) antal forbrugte elementer pr.  

 anlæg (elementerne anses for forbrugte ved isættelse i anlægget), c) Hvilke  

 reparationer der har været udført på anlægget.
Kattotekskortene skal føres  

 kontinuerligt.
 6. På grundlag af nævnte kartotekskort skal  

 civilforsvarsområdet hvert år pr. 1. april og 1. oktober - første gang dog  

 pr. 1. april 1968 - fremsende en samlet driftsrapport som vedlagte for  

 samtlige udleverede anlæg til de respektive CF-regioner.
 P.D.V.
 E.B.
