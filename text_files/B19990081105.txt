Bekendtgørelse om retslister og om  

 massemediernes aktindsigt i og opbevaring af retsbogsudskrifter og kopier af  

 anklageskrifter og retsmødebegæringer I medfør af § 28, stk. 3, og § 41 a, stk. 1, 7  

 og 8, i lov om rettens pleje, jf. lovbekendtgørelse nr. 713 af 13.  

 september 1999, fastsættes:
Udarbejdelse og bekendtgørelse af retslister § 1. For hver retsdag udarbejdes lister over de  

 retssager, der kommer til behandling ved retten (retslister). Retslisterne  

 bekendtgøres ved opslag i retsbygningen.
Stk. 2. Der kan udarbejdes foreløbige retslister, der  

 ikke opslås i retsbygningen.
Foreløbige retslister bør,  

 hvis det er muligt, indeholde de i §§ 2 og 3, jf. § 4, nævnte  

 oplysninger.
Stk. 3. Stk. 1 og 2 finder ikke anvendelse i sager, der  

 behandles ved foged- eller skifteretten.
Foged- eller skifteretten kan  

 beslutte at udarbejde retslister vedrørende sager, der har offentlig  

 interesse.
 § 2. Retslister, der opslås i retsbygningen,  

 skal indeholde oplysning om tid og sted for rettens møde, karakteren  

 af retsmødet (f.eks. »domsforhandling«), navnet på sagens  

 juridiske dommer(e) samt sagens journalnummer hos retten og i straffesager  

 tillige hos politiet (anklagemyndigheden).
 Stk. 2. I civile sager skal retslisten tillige indeholde  

 oplysning om navnene på sagens parter og disses advokater samt en kort  

 beskrivelse af, hvad sagen drejer sig om (f.eks. »mangler ved fast ejendom«).  

 I sager, der behandles efter retsplejelovens kapitel 42, 42 a, 43, 43 a eller  

 43 b, oplyses dog alene navnene på parternes advokater samt emnet for  

 sagen (f.eks. »ægteskabssag«).
 Stk. 3. I straffesager skal retslisten, ud over de  

 oplysninger, der er nævnt i stk. 1, indeholde oplysning om navnet  

 på sigtede eller tiltalte og dennes forsvarer samt en kort beskrivelse  

 af, hvad sagen drejer sig om (f.eks. »overtrædelse af straffelovens  

 § 276«, »overtrædelse af færdselslovens § 3 m.v.« eller  

 »overtrædelse af miljøbeskyttelsesloven«). Dette gælder  

 dog ikke, hvis det pågældende retsmøde afholdes i  

 medfør af retsplejelovens § 747.
Stk. 4. Er der i en straffesag nedlagt forbud i medfør  

 af retsplejelovens § 31 (navneforbud), anføres sigtedes eller  

 tiltaltes navn på retslisten med tydelig markering af, at der er  

 nedlagt forbud mod offentlig gengivelse af vedkommendes navn, stilling,  

 bopæl eller andet, hvorved vedkommende kan identificeres, eller,  

 såfremt sigtede eller tiltalte er en juridisk person, at der er nedlagt  

 forbud mod offentlig gengivelse af vedkommendes navn, herunder binavn eller  

 kaldenavn, og adresse.
Vedrører navneforbudet andre personer, herunder  

 andre juridiske personer, der er nævnt under sagen, markeres det alene  

 på retslisten, at der er nedlagt navneforbud vedrørende andre  

 end sigtede eller tiltalte.
 § 3. I ankesager skal retslisten ud over de  

 oplysninger, der er nævnt i § 2, indeholde oplysning om,  

 hvornår og af hvilken ret den indankede dom er afsagt.
 Stk. 2. Retslisten skal ved anke til landsretten af  

 straffesager tillige indeholde oplysning om, hvorvidt anken vedrører  

 bedømmelsen af sagens beviser eller alene strafudmålingen.
 § 4. Den i § 2, stk. 2 og 3,  

 nævnte beskrivelse af, hvad sagen drejer sig om, kan udelades ved  

 ordinære retsmøder samt i tilfælde, hvor der i et  

 retsmøde behandles et betydeligt antal mindre bødesager.
§ 5. Retten kan efter anmodning udlevere kopi af  

 retslister.
Der opkræves ikke betaling herfor.
Massemediernes aktindsigt i anklageskrifter og  

 retsmødebegæringer § 6. Bestemmelserne i stk. 2-6 gælder  

 for sager, der behandles ved retten som 1. instans.
Stk. 2. Gennemsyn eller udlevering af kopi af  

 retsmødebegæring eller anklageskrift i medfør af  

 retsplejelovens § 41 a, stk. 1, kan tidligst ske 3 hverdage  

 før retsmødet eller domsforhandlingen og kun, såfremt  

 dokumentet er forkyndt for sigtede eller tiltalte mindst en uge forinden.
Er  

 dokumentet ikke forkyndt for sigtede eller tiltalte, kan gennemsyn eller  

 udlevering af kopi først ske på dagen for retsmødet eller  

 domsforhandlingen.
Stk. 3. Er retsmødebegæringen eller  

 anklageskriftet ikke forkyndt, men sendt til sigtede eller tiltalte med  

 almindelig post, kan gennemsyn eller udlevering af kopi i medfør af  

 retsplejelovens § 41 a, stk. 1, ske, når der er  

 forløbet 9 hverdage efter, at dokumentet blev afsendt.
Gennemsyn eller  

 udlevering af kopi kan dog tidligst ske 3 hverdage før  

 retsmødet eller domsforhandlingen.
Er dokumentet modtaget retur, kan  

 gennemsyn eller udlevering af kopi først ske på dagen for  

 retsmødet eller domsforhandlingen.
 Stk. 4. Er der forud for udarbejdelsen af  

 retsmødebegæring eller anklageskrift beskikket en forsvarer for  

 sigtede eller tiltalte, kan gennemsyn eller udlevering af kopi i  

 medfør af retsplejelovens § 41 a, stk. 1, ske 3 hverdage  

 før retsmødet eller domsforhandlingen, hvis sigtede eller  

 tiltalte forinden har fået retsmødebegæringen eller  

 anklageskriftet forkyndt eller fået dokumentet i hænde.
 Stk. 5. Lørdage og grundlovsdag anses ikke som hverdage  

 ved beregning af fristerne efter stk. 2-4.
Massemediernes opbevaring af retsbogsudskrifter samt  

 kopi af anklageskrifter og retsmødebegæringer § 7. Retsbogsudskrifter, bortset fra udskrifter af  

 dombogen, samt kopi af anklageskrifter og retsmødebegæringer,  

 der udleveres i medfør af retsplejelovens § 41 a, stk. 1 og  

 4, skal efter modtagelsen opbevares særskilt i et aflåst rum,  

 skab eller lignende, som kun massemediets journalister og andre redaktionelle  

 medarbejdere har adgang til.
Straffe- og ikrafttrædelsesbestemmelser § 8. Medmindre højere straf er forskyldt  

 efter anden lovgivning, straffes med bøde den, der overtræder  

 § 7.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9. Bekendtgørelsen træder i kraft  

 den 15. november 1999.
