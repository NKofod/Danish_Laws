Betænkning afgivet af Erhvervsudvalget  

 den 16. maj 2002 Betænkning over Forslag til lov om ændring af lov om  

 forebyggende foranstaltninger mod hvidvaskning af penge (Bekæmpelse af finansiering af terrorisme, udvidelse  

 af anvendelsesområde, usamarbejdsvillige lande) [af  

 økonomi- og erhvervsministeren (Bendt Bendtsen)] 1. Ændringsforslag Der er stillet 8 ændringsforslag til lovforslaget.  

 Økonomi- og erhvervsministeren har stillet ændringsforslag nr. 1  

 og 3-8. Dansk Folkepartis medlemmer af udvalget har stillet  

 ændringsforslag nr. 2.
2. Udvalgsarbejdet Lovforslaget blev fremsat den 13. december 2001 og var til  

 1. behandling den 31. januar 2002. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 29. november 2001 dette udkast til udvalget.
Den 28. januar 2002  

 sendte økonomi- og erhvervsministeren de indkomne høringssvar  

 samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Finansrådet og Forbrugerrådet.
 Økonomi- og erhvervsministeren har over for  

 udvalget kommenteret de skriftlige henvendelser til udvalget.
Spørgsmål Udvalget har stillet 23 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Spørgsmål 18 og 23 og svarene herpå er optrykt  

 som bilag 2 til betænkningen.
3. Indstillinger og politiske bemærkninger Et flertal i udvalget (S, V, KF, RV og KFR)  

 indstiller lovforslaget til vedtagelse med de af økonomi- og  

 erhvervsministeren stillede ændringsforslag.
 Et mindretal i udvalget (DF) indstiller  

 lovforslaget til vedtagelse med de stillede ændringsforslag.
Dansk Folkeparti har under udvalgsbehandlingen kritiseret,  

 at det ikke i lovforslaget har været tilstrækkeligt  

 præciseret, at beslutningen om at beslaglægge bankkonti m.v.  

 altid bør være en myndighedsbeslutning, og at der skal  

 være adgang til at søge en sådan afgørelse  

 prøvet ved kendelse, der skal kunne indbringes for en højere  

 retsinstans.
Dansk Folkeparti har i denne forbindelse henvist til den kritik,  

 der har været rejst bl.a. af Finansrådet.
 Med det ændringsforslag til § 1, der er stillet af  

 regeringen, finder Dansk Folkeparti, at partiets synspunkt er blevet  

 imødekommet.
 Endvidere er det under udvalgsbehandlingen   herunder  

 gennem besvarelsen af spørgsmål 18, som optrykkes til  

 betænkningen   fastslået, at kontohaveren og/eller  

 pengeinstituttet altid kan kræve beslutningen om beslaglæggelse  

 prøvet ved en dommerkendelse med kæreadgang til højere  

 retsinstans.
 På denne baggrund støtter Dansk Folkeparti  

 ændringsforslaget og indstiller det samlede lovforslag med  

 ændringsforslagene til vedtagelse.
Et andet mindretal i udvalget (SF) redegør  

 for sin stilling ved 2. behandlingen.
Mindretallet kan dog stemme for  

 ændringsforslag nr. 1 og 3-7.
Socialistisk Folkepartis medlem af udvalget betragter  

 dette lovforslag som en integreret del af terrorpakken (L 28, L 30, L 32 og L  

 35) og vil redegøre for sin stillingtagen ved 2. behandlingen.  

 Socialistisk Folkeparti vil stemme for ændringsforslag nr. 1 og 3-7, da  

 disse strammer loven på de enkelte områder Et tredje mindretal (EL) indstiller lovforslaget  

 til forkastelse.
Mindretallet kan dog stemme for de under nr. 1 og 3-7  

 stillede ændringsforslag.
Mindretallet vil stemme hverken for eller  

 imod ændringsforslag nr. 2.
 Enhedslistens medlem af udvalget kan grundlæggende  

 set ikke støtte lovforslaget, fordi det er hængt op på en  

 terrordefinition i L 35, som partiet ikke er enig i.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	økonomi- og erhvervsministeren, tiltrådt af  

udvalget:
 1) Efter nr. 1 indsættes som nyt nummer:
 »01. I § 1 indsættes efter nr. 3 som nyt nummer:
» [Sidestillelse af Danmarks Nationalbank med  

 pengeinstitutterne] Af	et mindretal (DF):
 2) I det under nr. 2 foreslåede § 1, stk. 2,  

 nr. 5, ændres »15.000 EUR« til: »112.000 kr.«.
[Beløbsangivelse i kroner] Af	økonomi- og erhvervsministeren, tiltrådt af  

udvalget:
 3) I det under nr. 2 foreslåede § 1, stk.  

 4, ændres »§ 1, stk. 1 og 3« til: »§ 1, stk. 1, nr. 1-3  

 og stk. 3 «.
[Undtagelse af registrering af Danmarks Nationalbank] 4) I det under nr. 5 foreslåede § 3, stk.  

 3, ændres »Økonomi- og  

 Erhvervsministeriet« til: »Økonomi- og erhvervsministeren«.
[Redaktionel ændring] 5) Efter det i nr. 6 foreslåede § 4, stk. 2,  

 indsættes som nyt stykke:
» Stk. 2-4 bliver herefter stk. 4-6.
[Undtagelse af finansielle clearings- og  

 afviklingssystemer] 6) I det under nr. 13 foreslåede § 10 a,
stk. 1, indsættes efter 3. pkt. som nyt punktum:
» [Frist for politiets afgørelser] 7) Det under nr. 16 foreslåede § 12,
stk. 5, affattes således:
»Stk. 5. Stk. 3 og 4 gælder endvidere sager, der føres  

 i Landsskatteretten, og sager ved en voldgiftsret.
Endvidere er revisorer,  

 når de repræsenterer en klient ved Landsskatteretten, undtaget  

 fra pligten til indberetning af oplysninger i henhold til denne lov.« [Repræsentation ved Landsskatteretten og en  

 voldgiftsret] Af økonomi- og erhvervsministeren, tiltrådt af et  

flertal (S,V, DF, KF, RV og KRF):
 8) Den under nr. 17 foreslåede affattelse af §  

 13, stk. 1, affattes således:
»Overtrædelse af § 1, stk. 4, §§ 3 og 4, § 5, stk. 2, §§ 6 og 9, §  

 10, stk. 2, § 10 a, stk. 1, 2. pkt., § 10 c, § 10 d, 2 pkt., og § 12, stk. 1,  

 samt undladelse af at opfylde politiets krav efter § 10, stk. 3, og § 10 a,  

 stk. 2, straffes med bøde.« [Tilretning af straffebestemmelser] Bemærkninger Til nr. 1 Det er fundet mest hensigtsmæssigt, at Danmarks  

 Nationalbank fremgår direkte af loven.
Danmarks Nationalbank bliver med  

 ændringsforslaget omfattet af hvidvaskloven, i det omfang den  

 udøver virksomhed, som svarer til de af den gældende lovs § 1,  

 nr. 1, omfattede virksomheder.
 Ud over formelt at blive omfattet af krav til uddannelse  

 af medarbejdere og til udarbejdelse af interne forretningsgange vil Danmarks  

 Nationalbank være indberetningspligtig på de områder, hvor  

 der gennemføres transaktioner på vegne af kunder eller andre  

 fysiske eller juridiske personer, f.eks. i forbindelse med ombytning af  

 sedler.
Til nr. 2 Danske kroner er møntsort i Danmark, og derfor skal  

 beløb opgives i danske kroner og ikke i euro.
De 15.000 euro er  

 omregnet til danske kroner og afrundet til et lige beløb.
Til nr. 3 Ændringsforslaget er en konsekvens af forslaget om  

 at omfatte Danmarks Nationalbank direkte af loven.
Endvidere præciseres  

 det, hvilke virksomheder der skal registreres hos Statsadvokaten for  

 Særlig Økonomisk Kriminalitet.
Til nr. 4 Der er udelukkende tale om en redaktionel ændring,  

 som tilpasser lovforslaget til den sædvanlige terminologi i  

 lovgivningen.
Til nr. 5 Ændringsforslaget undtager finansielle clearings- og  

 afviklingssystemer fra pligten til at medsende afsenderinformation i samtlige  

 led af en finansiel transaktion.
Lovforslaget omfatter principielt alle  

 former for betalingsformidling, men er primært rettet mod alternative  

 betalingssystemer.
Det er ikke hensigten, at bestemmelsen skal finde  

 anvendelse på clearings- og afviklingssystemer, som gennemfører  

 betalinger mellem de af § 1, stk. 1, omfattede virksomheder eller tilsvarende  

 virksomheder inden for EU (finansielle clearings- og afviklingssystemer). Et  

 krav om afsenderidentifikation i disse systemer vil ikke have  

 efterforskningsmæssig betydning, da hensynet bag lovforslaget er  

 tilgodeset af legitimationskravet i den gældende lovs § 4, stk. 1. Det  

 samme gør sig gældende for værdipapirafvikling.
På  

 den baggrund findes det ubetænkeligt at undtage finansielle clearings-  

 og afviklingssystemer fra pligten i den foreslåede § 4, stk. 2.
Til nr. 6 Ændringen præciserer, at Statsadvokaten for  

 Særlig Økonomisk Kriminalitet træffer beslutning om  

 beslaglæggelse ved indberetning om mistanke om finansiering af  

 terrorisme hurtigst muligt og senest inden udløbet af den  

 efterfølgende bankdag efter, at indberetningen er foretaget.
 Dette vil i praksis betyde, at bagmandspolitiet vil tage  

 stilling til spørgsmålet om en eventuel beslaglæggelse i  

 den telefonsamtale, i hvilken indberetning foretages.
Til nr. 7 Landsskatteretten opfattes i praksis mere som en domstol  

 end en administrativ klageinstans, hvilket er baggrunden for, at sager ved  

 Landsskatteretten undtages fra indberetningspligten i lighed med retssager.  

 Også voldgiftssager er nært beslægtede med retssager.  

 Samtidig er det på flere områder kun muligt at afgøre en  

 tvist ved en voldgiftsret, ligesom det kontraktmæssigt kan være  

 aftalt, at eventuelle tvister kun kan afgøres ved voldgift.  

 Ændringsforslaget medfører, at sager ved en voldgiftsret  

 undtages tilsvarende Landsskatteretten.
Hvidvaskdirektivets retssagsbegreb,  

 som er bredere end det danske, kan omfatte såvel voldgiftsretter som  

 Landsskatteretten.
 Da revisorer på samme måde som advokater kan  

 repræsentere en klient ved Landsskatteretten, foreslås det  

 endvidere at ligestille advokater og revisorer sådan, at revisorer  

 undtages fra indberetningspligten, når de repræsenterer en klient  

 ved Landsskatteretten.
Til nr. 8 Straffebestemmelsen foreslås ændret  

 således, at manglende overholdelse af indberetning af  

 terrorfinansiering straffes på samme måde, som det sker i dag ved  

 manglende indberetning af mistanke om hvidvask.
Herefter er det strafbart at  

 undlade at indberette en mistanke om hvidvask/finansiering af terrorisme samt  

 undladelse af at give politiet de nødvendige oplysninger.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 28 Bilagsnr.
Titel 1 Udkast til forslag til lov om ændring af lov om forebyggende  

 foranstaltninger mod hvidvaskning af penge 2 Henvendelse af 25/1-02 fra Finansrådet 3 Spm. 1 om kommentar til henvendelse af 25/1-02 fra Finansrådet, til  

 økonomi- og erhvervsministeren 4 Høringsnotat og høringssvar 5 1. udkast til betænkning 6 Meddelelse om tidsplan for udvalgets behandling af lovforslaget 7 Svar på spm. 1 om kommentar til henvendelse af 25/1-02 fra  

 Finansrådet, fra økonomi- og erhvervsministeren 8 Spm. 2 om at kommentere de enkelte punkter og forslag i  

 Paris-erklæringen, til økonomi- og erhvervsministeren Spm. 3, om der er forslag i erklæringen, som giver anledning til  

 overvejelser om ændringer eller tilføjelser til lovforslaget,  

 til økonomi- og erhvervsministeren Spm. 4, om der er punkter i erklæringen, som ministeren ikke mener  

 regeringen kan støtte, til økonomi- og erhvervsministeren 9 Henvendelse af 18/2-02 fra Finansrådet 10 Spm. 5 om kommentar til henvendelse af 18/2-02 fra Finansrådet, til  

 økonomi- og erhvervsministeren 11 Spm. 6 om kommentar til artikel fra Politiken den 16/2-02: »Terrorlister uden nåde«, til økonomi- og erhvervsministeren Spm. 7 om den svensk initierede bestræbelse på at undgå  

 manglende retssikkerhed, til økonomi- og erhvervsministeren 12 Pariserklæringen om hvidvaskning af penge 13 Ændringsforslag til 2. behandling, fra økonomi- og  

 erhvervsministeren 14 Svar på spm. 5 om kommentar til henvendelse af 18/2-02 fra  

 Finansrådet, fra økonomi- og erhvervsministeren 15 Svar på spm. 2 om at kommentere de enkelte punkter og forslag i  

 Pariserklæringen, fra økonomi- og erhvervsministeren Svar på spm. 3, om der er forslag i erklæringen, som giver  

 anledning til overvejelser om ændringer eller tilføjelser til  

 lovforslaget, fra økonomi- og erhvervsministeren Svar på spm. 4, om der er punkter i erklæringen, som  

 ministeren ikke mener regeringen kan støtte, fra økonomi- og  

 erhvervsministeren 16 2. udkast til betænkning 17 Henvendelse af 11/3-02 fra Finansrådet om fortsat modstand mod  

 indefrysning af kundemidler samt ændringsforslag til § 10 a, stk. 1 18 Spm. 8 om ministerens kommentar til henvendelse af 11/3-2002 fra  

 Finansrådet, til økonomi- og erhvervsministeren 19 Svar på spm. 6 om kommentar til artikel fra Politiken den 16/2-02:  

»Terrorlister uden nåde«, fra økonomi- og erhvervsministeren Svar på spm. 7 om den svensk initierede bestræbelse på  

 at undgå manglende retssikkerhed, fra økonomi- og  

 erhvervsministeren 20 Besvarelse af spørgsmål nr.
S 1056 21 Paris-erklæringen om hvidvaskning af penge (med bilag) 22 Kopi af bilag fra Europaudvalget: Handlingsplan mod terrorisme   DER i  

 Barcelona 15-16/3-02 23 3. udkast til betænkning 24 Svar på spm. 8 om ministerens kommentar til henvendelse af 11/3-2002  

 fra Finansrådet, fra økonomi- og erhvervsministeren 25 Notat om konklusionerne af en panelundersøgelse af de  

 økonomiske og administrative konsekvenser for erhvervslivet 26 Spm. 9 om redegørelse fra Justitsministeriet om  

 beslaglæggelse, til økonomi- og erhvervsministeren Spm. 10, om et eventuelt erstatningsansvar overgår til politiet  

 efter endt telefonsamtale, til økonomi- og erhvervsministeren 27 Spm. 11 om § 10 a, stk. 1, vedrørende pengeinstituttets beslutning  

 om beslaglæggelse af kundemidler, til økonomi- og  

 erhvervsministeren Spm. 12 om, hvor i dansk lovgivning det forekommer, at private er  

 berettiget og forpligtet til at beslaglægge tredjemands  

 økonomiske midler uden hjemmel i forvaltningsakt, til økonomi-  

 og erhvervsministeren Spm. 13 om den juridiske begrundelse for, at lovforslaget ikke lader  

 bankens indefrysning af kundemidler ske på grundlag af en  

 forvaltningsakt, til økonomi- og erhvervsministeren Spm. 14 om, hvorvidt ministeren agter at udarbejde en vejledning til  

 personalet om, hvornår bankfunktionæren bør  

 iværksætte beslaglæggelse, til økonomi- og  

 erhvervsministeren Spm. 15 om bankpersonalets personlige risiko for trusler som følge  

 af en beslutning om beslaglæggelse, til økonomi- og  

 erhvervsministeren Spm. 16 om, hvorvidt man efter beslaglæggelse kan anmode om en  

 dommerkendelse med mulighed for at kære kendelsen, til økonomi-  

 og erhvervsministeren Spm. 17 om teknisk bistand til udarbejdelse af et ændringsforslag  

 vedrørende indefrysning på baggrund af en myndighedsbeslutning,  

 til økonomi- og erhvervsministeren Spm. 18 om teknisk bistand til udarbejdelse af ændringsforslag  

 vedrørende klageadgang, til økonomi- og erhvervsministeren Spm. 19 om, hvorvidt lovforslaget har været drøftet med  

 repræsentanter for finanssektorens arbejdstagere, til økonomi-  

 og erhvervsministeren Spm. 20, om ministeriet har brugt ekstern juridisk bistand til udformning  

 af forslaget, til økonomi- og erhvervsministeren 28 Svar på spm. 9 om redegørelse fra Justitsministeriet om  

 beslaglæggelse, fra økonomi- og erhvervsministeren Svar på spm. 10, om et eventuelt erstatningsansvar overgår til  

 politiet efter endt telefonsamtale, fra økonomi- og erhvervsministeren 29 Henvendelse af 8/5-02 fra Forbrugerrådet 30 Spm. 21 om kommentar til henvendelse af 8/5-02 fra Forbrugerrådet,  

 til økonomi- og erhvervsministeren 31 Henvendelse af 13/5-02 fra Finansrådet 32 Spm. 22 om kommentar til henvendelse af 13/5-02 fra Finansrådet, til  

 økonomi- og erhvervsministeren 33 Svar på spm. 11 om § 10 a, stk. 1, vedrørende  

 pengeinstituttets beslutning om beslaglæggelse af kundemidler, fra  

 økonomi- og erhvervsministeren Svar på spm. 12 om, hvor i dansk lovgivning det forekommer, at  

 private er berettiget og forpligtet til at beslaglægge tredjemands  

 økonomiske midler uden hjemmel i forvaltningsakt, fra økonomi-  

 og erhvervsministeren Svar på spm. 13 om den juridiske begrundelse for, at lovforslaget  

 ikke lader bankens indefrysning af kundemidler ske på grundlag af en  

 forvaltningsakt, fra økonomi- og erhvervsministeren Svar på spm. 14 om, hvorvidt ministeren agter at udarbejde en  

 vejledning til personalet om, hvornår bankfunktionæren bør  

 iværksætte beslaglæggelse, fra økonomi- og  

 erhvervsministeren Svar på spm. 15 om bankpersonalets personlige risiko for trusler som  

 følge af en beslutning om beslaglæggelse, fra økonomi- og  

 erhvervsministeren Svar på spm. 16 om, hvorvidt man efter beslaglæggelse kan  

 anmode om en dommerkendelse med mulighed for at kære kendelsen, fra  

 økonomi- og erhvervsministeren Svar på spm. 17 om teknisk bistand til udarbejdelse af et  

 ændringsforslag vedrørende indefrysning på baggrund af en  

 myndighedsbeslutning, fra økonomi- og erhvervsministeren Svar på spm. 18 om teknisk bistand til udarbejdelse af  

 ændringsforslag vedrørende klageadgang, fra økonomi- og  

 erhvervsministeren Svar på spm. 19 om, hvorvidt lovforslaget har været  

 drøftet med repræsentanter for finanssektorens arbejdstagere,  

 fra økonomi- og erhvervsministeren Svar på spm. 20, om ministeriet har brugt ekstern juridisk bistand  

 til udformning af forslaget, fra økonomi- og erhvervsministeren 34 Henvendelse af 14/5-02 fra Advokatrådet 35 Spm. 23 om kommentar til henvendelse af 14/5-02 fra Advokatrådet,  

 til økonomi- og erhvervsministeren 36 Ændringsforslag til 2. behandling, fra økonomi- og  

 erhvervsministeren 37 Svar på spm. 21 om kommentar til henvendelse af 8/5-02 fra  

 Forbrugerrådet, fra økonomi- og erhvervsministeren Svar på spm. 22 om kommentar til henvendelse af 13/5-02 fra  

 Finansrådet, fra økonomi- og erhvervsministeren 38 4. udkast til betænkning 39 5. udkast til betænkning 40 Svar på spm. 23 om kommentar til henvendelse af 14/5-02 fra  

 Advokatrådet, fra økonomi- og erhvervsministeren Bilag 2 Udvalgets spørgsmål 18 og 23 til  

 økonomi- og erhvervsministeren og dennes svar herpå Spørgsmål 18 og økonomi- og  

 erhvervsministerens svar herpå er optrykt efter ønske fra  

 DF.
 Spørgsmål 23 og økonomi- og  

 erhvervsministerens svar herpå er optrykt efter ønske fra  

 SF.
 Spørgsmål 18:
Vil ministeren yde teknisk bistand til at udarbejde et  

 ændringsforslag, der sikrer, at kontohaveren og/eller pengeinsituttet  

 altid kan kræve beslutningen om indefrysning (beslaglæggelse)  

 prøvet ved en dommerkendelse med kæreadgang til højere  

 retsinstans, og kan ministeren støtte et sådant forslag? Svar:
 Jeg har modtaget nedenstående svar fra  

 Justitsministeriet, hvortil jeg kan henholde mig:
»Det følger af den foreslåede bestemmelse i §  

 10 a, at Statsadvokaten for særlig økonomisk kriminalitet skal  

 underrettes, såfremt en mistanke om, at en transaktion har eller har  

 haft tilknytning til finansiering af terrorisme, ikke kan afkræftes.  

 Der må kun gennemføres transaktioner fra den aktuelle konto  

 eller person efter aftale med Statsadvokaten for særlig  

 økonomisk kriminalitet, Som økonomi- og erhvervsministeren har oplyst over  

 for Folketingets Erhvervsudvalg i forbindelse med besvarelsen af  

 spørgsmål nr. 8, tager Statsadvokaten for særlig  

 økonomisk kriminalitet i forbindelse med indberetningen fra  

 pengeinstitutter mv. med det samme stilling til, om der skal ske  

 beslaglæggelse af midlerne.
Denne beslutning træffes efter reglen  

 i retsplejelovens § 806, stk. 3, om beslaglæggelse uden  

 forudgående retskendelse.
Det fremgår også af denne  

 bestemmelse, at politiet i tilfælde, hvor den, mod hvem indgrebet  

 retter sig, fremsætter anmodning herom, snarest muligt og senest inden  

 24 timer skal forelægge sagen for retten, der ved kendelse  

 afgør, om indgrebet kan godkendes.
 Efter den generelle bestemmelse om kære til  

 højere ret i retsplejelovens § 968 kan rettens kendelse om  

 beslaglæggelse indbringes for højere ret.
Det følger således allerede af de  

 gældende regler i retsplejeloven, at den, mod hvem beslutningen retter  

 sig, kan kræve politiets beslutning om beslaglæggelse indbragt  

 for retten, og at der i disse tilfælde er kæreadgang til  

 højere ret.« Spørgsmål 23:
Ministeren bedes kommentere henvendelsen af 14. maj 2002  

 fra Advokatrådet og Advokatsamfundet, jf.
L 28 - bilag 34.
 Svar:
Som det fremgår af besvarelsen af  

 spørgsmål 8 (L 28   bilag 18), forekommer det ikke efter min  

 mening logisk at lade det fremgå af selve hvidvaskloven, hvilken  

 hjemmelsbestemmelse i retsplejeloven politiet anvender ved beslutning om  

 beslaglæggelse.
Hertil kommer, at heller ikke den gældende  

 hvidvasklov indeholder en sådan formulering.
Endvidere fremgår det af min besvarelse af  

 spørgsmål 21 (L 28   bilag 30) og spørgsmål 22 (L  

 28   bilag 32), at jeg vil fremsætte et ændringsforslag,  

 således at det i selve lovteksten præciseres, at politiet  

 træffer beslutning om beslaglæggelse hurtigst muligt og senest  

 den efterfølgende bankdag efter modtagelsen af underretningen.
Dette  

 ændrer ikke ved det, jeg tidligere har fremhævet, nemlig at  

 politiet vil træffe beslutning om beslaglæggelse med det samme,  

 hvilket i praksis vil betyde i den telefonsamtale, hvori indberetningen  

 foretages.
Dette er anført i bemærkningerne til  

 ændringsforslaget.
Det er endelig hensigten med lovforslaget, at de  

 almindelige erstatningsretlige regler skal finde anvendelse for så vidt  

 angår erstatningsansvar for tab som følge af pengeinstituttets  

 indefrysning.
Da politiet i praksis vil tage stilling til, om der skal ske  

 beslaglæggelse med det samme, vil der ikke i praksis kunne antages at  

 opstå spørgsmål om erstatningsansvar for pengeinstituttet.  

 Spørgsmålet om det offentliges erstatningsansvar for en evt.  

 uberettiget beslaglæggelse afgøres efter retsplejelovens regler  

 om ansvar for tab som følge af efterforskningsskridt, som  

 justitsministeren har oplyst.
Endvidere vil oplysninger, der i god tro gives videre til  

 politiet i medfør af hvidvasklovens §§ 10 og 11 ikke  

 påføre virksomheden nogen form for ansvar.
Mine besvarelser  

 vedrørende spørgsmålet om eventuelt erstatningsansvar er  

 derfor ikke i modstrid med, hvad justitsministeren har oplyst.
Som jeg forstår Advokatrådet, skal  

 ønsket om yderligere regler på dette punkt endvidere ses i  

 sammenhæng med en manglende tidsmæssig angivelse af  

 indefrysningen.
Det er imidlertid netop den betænkelighed, jeg vil  

 imødekomme med det bebudede ændringsforslag, jf. ovenfor.  

 På den baggrund finder jeg ikke anledning til at ændre  

 lovforslaget yderligere på dette område.
 Besvarelsen er koordineret med Justitsministeriet.
