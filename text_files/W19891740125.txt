I forbindelse med ombygning af en hovedlandevej blev vejforbindelsen  

 mellem en landbrugsejendoms bygninger og dens sydlige del væsentlig forringet  

 og forlænget fra ca. 650 til ca. 1150 m.
Antaget af et flertal af  

 kommissionens medlemmer, at den ændrede forbindelse mellem de to dele af den  

 samlede landbrugsejendom medførte drifsmæssige ulemper, der nedsatte  

 ejendommens handelsværdi og at der derfor burde tilkendes en erstatning  

 herfor.
I overensstemmelse med taksationskommissionens kendelse fastsattes  

 erstatningen til 10.000 kr.
År 1989, den 30. maj, blev af Overtaksationskommissionen for Århus  

 amtsrådskreds og en del af Ringkøbing amtsrådskreds i sag 3, lb.nr. 2/1989 anke af taksationsforretning, begært af Århus amtskommune, hos gårdejer Gunnar Kjeldsen, Over Fussingvej 30 A, Over Fussing, Randers, afsagt sålydende k e n d e l s e:
 Den af vejtaksationskommissionen for Århus amtsrådskreds I (nord) den 16.  

 november 1988 afsagte kendelse, hvorved der bl.a. blev fastsat erstatning til  

 gårdejer Gunnar Kjeldsen, Over Fussingvej 30 A, Over Fussing, Randers, i  

 anledning af ekspropriation, foretaget af Århus amtskommune til ombygning af  

 Randers-Viborg landevej, er alene påanket af lodsejeren.
 Efter at parterne har haft lejlighed til at redegøre for deres  

 standpunkter i skriftlige indlæg, har Overtaksationskommissionen den 23. maj  

 1989 foretaget besigtigelse af den omhandlede ejendom og afholdt møde med  

 parterne, der herunder har kunnet nedlægge deres endelige påstande og nærmere  

 begrunde disse.
 Lodsejeren, der også for Overtaksationskommissionen har været  

 repræsenteret ved konsulent, har gentaget sin for Taksationskommissionen  

 nedlagte påstand om, at der ud over, at der tillægges ejendommen et areal  

 stort 575 (m2) aflagt kommunevejsareal og et afskåret areal på 425 (m2),  

 tilkendes ham et kontant beløb på 30.000 kr., hvortil kommer et beløb til  

 sagkyndig bistand.
 Amtskommunen har påstået, at der for arealafståelse og ulemper til fuld og  

 endelig afgørelse tillægges ejendommen ca. 575 (m2) aflagt kommunevejsareal  

 og ca. 425 (m2) afskåret landbrugsareal, og at amtskommunen frifindes for  

 påstanden om erstatning for den omstændighed, at ejeren skal køre ad en ny og  

 lidt længere rute til marken syd for hovedlandevejen.
 Begge parter har til støtte for deres påstande i det væsentlige gentaget  

 deres procedure for taksationskommissionen.
Alle Overtaksationskommissionens medlemmer finder, at der ved  

 overdragelsen af ialt 1000 (m2) aflagt vejareal og afskåret areal til  

 lodsejeren er ydet denne fuld erstatning for afståelsen af det eksproprierede  

 areal på 5 (m2) og for alle ulemper bortset fra gener ved den ændrede  

 vejforbindelse mellem den nordlige del af ejendommen på ca. 5,3 ha, der med  

 ejendommens bygninger er beliggende i den nordlige ende af landsbyen, og den  

 syd for den forlagte hovedvej beliggende del på ca. 11,6 ha.
Ved afgørelsen  

 af, om der tilkommer lodsejeren erstatning for disse gener, lægges til grund,  

 at der ikke er sket ændring i adgangsforholdene fra ejendommens bygninger til  

 det offentlige vejnet, og at adgangsforholdene fra den sydlige del af  

 ejendommen til det offentlige vejnet ikke er blevet forringet, men at  

 forbindelsen mellem bygningerne og ejendommens sydlige del forlænges fra ca.  

 650 m til ca. 1150 m, og at forbindelsen, der tidligere foregik ad en lige  

 vejstrækning, fremtidigt vil foregå dels ad en strækning med flere sving  

 gennem bymæssig bebyggelse, dels ad den forlagte hovedvej.
 3 af kommissionens medlemmer finder, at den ændrede forbindelse mellem de  

 to dele af den samlede landbrugsejendom medfører betydelige driftsmæssige  

 ulemper, der også må antages at nedsætte ejendommens handelsværdi, og at der  

 derfor som ved kendelsen bestemt bør tilkendes lodsejeren erstatning herfor.  

 Da denne erstatning findes passende fastsat til 10.000 kr., stemmer disse  

 medlemmer for i det hele at stadfæste den indankede kendelse.
2 medlemmer af kommissionen, herunder formanden, finder, at ulemperne ved  

 den ændrede forbindelse mellem landbrugsejendommens to dele, der ikke kan  

 antages at nedsætte ejendommens handelsværdi, ikke overstiger de ulemper, som  

 alle, der benytter det offentlige vejnet, må være forberedt på, når der af  

 trafikale grunde sker regulering eller forlægning af en vejstrækning.
Disse  

 medlemmer finder derfor, og når henses til princippet i vejlovens kapitel 9  

 og til formålet med den ved lov nr. 332 af 26. juni 1975 gennemførte ændring  

 af vejlovens § 69, stk. 2, at der ikke er grundlag for at tilkende lodsejeren  

 erstatning for de pågældende driftsmæssige ulemper.
 Der vil være at afsige kendelse efter stemmeflertallet.
 Thi bestemmes:
 Den indankede kendelse om fastsættelse af erstatning til  

 lodsejeren, Gunnar Kjeldsen, Randers, stadfæstes.
 I sagsomkostninger for begge kommissioner tilkendes der lodsejeren 5.000  

 kr.
