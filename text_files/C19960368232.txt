 Denne At-meddelelse oplyser om anmeldelse til Arbejdstilsynet af formodede  

 eller konstaterede arbejdsbetingede lidelser, herunder pludselige  

 løfteskader.
Anmeldelsens formål er at give Arbejdstilsynet viden om, hvor og hvorfor  

 arbejdsbetingede lidelser opstår.
Denne viden kan benyttes i det forebyggende  

 arbejde.
 Anmeldelserne udgør et vigtigt prioriteringsgrundlag for arbejdet med  

 udformning af regler, informationsmateriale og uddannelse samt kampagner over  

 for arbejdsmiljøet.
Hvad er en arbejdsbetinget lidelse? Ved en arbejdsbetinget lidelse forstås en sygdom, der er opstået efter  

 længere tids påvirkning fra arbejdet eller de forhold, arbejdet foregår  

 under.
 I visse tilfælde er det vanskeligt at trække en skarp grænse mellem, hvad  

 der er en ulykke, og hvad der er en arbejdsbetinget lidelse.
 En høreskade forvoldt ved lang tids ophold i et kraftigt støjmiljø er en  

 arbejdsbetinget lidelse, mens en høreskade forvoldt ved en eksplosion er en  

 ulykke.
Hvis slid på huden, kombineret med kontakt med eksemfremkaldende stoffer,  

 medfører eksem, er det en arbejdsbetinget lidelse.
Et snitsår, der giver  

 anledning til infektion med efterfølgende blodforgiftning, er en ulykke.
 Erhvervssygdom er et andet navn for en arbejdsbetinget lidelse og er  

 anvendt i lov om forsikring mod følger af arbejdsskade, hvor det er knyttet  

 til de erstatningsberettigede sygdomme.
Hvad er en pludselig løfteskade? Et nyt arbejdsskadebegreb »pludselige løfteskader« er indført i  

 arbejdsskadeforsikringen.
 Det nye arbejdsskadebegreb er indført, da disse skader tidligere oftest  

 ikke har kunnet anerkendes som arbejdsskader efter lov om forsikring mod  

 følger af arbejdsskade, hverken som arbejdsulykker eller som erhvervssygdomme  

 (arbejdsbetingede lidelser).
 I lov om forsikring mod følger af arbejdsskade  

 (arbejdsskadeforsikringsloven) defineres »pludselige løfteskader«  

 som følger:
»Ved pludselige løfteskader forstås varige muskel-, nerve- og  

 ledskader, der opstår spontant i umiddelbar tilknytning til løftearbejde i  

 akavede stillinger hos personer, som i øvrigt har belastende løftearbejde,  

 når skaden må anses for udelukkende eller i overvejende grad at være  

 forårsaget af løftearbejdet.« Arbejdstilsynet vurderer og registrerer disse »pludselige  

 løfteskader« som arbejdsbetingede lidelser.
Derimod vurderes og registreres skader, som opstår pludselig og uventet i  

 forbindelse med løft, og hvor skadelidte i øvrigt ikke har belastende  

 løftearbejde, som arbejdsulykker, jf.
At-meddelelse nr. 6.02.1, Anmeldelse af  

 arbejdsulykker og forgiftningstilfælde.
Hvad er en arbejdsskade? Arbejdsskader er en fælles betegnelse for de skader, man pådrager sig i  

 sit arbejde, dvs. for både arbejdsulykker og arbejdsbetingede lidelser,  

 herunder erhvervssygdomme.
 Om anmeldelse af arbejdsulykker og forgiftningstilfælde, se At-meddelelse  

 nr. 6.02.1, Anmeldelse af arbejdsulykker og forgiftningstilfælde.
Hvad skal anmeldes og af hvem? Alle formodede og konstaterede arbejdsbetingede lidelser skal anmeldes til  

 Arbejdstilsynet og Arbejdsskadestyrelsen.
 Læger og tandlæger har pligt til at anmelde arbejdsbetingede lidelser.  

 Alle har dog ret til at anmelde en arbejdsbetinget lidelse; dvs. skadelidte  

 selv eller en anden som handler på skadelidtes vegne, kan anmelde en  

 arbejdsbetinget lidelse til Arbejdstilsynet og Arbejdsskadestyrelsen.
 Arbejdsgiveren skal efter lov om forsikring mod følger af arbejdsskade  

 anmelde erhvervssygdomme (arbejdsbetingede lidelser) til sit  

 forsikringsselskab eller Arbejdsskadestyrelsen.
Hvordan skal anmeldelse ske? Anmeldeblanket:
Arbejdstilsynet og Arbejdsskadestyrelsen har i fællesskab udarbejdet en  

 anmeldeblanket, der skal anvendes ved anmeldelse af en arbejdsbetinget  

 lidelse.
Blanketten skal således anvendes af lægen/tandlægen og andre, som  

 vil anmelde en arbejdsbetinget lidelse til Arbejdstilsynet og  

 Arbejdsskadestyrelsen.
Arbejdsgiveren skal også anvende blanketten ved  

 anmeldelse af en arbejdsbetinget lidelse til sit forsikringsselskab eller  

 Arbejdsskadestyrelsen.
Anmeldeblanketten er et blanketsæt, som består af 4 anmeldeblanketter: en  

 gul, en blå, en rosa og en grå blanket.
Gul blanket er anmeldelsen til  

 Arbejdstilsynet, blå blanket er anmeldelsen til  

 Arbejdsskadestyrelsen/forsikringsselskabet, rosa blanket er til anmelderen,  

 og grå blanket er til skadelidte.
 Blanketten kan rekvireres hos de lokale arbejdstilsynskredse, hos  

 forsikringsselskaberne eller hos Arbejdsskadestyrelsen.
 Anmeldeveje:
 - Gul blanket skal altid sendes til Direktoratet for Arbejdstilsynet.
 - Blå blanket skal, når skadelidte ønsker at få rejst en erstatningssag,  

 og det er lægen/tandlægen og andre, undtagen arbejdsgiveren, som anmelder  

 lidelsen, sendes sammen med den gule blanket til Direktoratet for  

 Arbejdstilsynet.
 Arbejdstilsynet videresender den blå blanket til Arbejdsskadestyrelsen.
- Blå blanket skal, når skadelidte ønsker at få rejst en erstatningssag,  

 og anmelderen er arbejdsgiveren, sendes til arbejdsgiverens  

 forsikringsselskab.
Er arbejdsgiveren selvforsikret, eller der ikke er tegnet  

 forsikring, skal blanketten sendes til Arbejdsskadestyrelsen.
 Blå blanket skal ikke sendes, hvis skadelidte ikke ønsker at få rejst en  

 erstatningssag.
 - Rosa blanket er til anmelderen.
 - Grå blanket er til skadelidte.
 Anmeldelse til Arbejdstilsynet skal ske, når lægen/tandlægen er blevet  

 bekendt med lidelsen og den formodede sammenhæng med arbejdet.
Hvordan bruges anmeldelsen? Arbejdstilsynet bruger anmeldelsen til:
- Arbejdspladsundersøgelse Arbejdstilsynet foretager i et udvalgt antal tilfælde en undersøgelse på  

 arbejdsstedet.
Formålet med undersøgelsen er at få klarlagt de  

 arbejdsmiljømæssige forhold, der er årsag til lidelsen, samt at få iværksat  

 de nødvendige forebyggende foranstaltninger i samarbejde med virksomheden.
 De anmeldelser, der ikke undersøges umiddelbart, kan indgå i et senere  

 tilsynsbesøg og i forbindelse med de kampagner og særlige indsatser, som  

 Arbejdstilsynet gennemfører.
 Arbejdstilsynet må i den forbindelse ikke oplyse arbejdsgiveren om  

 skadelidtes navn eller give andre oplysninger, som kan tjene til  

 identifikation af skadelidte.
- Edb-registrering og analyse Arbejdstilsynet registrerer anmeldelserne i en database, der bl.a.  

 anvendes til analyser af sammenhænge mellem arbejdsmiljøpåvirkninger og  

 opståede lidelser.
 Den statistik, der udarbejdes på grundlag af denne registrering, anvendes  

 bl.a. til prioritering af den forebyggende indsats, til kortlægning af  

 arbejdsmiljøproblemer og til vurdering af behovet for særlige kampagner m.v.
 Oplysninger, der kan henføres til bestemte virksomheder eller  

 personer, offentliggøres ikke.
Videresendelse til Arbejdsskadestyrelsen Anmeldelser fra lægen/tandlægen videresendes af Arbejdstilsynet til  

 Arbejdsskadestyrelsen, medmindre det af anmeldelsen klart fremgår, at  

 skadelidte ikke ønsker anmeldelsen behandlet i Arbejdsskadestyrelsen med  

 henblik på eventuel erstatning.
 Ligeledes videresender Arbejdstilsynet anmeldelser fra andre anmeldere end  

 læger/tandlæger til Arbejdsskadestyrelsen, dog skal arbejdsgiveren selv sende  

 anmeldelsen til sit forsikringsselskab eller til Arbejdsskadestyrelsen.
 Arbejdsskadestyrelsen kan ikke behandle en erstatningssag uden  

 samtykkeerklæring fra skadelidte.
 Spørgsmål i forbindelse med en erstatningssag rettes direkte til  

 Arbejdsskadestyrelsen.
Udlevering af oplysninger Enhver person kan få de oplysninger om sig selv, der er registreret i  

 registret for arbejdsbetingede lidelser i overensstemmelse med den særlige  

 registerforskrift.
Jens Andersen Baggrund - Bekendtgørelse om lægers og tandlægers pligt til at anmelde  

 arbejdsbetingede lidelser og pludselige løfteskader til Direktoratet for  

 Arbejdstilsynet og Arbejdsskadestyrelsen.
 Nummer og dato på nævnte bekendtgørelse findes i At-meddelelse nr. 0.02.1,  

 der indeholder en fuldstændig fortegnelse over gældende love, bekendtgørelser  

 og At-anvisninger om arbejdsmiljø.
Arbejdstilsynet Landskronagade 33 2100 København Ø Telefon 39 15 20 00 I At-meddelelse 0.01.1 findes en fortegnelse over gældende At-meddelelser.
