Bekendtgørelse om ændring af bekendtgørelse om den regionale uddannelsespulje § 1 I bekendtgørelse nr. 1974 af 11. december 2020 om den regionale uddannelsespulje foretages følgende ændringer:
 1. Efter § 3 indsættes før overskriften før § 4:
»Fordeling af tilsagn om yderligere tilskud fra den regionale uddannelsespulje § 3 a.
Styrelsen for Arbejdsmarked og Rekruttering kan på baggrund yderligere afsatte bevillinger til den regionale uddannelsespulje i løbet af året afgive tilsagn om yderligere tilskud til kommunerne på baggrund af kommunernes aktive tilkendegivelser af, hvor stort et tilskud, de forventer at kunne anvende resten af året.
Der gives tilsagn om tilskud på baggrund af kommunernes tilkendegivelser og fordelingen i § 3, stk. 4.« 2. I § 4, stk. 2, indsættes som nr. 3:
»3) På baggrund af kommunernes aktive tilkendegivelser af, hvor stort et tilskud, de forventer at kunne anvende resten af året.
Der gives tilsagn om tilskud på baggrund af kommunernes tilkendegivelser og fordelingen i § 3, stk. 4.« § 2 Bekendtgørelsen træder i kraft den 14. juni 2021.
