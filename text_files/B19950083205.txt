 I medfør af § 5 i lov nr. 1099 af 21. december 1994 om strafforfølgning  

 ved det internationale tribunal til pådømmelse af krigsforbrydelser i det  

 tidligere Jugoslavien fastsættes:
 § 1.  Lovens §§ 1-4 finder tilsvarende anvendelse på  

 strafforfølgning af lovovertrædelser, der er omfattet af statutten og  

 procesreglementet for det internationale tribunal til pådømmelse af folkedrab  

 og andre alvorlige overtrædelser af international humanitær ret begået i  

 Rwanda og af rwandiske statsborgere i Rwandas nabolande, jf. bilag 1 og 2 til  

 denne bekendtgørelse.
 § 2.  Bekendtgørelsen træder i kraft den 1. december  

 1995.
Justitsministeriet, den 30. oktober 1995 Bjørn Westh / Hanne Schmidt Bilag 1 Statut for Det Internationale Tribunal for Rwanda Det Internationale Strafferetlige Tribunal, der er oprettet af  

 Sikkerhedsrådet i henhold til FN-pagtens kapitel VII, vedrørende  

 retsforfølgning af personer, der er ansvarlige for folkedrab og andre  

 alvorlige brud på international humanitær ret begået inden for Rwandas  

 territorium samt af rwandiske statsborgere, der er ansvarlige for folkedrab  

 og andre alvorlige brud på international humanitær ret begået inden for  

 tilgrænsende staters territorium mellem 1. januar 1994 og 31. december 1994  

 (herefter kaldet »Det Internationale Tribunal for Rwanda«), skal  

 fungere i overensstemmelse med denne statut.
Artikel 1 Det Internationale Tribunal for Rwandas kompetence Det Internationale Tribunal for Rwanda har i overensstemmelse med  

 bestemmelserne i denne statut beføjelse til at retsforfølge personer, der er  

 ansvarlige for alvorlige brud på international humanitær ret begået inden for  

 Rwandas territorium, samt rwandiske statsborgere, der er ansvarlige for  

 sådanne brud begået inden for tilgrænsende staters territorium mellem 1.  

 januar 1994 og 31. december 1994.
Artikel 2 Folkedrab 1. Det Internationale Tribunal for Rwanda har  

 beføjelse til at retsforfølge personer, der begår folkedrab, som defineret i  

 artikel 2, stk. 2, eller som udfører andre af de i artikel 2, stk. 3, nævnte  

 handlinger.
 2. Ved folkedrab forstås følgende handlinger, der  

 udføres med forsæt til helt eller delvis at ødelægge nationale grupper,  

 etniske grupper, minoritetsgrupper eller religiøse grupper som sådan:
 3. Følgende handlinger er strafbare:
Artikel 3 Forbrydelser imod menneskeheden Det Internationale Tribunal for Rwanda har beføjelse til at retsforfølge  

 personer, der er ansvarlige for følgende forbrydelser, når de begås som led i  

 et omfattende eller systematisk overgreb mod nogen civilbefolkning af  

 nationale, politiske, etniske, racemæssige eller religiøse årsager:
Artikel 4 Brud på Artikel 3 i Genevekonventionerne samt Tillægsprotokol II Det Internationale Tribunal for Rwanda har beføjelse til at retsforfølge  

 personer, der begår, eller som giver ordre til, at der begås grove brud på  

 Artikel 3 i Genevekonventionerne af 12. august 1949 om beskyttelse af  

 krigsofre samt Tillægsprotokol II af 8. juni 1977. Disse brud skal omfatte,  

 men ikke være begrænset til:
Artikel 5 Kompetence i relation til personkreds Det Internationale Tribunal for Rwanda har kompetence i relation til  

 fysiske personer i henhold til bestemmelserne i denne statut.
Artikel 6 Personligt strafferetligt ansvar 1. En person, der har planlagt, tilskyndet til,  

 beordret, begået eller på anden måde medvirket ved planlægningen,  

 forberedelsen eller udførelsen af en forbrydelse som nævnt i artikel 2-4 i  

 denne statut, er personlig ansvarlig for den pågældende forbrydelse.
 2. Den officielle stilling, en sigtet person indtager,  

 uanset om det er som stats- eller regeringsoverhoved eller som ansvarlig  

 embedsmand i regeringen, skal ikke fritage den pågældende for strafferetligt  

 ansvar eller være en formildende omstændighed i forbindelse med fastsættelsen  

 af straffen.
 3. Det forhold, at en af de i artikel 2-4 i denne  

 statut nævnte handlinger begås af en underordnet, fritager ikke den  

 pågældendes overordnede for strafferetligt ansvar, hvis denne vidste eller  

 burde vide, at den underordnede ville begå sådanne handlinger eller havde  

 gjort det, og den overordnede havde undladt at træffe de nødvendige og  

 rimelige foranstaltninger til at undgå sådanne handlinger eller til at  

 straffe gerningsmændene.
 4. Det forhold, at en sigtet person handlede efter  

 ordre fra en regering eller overordnet, fritager ham ikke for strafferetligt  

 ansvar, men kan være en formildende omstændighed i forbindelse med  

 fastsættelsen af straffen, hvis Det Internationale Tribunal for Rwanda finder  

 det påkrævet af retfærdighedshensyn.
Artikel 7 Territorial og tidsmæssig kompetence Det Internationale Tribunal for Rwandas territoriale kompetence strækker  

 sig til Rwandas territorium, herunder dets landområde og luftrum, samt  

 tilgrænsende staters territorium for så vidt angår alvorlige brud på  

 international humanitær ret begået af rwandiske statsborgere.
Det  

 Internationale Tribunal for Rwandas tidsmæssige kompetence dækker perioden  

 fra 1. januar 1994 til 31. december 1994.
Artikel 8 Sideløbende kompetence 1. Det Internationale Tribunal for Rwanda og de  

 nationale domstole har sideløbende kompetence til at retsforfølge personer  

 for alvorlige brud på international humanitær ret begået inden for Rwandas  

 territorium samt rwandiske statsborgere for alvorlige brud på international  

 humanitær ret begået inden for tilgrænsende staters territorium mellem 1.  

 januar 1994 og 31. december 1994.
2. Det Internationale Tribunal for Rwanda har forrang  

 over de nationale domstole i alle stater.
Det Internationale Tribunal for  

 Rwanda kan på ethvert trin i processen formelt anmode de nationale domstole  

 om at underordne sig Det Internationale Tribunal for Rwandas kompetence i  

 henhold til denne statut samt Det Internationale Tribunal for Rwandas  

 procesreglement og regler om bevisførelse.
Artikel 9 Non-bis-in-idem 1. Ingen person kan stilles for en national domstol  

 for handlinger, som efter denne statut udgør alvorlige brud på international  

 humanitær ret, og som den pågældende allerede har været retsforfulgt for ved  

 Det Internationale Tribunal for Rwanda.
2. En person, der har været retsforfulgt ved en  

 national domstol for handlinger, der udgør grove brud på international  

 humanitær ret, kan efterfølgende kun stilles for Det Internationale Tribunal  

 for Rwanda, såfremt 3. Det Internationale Tribunal for Rwanda skal ved  

 overvejelsen af, hvilken sanktion der skal pålægges en person, der er dømt  

 for en forbrydelse i henhold til denne statut, tage hensyn til, i hvilket  

 omfang en eventuel sanktion, som en person er idømt af en national domstol  

 for den samme handling, allerede er afsonet.
Artikel 10 Det Internationale Tribunal for Rwandas organisation Det Internationale Tribunal for Rwanda består af følgende organer:
Artikel 11 Sammensætningen af afdelingerne Afdelingerne udgøres af elleve uafhængige dommere, som ikke må omfatte to  

 statsborgere i samme stat, og som fungerer på følgende måde:
Artikel 12 Dommernes kvalifikationer og valg af dommere 1. Dommerne skal være personer, der er i besiddelse af  

 høj moralsk habitus, upartiskhed og hæderlighed, og som i deres hjemland  

 opfylder betingelserne for at indtage de højeste dommerembeder.
Ved den  

 overordnede sammensætning af afdelingerne skal der tages behørigt hensyn til,  

 hvilken erfaring de pågældende dommere har inden for strafferet, folkeret,  

 herunder international, humanitær ret, samt menneskerettighedslovgivningen.
 2. Medlemmerne af appelafdelingen ved Det  

 Internationale Tribunal vedrørende retsforfølgning af personer, der er  

 ansvarlige for alvorlige brud på international ret begået inden for det  

 tidligere Jugoslaviens territorium siden 1991 (herefter kaldet »Det  

 Internationale Tribunal for det tidligere Jugoslavien«), skal ligeledes  

 fungere som medlemmer af appelafdelingen ved Det Internationale Tribunal for  

 Rwanda.
 3. Dommerne i Det Internationale Tribunal for Rwandas  

 domstolsafdelinger vælges af FN's Generalforsamling ud fra en liste, som  

 Sikkerhedsrådet fremsender, og på følgende måde:
 4. Hvis der bliver et embede ledigt i  

 domstolsafdelingerne, skal Generalsekretæren efter samråd med præsidenterne  

 for Sikkerhedsrådet og Generalforsamlingen udnævne en person, der opfylder de  

 i stk. 1 ovenfor anførte betingelser, for den resterende del af den  

 pågældende embedsperiode.
5. Dommerne i domstolsafdelingerne vælges for en  

 periode af fire år.
For embedet som dommer gælder samme vilkår som for  

 embedet som dommer ved Det Internationale Tribunal for det tidligere  

 Jugoslavien.
Dommerne kan genvælges.
Artikel 13 Afdelingernes medlemmer og personale 1. Dommerne ved Det Internationale Tribunal for Rwanda  

 vælger en præsident.
 2. Præsidenten udnævner - efter høring af dommerne ved  

 Det Internationale Tribunal for Rwanda - dommerne til domstolsafdelingerne.  

 En dommer kan kun fungere i den afdeling, som vedkommende er udnævnt til.
 3. Dommerne i hver domstolsafdeling vælger en  

 retsformand, som er generelt ansvarlig for sager, der behandles af  

 domstolsafdelingen.
Artikel 14 Procesreglement samt regler om bevisførelse Dommerne ved Det Internationale Tribunal for Rwanda skal til  

 retsforfølgningen ved Det Internationale Tribunal for Rwanda vedtage at  

 anvende de procesregler samt regler om bevisførelse i forbindelse med  

 indledende retsmøder, domsforhandlinger og appelsager, godkendelse af  

 bevismateriale, beskyttelse af ofre og vidner samt øvrige relevante  

 anliggender, der gælder for Det International Tribunal for det tidligere  

 Jugoslavien, med de ændringer, dommerne finder påkrævet.
Artikel 15 Anklageren 1. Anklageren er ansvarlig for efterforskning og  

 retsforfølgning af personer, der er ansvarlige for alvorlige brud på  

 international humanitær ret begået inden for Rwandas territorium, samt af  

 rwandiske statsborgere, der er ansvarlige for alvorlige brud på international  

 humanitær ret begået inden for tilgrænsende staters territorium mellem 1.  

 januar 1994 og 31. december 1994.
2. Anklageren fungerer uafhængigt som et særskilt  

 organ ved Det Internationale Tribunal for Rwanda.
Anklageren må hverken søge  

 eller modtage instruktioner fra nogen regering eller fra nogen anden kilde.
3. Anklageren ved Det Internationale Tribunal for det  

 tidligere Jugoslavien skal ligeledes fungere som anklager ved Det  

 Internationale Tribunal for Rwanda.
Anklageren skal have stillet ekstra  

 personale til rådighed, herunder en yderligere viceanklager, til at bistå ved  

 retsforfølgningerne ved Det Internationale Tribunal for Rwanda.
Personalet  

 udnævnes af Generalsekretæren efter indstilling fra anklageren.
Artikel 16 Justitskontoret 1. Justitskontoret er ansvarlig for administration og  

 betjening af Det Internationale Tribunal for Rwanda.
 2. Justitskontoret består af en justitssekretær og  

 andet personale efter behov.
3. Justitssekretæren udnævnes af Generalsekretæren i  

 samråd med præsidenten for Det Internationale Tribunal for Rwanda.  

 Justitssekretæren beklæder embedet for en periode af fire år og kan  

 genvælges.
For embedet som justitssekretær gælder samme vilkår, som gælder  

 for en assisterende generalsekretær ved FN.
 4. Det øvrige personale i justitskontoret udnævnes af  

 Generalsekretæren efter indstilling fra justitssekretæren.
Artikel 17 Efterforskning og udfærdigelse af anklageskrift 1. Anklageren skal iværksætte efterforskning ex  

 officio eller på basis af oplysninger indhentet fra anden kilde, især fra  

 regeringer, FN-organer, intergouvernementale og ikke-gouvernementale  

 organisationer.
Anklageren vurderer de modtagne eller indhentede oplysninger  

 og afgør, om der er tilstrækkeligt grundlag for at indlede retsforfølgning.
2. Anklageren er bemyndiget til at foretage afhøring  

 af mistænkte, ofre og vidner, til at indsamle bevismateriale og til at udføre  

 efterforskningsmæssige skridt på stedet.
Anklageren kan under udførelsen af  

 disse opgaver om fornødent søge bistand hos de pågældende statslige  

 myndigheder.
3. Hvis en mistænkt bliver afhørt, skal han have ret  

 til bistand af en forsvarer efter eget valg.
Den mistænkte skal ligeledes  

 være berettiget til at få beskikket juridisk bistand uden vederlag under  

 enhver sag af en sådan art, hvis han ikke har tilstrækkelige midler til selv  

 at betale, samt til fornøden oversættelse til og fra et sprog, som han taler  

 og forstår.
4. Efter beslutning om, at der foreligger en prima  

 facie-sag, udfærdiger anklageren et anklageskrift med en kortfattet  

 fremstilling af sagens fakta og den forbrydelse eller de forbrydelser, som  

 den anklagede er anklaget for i henhold til denne statut.
Anklageskriftet  

 fremsendes til en dommer ved domstolsafdelingen.
Artikel 18 Prøvelse af anklageskriftet 1. Den dommer ved domstolsafdelingen, som  

 anklageskriftet er fremsendt til, foretager en prøvelse heraf.
Hvis dommeren  

 finder det godtgjort, at anklageren har godtgjort, at der foreligger en prima  

 facie-sag, stadfæster dommeren anklageskriftet.
Hvis dommeren ikke finder det  

 godtgjort, skal anklageskriftet afvises.
 2. Efter stadfæstelse af et anklageskrift kan dommeren  

 efter anmodning fra anklageren afsige kendelser og ordrer om arrest,  

 varetægtsfængsling, udlevering eller overførsel af personer samt andre  

 kendelser, der måtte være påkrævet for at kunne føre sagen.
Artikel 19 Iværksættelse og førelse af domsforhandlinger 1. Domstolsafdelingerne skal sikre, at den retslige  

 behandling er rimelig og hurtig, og at sagen føres i overensstemmelse med  

 procesreglementet og reglerne om bevisførelse og med fuld respekt for den  

 sigtedes rettigheder og med skyldig hensyntagen til beskyttelse af ofre og  

 vidner.
 2. En person, der er stadfæstet anklageskrift imod,  

 skal i henhold til en kendelse eller arrestordre udstedt af Det  

 Internationale Tribunal for Rwanda varetægtsfængsles, straks underrettes om  

 de anklager, der er rejst mod den pågældende, samt overføres til Det  

 Internationale Tribunal for Rwanda.
3. Domstolsafdelingen skal behandle anklageskriftet,  

 finde det godtgjort at den sigtedes rettigheder overholdes, bekræfte, at den  

 sigtede forstår anklageskriftet og instruere den sigtede i at fremkomme med  

 et svarskrift.
Domstolsafdelingen berammer derefter en dato for  

 domsforhandlingen.
 4. Retsmødet skal være offentligt, medmindre  

 domstolsafdelingen bestemmer, at retsmødet skal være lukket i  

 overensstemmelse med procesreglementet og reglerne om bevisførelse.
Artikel 20 Den sigtedes rettigheder 1. Alle personer er lige for Det Internationale  

 Tribunal for Rwanda.
 2. Ved behandlingen af sigtelser mod den sigtede skal  

 denne være berettiget til en retfærdig og offentlig behandling af sagen i  

 henhold til artikel 21 i denne statut.
 3. Den sigtede anses for uskyldig, indtil han er kendt  

 skyldig i overensstemmelse med bestemmelserne i denne statut.
 4. Ved behandlingen af en sigtelse mod den sigtede i  

 henhold til denne statut skal den sigtede have ret til følgende  

 mindstegarantier med alle lige rettigheder:
Artikel 21 Beskyttelse af ofre og vidner Det Internationale Tribunal for Rwanda træffer i dets procesreglement og  

 regler om bevisførelse bestemmelser om beskyttelse af ofre og vidner.
Sådanne  

 beskyttelsesforanstaltninger skal omfatte, men ikke være begrænset til, at  

 sagen føres bag lukkede døre, og at ofrets identitet beskyttes.
Artikel 22 Domme 1. Domstolsafdelingerne afsiger dom over og idømmer  

 personer, der er domfældt for alvorlige brud på international humanitær ret,  

 straffe og sanktioner.
2. Dommene afgives af et flertal af dommerne ved den  

 pågældende domstolsafdeling og afsiges af domstolsafdelingen i et åbent  

 retsmøde.
Domsafsigelsen skal ledsages af en skriftlig, begrundet udtalelse,  

 til hvilken der kan knyttes individuelle udtalelser eller dissens.
Artikel 23 Sanktioner 1. Sanktionen, som domstolsafdelingen idømmer, er  

 begrænset til fængselsstraf.
Ved udmåling af fængselsstraffen skal Det  

 Internationale Tribunal for Rwanda anvende den i Rwanda almindeligt fulgte  

 retspraksis vedrørende fængselsstraffe.
 2. Ved idømmelsen af straffen bør domstolsafdelingerne  

 tage hensyn til forhold som for eksempel forbrydelsens grovhed samt den dømte  

 persons personlige forhold.
 3. Ud over fængsling kan domstolsafdelingerne afsige  

 kendelse om, at formuegoder og udbytte ved den kriminelle adfærd, herunder  

 også ved anvendelse af tvang, skal leveres tilbage til den retmæssige ejer.
Artikel 24 Appelsager 1. Appelafdelingen behandler appelsager fra personer,  

 der er dømt af domstolsafdelingerne, eller fra anklageren på følgende  

 grundlag:
 2. Appelafdelingen kan stadfæste, omstøde eller ændre  

 afgørelser, der er truffet af domstolsafdelingerne.
Artikel 25 Fornyet prøvelse af sagen Hvis der kommer nye oplysninger frem, som ikke var kendt på det tidspunkt,  

 hvor sagen blev ført ved domstolsafdelingerne eller appelafdelingen, og som  

 kunne have været afgørende i forbindelse med afgørelsen, kan den domfældte  

 indgive en begæring til Det Internationale Tribunal for Rwanda om fornyet  

 prøvelse af sagen.
Artikel 26 Tvangsfuldbyrdelse af straffe Fængselsstraffe afsones efter Det Internationale Tribunal for Rwandas  

 bestemmelse i Rwanda eller en af de stater, der figurerer på en liste over  

 stater, der over for Sikkerhedsrådet har tilkendegivet, at de er villige til  

 at modtage domfældte personer.
Fængslingen sker i overensstemmelse med  

 gældende ret i den pågældende stat, dog under tilsyn af Det Internationale  

 Tribunal for Rwanda.
Artikel 27 Benådning eller strafnedsættelse Hvis den domfældte person i henhold til gældende ret i den stat, som  

 vedkommende sidder fængslet i, kan få benådning eller opnå strafforvandling,  

 skal den pågældende stat underrette Det Internationale Tribunal for Rwanda  

 herom.
Benådning eller strafforvandling sker kun, såfremt præsidenten for Det  

 Internationale Tribunal for Rwanda i samråd med dommerne træffer beslutning  

 herom på grundlag af retfærdighedshensyn og almindelige retsprincipper.
Artikel 28 Samarbejde og retslig bistand 1. Staterne skal samarbejde med Det Internationale  

 Tribunal for Rwanda i forbindelse med efterforskning og retsforfølgning af  

 personer, der er anklaget for at have begået alvorlige brud på international  

 humanitær ret.
 2. Staterne skal uden ugrundet ophold efterkomme  

 anmodninger om bistand eller kendelser, der er afsagt af en domstolsafdeling,  

 herunder, men ikke begrænset til, følgende spørgsmål:
Artikel 29 Det Internationale Tribunal for Rwandas status, privilegier og immunitet 1. Konventionen vedrørende De Forenede Nationers  

 privilegier og immunitet af 13. februar 1946 finder anvendelse på Det  

 International Tribunal for Rwanda, dommerne, anklageren og dennes personale,  

 samt justitssekretæren og dennes personale.
 2. Dommerne, anklageren og justitssekretæren skal være  

 omfattet af de samme privilegier og samme immunitet, som diplomatiske  

 udsendinge nyder i henhold til folkeretten.
 3. Anklagerens og justitssekretærens personale er  

 omfattet af de samme privilegier og samme immunitet, som gives til ansatte i  

 De Forenede Nationer i henhold til artikel V og artikel VII i den i denne  

 artikels stk. 1 omhandlede konvention.
 4. Andre personer, herunder anklagede, der kræves  

 fremstillet for Det Internationale Tribunal for Rwanda, skal gives den  

 behandling, der er påkrævet, for at Det Internationale Tribunal for Rwanda  

 kan fungere hensigtsmæssigt.
Artikel 30 Det Internationale Tribunal for Rwandas udgifter Det Internationale Tribunal for Rwandas udgifter afholdes af  

 Organisationen i overensstemmelse med artikel 17 i FN-pagten.
Artikel 31 Arbejdssprog Det Internationale Tribunals arbejdssprog er engelsk og fransk.
Artikel 32 Årlig beretning Præsidenten for Det Internationale Tribunal for Rwanda aflægger en årlig  

 beretning for Det Internationale Tribunal for Rwanda til Sikkerhedsrådet og  

 Generalforsamlingen.
Bilag 2 Procesreglement samt regler om bevisførelse (Vedtaget den 29. juni 1995) Almindelige bestemmelser Regel 1 Ikrafttræden Nærværende procesreglement samt regler om bevisførelse, som er vedtaget i  

 medfør af artikel 14 i Statutten for Tribunalet, skal træde i kraft den 29.  

 juni 1995.
Regel 2 Definitioner Regler: De regler, der henvises til under regel 1.
 Statut: Statutten for Tribunalet, der er vedtaget af  

 Sikkerhedsrådet i henhold til resolution nr. 955 af 8. november 1994.
 Tribunal: Det Internationale Straffetribunal vedrørende  

 retsforfølgning af personer, der er ansvarlige for folkedrab og andre  

 alvorlige brud på international humanitær ret begået inden for Rwandas  

 territorium, samt af rwandiske statsborgere, der er ansvarlige for folkedrab  

 og andre alvorlige brud på international humanitær ret begået inden for  

 tilgrænsende staters territorium mellem 1. januar 1994 og 31. december 1994,  

 oprettet af Sikkerhedsrådet i henhold til resolution nr. 955 af 8. november  

 1994.
 Sigtede: En person, der er indgivet anklageskrift imod i  

 overensstemmelse med regel 47.
 Anholdelse: Det forhold, at en national myndighed tager en  

 mistænkt eller sigtet i varetægtsarrest.
 Bureau: Et organ, der udgøres af præsidenten, vicepræsidenten og  

 den øverste retsformand i domstolsafdelingerne.
 Efterforskning: Alle aktiviteter, som anklageren påtager sig i  

 henhold til statutten og reglerne med henblik på indsamling af oplysninger og  

 beviser.
 Part: Anklager eller sigtede.
 Præsident: Præsidenten for Tribunalet.
 Anklager: Den anklager, der er udnævnt i medfør af artikel 15 i  

 statutten.
 Bestemmelser: De bestemmelser, der er udformet af anklageren i  

 henhold til regel 37(A) for at give anvisninger på, hvordan funktionerne på  

 anklagerens kontor skal udføres.
 Mistænkt: En person, som anklageren har oplysninger om, der  

 bidrager til at vise, at den pågældende kan have begået en forbrydelse, som  

 er under Tribunalets kompetenceområde.
 Handlingsforløb: En række handlinger eller undladelser, hvad enten  

 de forekommer som en begivenhed eller som en række begivenheder på samme sted  

 eller på forskellige steder, og som er en del af et fælles projekt, en fælles  

 strategi eller fælles plan.
 Offer: En person, som det påstås, at der er begået en forbrydelse,  

 som er under Tribunalets kompetenceområde, imod.
Regel 3 Arbejdssprog Regel 4 Retsmøder uden for Tribunalets hjemsted Afdelingerne kan udøve deres funktioner andre steder end der, hvor  

 Tribunalet har sæde, såfremt dette godkendes af præsidenten af hensyn til en  

 retfærdig rettergang.
Regel 5 Manglende overholdelse af reglerne Indsigelse fra en af parterne med begrundelse i manglende overholdelse af  

 reglerne og bestemmelserne mod handlinger begået af en anden part skal gøres  

 gældende ved først givne lejlighed.
Indsigelser tages alene til følge, og  

 handlinger erklæres alene for ugyldige, såfremt den pågældende handling er  

 uforenelig med de grundlæggende retfærdighedsprincipper og har ført til  

 justitsmord.
Regel 6 Ændring af regler Regel 7 Autentiske tekster Den engelske og den franske version af reglerne skal have samme gyldighed.  

 I tilfælde af uoverensstemmelse mellem teksterne skal den version, der er  

 bedst i overensstemmelse med statuttens og reglernes ånd, være gældende.
Indbyrdes forrang i tribunalet Regel 8 Anmodning om oplysninger Såfremt anklageren finder, at en forbrydelse inden for Tribunalets  

 kompetenceområde er eller har været genstand for efterforskning eller  

 strafferetlig forfølgning ved domstolene i en stat, kan anklageren anmode den  

 pågældende stat om at fremsende alle relevante oplysninger derom til ham.
I  

 henhold til artikel 28 i statutten skal den pågældende stat fremsende disse  

 oplysninger til anklageren omgående.
Regel 9 Anklagers anmodning om henvisning Såfremt anklageren i forbindelse med en efterforskning eller  

 retsforfølgning ved domstolene i en stat finder, kan han foreslå den af præsidenten udpegede domstolsafdeling, at der skal  

 fremsættes en formel anmodning om, at den pågældende domstol skal underordne  

 sig Tribunalets kompetence.
Regel 10 Formel anmodning om henvisning Regel 11 Tilfælde, hvor en anmodning om henvisning ikke efterkommes Hvis der ikke inden 60 dage efter, at justitssekretæren har underrettet en  

 stat, inden for hvis kompetenceområde efterforskningen eller  

 retsforfølgningen er iværksat, om en anmodning om henvisning, fra denne stat  

 fremsendes et svar, som godtgør over for domstolsafdelingen, at den  

 pågældende stat har taget - eller er i færd med at tage - fyldestgørende  

 skridt til at efterkomme kendelsen, kan domstolstolsafdelingen anmode  

 præsidenten om at indberette sagen for Sikkerhedsrådet.
Regel 12 Afgørelser fra staters domstole Med forbehold af artikel 9, stk. 2, i statutten skal afgørelser fra  

 staters domstole ikke binde Tribunalet.
Regel 13 Non-bis-in-idem Når præsidenten modtager pålidelige oplysninger om, at der er indledt  

 retsforfølgning mod en person ved domstolene i en stat for handlinger, der i  

 henhold til statutten udgør alvorlige brud på international, humanitær ret,  

 og som den pågældende allerede har været retsforfulgt for ved Tribunalet,  

 skal en domstolsafdeling i henhold, mutatis mutandis, til den procedure, der  

 er fastsat under regel 10, udstede en begrundet kendelse med anmodning om, at  

 den pågældende domstol permanent afbryder retsforfølgningen.
Såfremt den  

 pågældende domstol undlader at gøre dette, kan præsidenten indbringe sagen  

 for Sikkerhedsrådet.
Tribunalets organisation Del 1 Dommere Regel 14 Højtidelig erklæring »Jeg erklærer herved højtideligt, at jeg vil opfylde mine pligter og  

 udøve mine beføjelser som dommer ved Det Internationale Straffetribunal  

 vedrørende retsforfølgning af personer, der er ansvarlige for folkedrab og  

 andre alvorlige brud på international humanitær ret begået inden for Rwandas  

 territorium, samt af rwandiske statsborgere, der er ansvarlige for folkedrab  

 og andre alvorlige brud på international humanitær ret begået inden for  

 tilgrænsende staters territorium mellem 1. januar 1994 og 31. december 1994,  

 på en hæderlig, korrekt, upartisk og samvittighedsfuld måde«.
Regel 15 Inhabilitet hos dommerne Efter de indledende indlæg i henhold til regel 84 eller efter, at  

 fremlæggelsen af beviser i henhold til regel 85 er påbegyndt, kan der dog kun  

 med sigtedes samtykke afgives kendelse om, at sagens førelse skal fortsætte.
Regel 16 Fratrædelse En dommer, der træffer bestemmelse om at træde tilbage fra sit embede,  

 skal meddele dette skriftligt til præsidenten, som skal videresende  

 meddelelsen til Generalsekretæren for FN.
Regel 17 Indbyrdes forrang Del 2 Præsidentskabet Regel 18 Valg af præsident Regel 19 Præsidentens funktioner Præsidenten skal fungere som retsformand ved alle Tribunalets plenarmøder.  

 Præsidenten skal koordinere afdelingernes arbejde, føre tilsyn med  

 Justitskontorets aktiviteter og udøve alle de øvrige funktioner, som han har  

 fået tildelt i medfør af statutten og reglerne.
Regel 20 Vicepræsidenten Regel 21 Vicepræsidentens funktioner Vicepræsidenten skal udøve præsidentens funktioner i tilfælde af dennes  

 fravær, eller hvis denne er ude af stand til at fungere i embedet.
Regel 22 Substituering Såfremt hverken præsidenten eller vicepræsidenten kan udføre præsidentens  

 funktioner, skal disse varetages af den øverste dommer i  

 domstolsafdelingerne, som fastlagt i henhold til regel 17.
Del 3 Tribunalets interne funktion Regel 23 Bureauet Regel 24 Tribunalets plenarmøder Dommerne skal afholde plenarmøder med det formål:
Regel 25 Tidspunkter for plenarmøder Regel 26 Afstemning Del 4 Afdelingerne Regel 27 Turnus Regel 28 Prøvelse af anklageskrift Præsidenten skal hvert år i juli måned - og efter høring af dommerne -  

 udnævne en dommer fra hver domstolsafdeling for hver enkelt måned af det  

 følgende kalenderår, som skal have tilsendt anklageskrifterne for at foretage  

 en prøvelse heraf i henhold til regel 47. Listen med disse udnævnelser skal  

 offentliggøres.
Regel 29 Votering Voteringerne i afdelingerne sker for lukkede døre og skal være hemmelige.
Del 5 Justitskontoret Regel 30 Udnævnelse af justitssekretær I henhold til artikel 16, stk. 3, i statutten skal præsidenten bede om  

 dommernes vurdering af kandidaterne til posten som justitssekretær før høring  

 af Generalsekretæren for FN.
Regel 31 Udnævnelse af vicejustitssekretær samt personale til justitskontoret Justitssekretæren skal efter høring af præsidenten fremlægge sine forslag  

 for Generalsekretæren for FN vedrørende udnævnelse af vi-cejustitssekretær og  

 øvrigt personale til justitskontoret.
Regel 32 Højtidelig erklæring »Jeg erklærer herved højtideligt, at jeg vil opfylde de pligter, der  

 påhviler mig som justitssekretær for Det Internationale Straffetribunal  

 vedrørende retsforfølgning af personer, der er ansvarlige for folkedrab og  

 andre alvorlige brud på international humanitær ret begået inden for Rwandas  

 territorium, samt af rwandiske statsborgere, der er ansvarlige for folkedrab  

 og andre alvorlige brud på international humanitær ret begået inden for  

 tilgrænsende staters territorium mellem 1. januar 1994 og 31. december 1994,  

 med skøn og retfærdighed og god samvittighed, og at jeg korrekt vil overholde  

 alle bestemmelserne i Tribunalets statut og procesreglement samt regler om  

 bevisførelse«.
Regel 33 Justitssekretærens funktioner Justitssekretæren skal bistå afdelingerne, Tribunalets plenarmøder,  

 dommerne samt anklageren i udførelsen af deres funktioner.
Justitssekretæren  

 skal rapportere til præsidenten og som sådan være ansvarlig for  

 administration og betjening af Tribunalet og fungere som Tribunalets  

 kommunikationskanal.
Regel 34 Ofre og vidner Regel 35 Protokol Med undtagelse af de tilfælde, hvor der i henhold til regel 81 føres en  

 fuldstændig retsprotokol, skal justitssekretæren - eller personale i  

 justitskontoret udpeget af justitssekretæren - føre protokol over Tribunalets  

 plenarmøder samt de møder, der holdes i afdelingerne, bortset fra voteringer,  

 der foretages for lukkede døre.
Regel 36 Retsprotokol Justitssekretæren skal føre en retsprotokol, der med forbehold af regel 53  

 skal indeholde en fortegnelse over alle de nærmere omstændigheder ved hver  

 enkelt sag, der indbringes for Tribunalet.
Retsprotokollen skal være  

 offentlig tilgængelig.
Del 6 Anklageren Regel 37 Anklagerens funktioner Regel 38 Viceanklager Efterforskning og mistænktes rettigheder Del 1 Efterforskning Regel 39 Ledelse af efterforskning Anklageren kan under ledelsen af en efterforskning:
Regel 40 Midlertidige foranstaltninger I tilfælde af hastesager kan anklageren anmode en stat om:
 Den pågældende stat skal omgående efterkomme sådanne anmodninger i  

 overensstemmelse med artikel 28 i statutten.
Regel 41 Opbevaring af informationer Anklageren er ansvarlig for opbevaring, lagring og sikkerhed i forbindelse  

 med informationer og fysisk bevismateriale, der modtages under anklagerens  

 efterforskning.
Regel 42 Mistænktes rettigheder under efterforskningen Regel 43 Optagelse af afhøring af mistænkte Når anklageren afhører en mistænkt, skal afhøringen optages på lydbånd  

 eller på videobånd i overensstemmelse med følgende procedure:
Del 2 Forsvarere Regel 44 Udpegning af forsvarere og forsvareres kvalifikationer Den af mistænkte eller sigtede engagerede forsvarer skal indsende sin  

 fuldmagt til justitssekretæren ved først givne lejlighed.
En forsvarer skal  

 anses for at være kompetent til at repræsentere en mistænkt eller sigtet,  

 hvis han godtgør over for justitssekretæren, at han har advokatbestalling i  

 en bestemt stat eller er professor i jura ved et universitet.
Regel 45 Beskikkelse af forsvarer Regel 46 Misligholdelse af forpligtelser fra forsvarers side Før retssagen Del 1 Anklageskrifter Regel 47 Indgivelse af anklageskrift fra anklageren Regel 48 Kumulation af flere sigtede Personer, der er anklaget for samme forbrydelse eller for forskellige  

 forbrydelser begået under samme handlingsforløb, kan sigtes og retsforfølges  

 in solidum.
Regel 49 Kumulation af flere forbrydelser To eller flere forbrydelser kan sammenfattes i et anklageskrift, hvis de  

 handlinger, der er begået, sammen udgør det samme handlingsforløb, og de  

 pågældende forbrydelser er begået af den samme sigtede person.
Regel 50 Ændring af anklageskrift Anklageren kan ændre et anklageskrift uden tilladelse på et hvilket som  

 helst tidspunkt inden godkendelsen deraf.
Derefter kan det kun ændres med  

 tilladelse fra den dommer, der har godkendt anklageskriftet, eller med  

 domstolsafdelingens tilladelse, hvis det sker under retssagen.
Hvis en sådan  

 tilladelse gives, fremsendes det ændrede anklageskrift til sigtede og dennes  

 forsvarer, og om fornødent udskydes datoen for domsforhandlingen for at sikre  

 tilstrækkelig tid til forberedelsen af forsvaret.
Regel 51 Frafald af anklageskrift Regel 52 Offentligt anklageskrift Med forbehold af regel 53 skal anklageskriftet offentliggøres, efter at en  

 dommer eller en domstolsafdeling har godkendt dette.
Regel 53 Hemmeligholdelse af anklageskrift Del 2 Kendelser og ordrer Regel 54 Almindelige regler En dommer eller en domstolsafdeling kan efter anmodning fra en af parterne  

 eller proprio motu afsige kendelser, stævninger, vidnestævninger og ordrer,  

 der måtte være nødvendige for efterforskning eller for forberedelse eller  

 førelse af retssagen.
Regel 55 Anholdelsesordrer Regel 56 Samarbejde mellem staterne Den stat, som en anholdelsesordre fremsendes til, skal omgående foretage  

 handling med al behørig omhu for at sikre en hensigtsmæssig og effektiv  

 udførelse af ordren i overensstemmelse med artikel 28 i statutten.
Regel 57 Procedure efter anholdelsen Efter sigtedes anholdelse skal den pågældende stat tilbageholde sigtede og  

 omgående underrette justitssekretæren.
Det praktiske arrangement i  

 forbindelse med overførsel af sigtede til Tribunalets sæde eller til et andet  

 sted, som Bureauet efter høring af anklageren og justitssekretæren måtte  

 træffe bestemmelse om, aftales mellem de pågældende myndigheder i staten,  

 myndighederne i værtslandet samt justitssekretæren.
Regel 58 Nationale udleveringsbestemmelser Uanset at der måtte eksistere eventuelle juridiske hindringer for  

 overgivelse eller overførsel af sigtede til Tribunalet i henhold til den  

 pågældende stats nationale lovgivning eller udleveringaftaler, skal de i  

 artikel 28 i statutten fastlagte forpligtelser være gældende.
Regel 59 Manglende iværksættelse af en ordre Regel 60 Bekendtgørelse af anklageskriftet Efter anmodning fra anklageren skal der fremsendes en  

 bekendtgørelsesformular fra justitssekretæren til de nationale myndigheder i  

 en stat eller flere stater, inden for hvis territorium anklageren har  

 begrundet formodning om, at sigtede kan findes, med henblik på at få denne  

 offentliggjort i aviser, der har et stort oplag inden for det pågældende  

 territorium, med tilkendegivelse over for sigtede af, at anklageren søger at  

 forkynde et anklageskrift mod sigtede.
Regel 61 Procedure ved undladelse af iværksættelse af en ordre skal dommeren afgive kendelse om, at anklageskriftet af anklageren skal  

 fremsendes til domstolsafdelingen.
Regel 62 Første fremstilling af sigtede Sigtede skal efter overførsel til Tribunalet uden ugrundet ophold stilles  

 for retten og formelt sigtes.
Den pågældende domstolsafdeling skal:
Regel 63 Afhøring af sigtede Efter første fremstilling af sigtede må anklageren kun afhøre ham, såfremt  

 hans forsvarer er til stede, og afhøringen optages på lydbånd eller på  

 videobånd i overensstemmelse med den procedure, der er fastlagt i regel 43.  

 Anklager skal ved afhøringens begyndelse oplyse sigtede om, at han ikke har  

 pligt til at udtale sig, medmindre han selv ønsker det, men at alt, hvad han  

 siger, kan blive brugt i bevisførelsen.
Regel 64 Varetægt Efter overførsel til Tribunalet tages sigtede i varetægt på et  

 opholdssted, der er stillet til rådighed af værtslandet eller af et andet  

 land.
Præsidenten kan efter anmodning fra en af parterne anmode om en ændring  

 af de vilkår, som varetægtsfængslingen af sigtede foregår under.
Regel 65 Foreløbig løsladelse Del 3 Bevisførelse Regel 66 Anklagers oplysningspligt Regel 67 Gensidig oplysningspligt Regel 68 Oplysning om diskulperende beviser Anklageren skal, så hurtigt som det er praktisk muligt, over for  

 forsvareren oplyse om eksistensen af beviser, som anklageren har kendskab  

 til, og som på nogen måde kan tjene til bevis for sigtedes uskyld eller til  

 lempelse af sigtedes skyld, eller som kan påvirke troværdigheden af  

 anklagerens beviser.
Regel 69 Beskyttelse af ofre og vidner Regel 70 Forhold, der ikke er omfattet af oplysningspligten Del 4 Vidneudsagn Regel 71 Vidneudsagn Del 5 Kendelser forud for sagens behandling Regel 72 Almindelige bestemmelser Regel 73 Sigtedes anmodninger om en kendelse Sagens førelse i domstolsafdelingerne Del 1 Almindelige bestemmelser Regel 74 Amicus Curiae En afdeling kan, hvis den finder det ønskeligt for sagens rette afgørelse,  

 indkalde eller tillade en stat, organisation eller person til at give møde og  

 afgive indlæg vedrørende ethvert spørgsmål, som afdelingen fastsætter.
Regel 75 Foranstaltninger til beskyttelse af ofre og vidner Regel 76 Tolkes og oversætteres edsaflæggelse Før udførelsen af deres opgaver skal tolke og oversættere aflægge ed på at  

 udføre dem korrekt, uafhængigt, upartisk og med fuld respekt af deres  

 tavshedspligt.
Regel 77 Foragt for Tribunalet Regel 78 Åbne retsmøder Alle retsmøder i en domstolsafdeling bortset fra dommernes votering skal  

 være offentlige, medmindre andet fastsættes.
Regel 79 Lukkede retsmøder Regel 80 Kontrol med sagens førelse Regel 81 Protokollering af sagens forløb og beviser Del 2 Sagens forelæggelse Regel 82 Kumulerede og separate retssager Regel 83 Tvangsmidler Tvangsmidler som f.eks. håndjern må ikke anvendes bortset fra som  

 sikkerhedsforanstaltning mod flugt under transport eller af sikkerhedsgrunde  

 og skal fjernes, når sigtede fremstilles i en afdeling.
Regel 84 Indledende indlæg Før anklageren fremlægger sine beviser, fremsætter hver part et indledende  

 indlæg.
Forsvareren kan imidlertid vælge at fremsætte sit indlæg, efter at  

 anklageren har afsluttet sin fremlæggelse af beviser og før fremlæggelsen af  

 forsvarets beviser.
Regel 85 Fremlæggelse af beviser Regel 86 Afsluttende indlæg Efter forelæggelsen af alle beviser kan anklageren fremføre sin indledende  

 procedure, som forsvareren kan afgive replik til.
Anklageren kan, såfremt han  

 ønsker det, svare på denne replik, og forsvareren kan svare på anklagerens  

 svar på replikken.
Regel 87 Votering Regel 88 Dommen Del 3 Bevisregler Regel 89 Almindelige bestemmelser Regel 90 Vidneførelse Regel 91 Falsk vidneforklaring under ed Regel 92 Tilståelse En tilståelse, som en sigtet fremkommer med under anklagerens afhøring,  

 skal, såfremt kravene i regel 63 nøje er overholdt, formodes at være afgivet  

 frit og frivilligt, medmindre andet godtgøres.
Regel 93 Bevis for tidligere lignende forhold Regel 94 Fakta, som der ikke skal føres bevis for En domstolsafdeling skal ikke kræve bevisførelse for kendsgerninger, der  

 er alment kendte, men skal tage sådanne til efterretning.
Regel 95 Udelukkelse af beviser på grund af de måder, hvorpå de er opnået Beviser, der er opnået ved hjælp af metoder, der drager pålideligheden  

 deraf i væsentlig tvivl, eller hvis godtagelse ville være uforenelig med samt  

 være til alvorlig skade for retsforfølgningens integritet, skal afvises.
Regel 96 Bevis i sager vedrørende seksuelle overgreb I sager vedrørende seksuelle overgreb:
Regel 97 Forholdet mellem advokat og klient Enhver form for kommunikation mellem en advokat og hans klient skal anses  

 for fortrolig og skal som følge heraf ikke være omfattet af oplysningspligt i  

 forbindelse med sagens behandling, medmindre:
Regel 98 Afdelingernes beføjelse til at kræve fremlæggelse af yderligere beviser En domstolsafdeling kan kræve, at en af parterne fremlægger yderligere  

 beviser.
Den kan selv indkalde vidner og afsige kendelse om fremstilling af  

 dem.
Del 4 Procedure i forbindelse med strafudmålingen Regel 99 Frifundnes retsstilling Regel 100 Procedure før strafudmålingen Såfremt en domstolsafdeling finder sigtede skyldig i en forbrydelse, kan  

 anklageren og forsvaret fremsende alt relevant materiale, der kan være til  

 hjælp for domstolsafdelingen ved afgørelsen af en passende straf.
Regel 101 Sanktioner Domfældtes retsstilling Regel 103 Fængsling Regel 104 Tilsyn med fængslingen Der skal føres tilsyn med alle fængselsstraffe af Tribunalet eller et  

 organ, som Tribunalet har udpeget.
Regel 105 Tilbagelevering af formuegoder Regel 106 Erstatning til ofre Appelsager Regel 107 Almindelige bestemmelser De procesregler samt regler om bevisførelse, som den retslige behandling i  

 domstolsafdelingerne er underkastet, skal finde anvendelse mutatis mutandis  

 på sager i appelafdelingen.
Regel 108 Ankestævning Regel 109 Ekstrakt Regel 110 Kopier af ekstrakten Justitssekretæren skal udfærdige et tilstrækkeligt antal kopier af  

 appelekstrakten til brug for dommerne ved appelafdelingen og for parterne.
Regel 111 Appellantens indlæg Appellantens første indlæg om, på hvilket retsgrundlag han vil føre sagen,  

 skal forkyndes for den anden part og indsendes til justitssekretæren senest  

 90 dage efter, at ekstrakten er blevet attesteret.
Regel 112 Indstævntes indlæg Indstævntes indlæg om, på hvilket retsgrundlag han vil føre sagen, skal  

 forkyndes for den anden part og indsendes til justitssekretæren senest 30  

 dage efter, at appellantens første indlæg er indgivet.
Regel 113 Appellantens andet indlæg Appellanten kan indgive et indlæg som svar på indstævntes indlæg inden 15  

 dage, efter at indstævntes indlæg er indgivet.
Regel 114 Dato for retsmøde Efter udløbet af fristen for indgivelse af indlæg fastsat i regel 111,  

 regel 112 og regel 113 skal appelafdelingen beramme en dato til behandling af  

 appelsagen, og justitssekretæren skal underrette parterne derom.
Regel 115 Yderligere beviser Regel 116 Forlængelse af tidsfrister Appelafdelingen kan imødekomme en begæring om forlængelse af en tidsfrist,  

 hvis der foreligger gode grunde herfor.
Regel 117 Fremme af appelprocedure Regel 118 Dom i appelsager Regel 119 Sigtedes retsstilling efter dom i en appelsag Fornyet prøvelse af sagen Regel 120 Begæring om fornyet prøvelse af sagen Såfremt der kommer nye oplysninger frem, som ikke var kendt for den part,  

 der fremsætter begæringen, på det tidspunkt, hvor sagen blev ført ved en  

 afdeling, og som ikke kunne være kommet for dagen ved udvisning af behørig  

 omhu, kan forsvaret eller inden for et år efter, at den endelige dom er  

 afsagt, anklageren fremsætte en begæring til den pågældende afdeling, såfremt  

 denne kan sammensættes på ny, og ellers til den kompetente afdeling ved  

 Tribunalet om, at dommen skal underkastes fornyet prøvelse.
Regel 121 Forundersøgelse Hvis der i den pågældende afdeling er enighed om, at de nye oplysninger,  

 såfremt de findes godtgjort, kunne have udgjort en afgørende faktor, da der  

 skulle træffes afgørelse i sagen, skal den pågældende afdeling tage dommen op  

 til fornyet prøvelse og afsige en ny dom efter høring af parterne.
Regel 122 Appelsager En dom fra en domstolsafdeling, som har været taget op til fornyet  

 prøvelse, kan appelleres i overensstemmelse med bestemmelserne i afsnit 7.
Regel 123 Hjemvisning af sagen til en domstolsafdeling Hvis den dom, der skal foretages fornyet prøvelse af, er appelleret på det  

 tidspunkt, hvor begæringen om fornyet prøvelse indgives, kan appeldomstolen  

 sende sagen tilbage til domstolsafdelingen, som så skal behandle begæringen.
Benådning og strafnedsættelse Regel 124 Underretning fra staterne Hvis den domfældte person i henhold til gældende ret i den stat, som den  

 pågældende sidder fængslet i, er berettiget til at opnå benådning eller  

 nedsættelse af straffen, skal den pågældende stat underrette Tribunalet om en  

 sådan berettigelse i overensstemmelse med artikel 27 i statutten.
Regel 125 Afgørelse fra præsidenten Efter en sådan underretning skal præsidenten efter høring af dommerne og  

 efter, at regeringen i Rwanda er blevet underrettet, afgøre, om benådning  

 eller strafnedsættelse vil være passende.
Regel 126 Almindelige normer i forbindelse med benådning eller strafnedsættelse Ved afgørelsen af, om benådning eller strafnedsættelse vil være passende,  

 skal præsidenten tage hensyn til, inter alia, hvor alvorlig den forbrydelse  

 eller de forbrydelser, som arrestanten er domfældt for, er, til behandlingen  

 af lignende stillede arrestanter, til, om arrestanten viser nogen  

 rehabilitering, og om han i væsentlig grad samarbejder med anklageren.
