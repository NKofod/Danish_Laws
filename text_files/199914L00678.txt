Betænkning afgivet af Skatteudvalget den  

 17. maj 2000 Betænkning over Forslag til lov om  

 ændring af forskellige skattelove, lov om en arbejdsmarkedsfond og lov  

 om Arbejdsmarkedets Tillægspension Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Bøgelund, Peter, Advokat, Charlottenlund, Fink-Jensen, K, Statsautoriseret revisionsanpartsselskab, Foreningen af Statsautoriserede Revisorer, SkatteInform og Søsportens Brancheforening.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Dansk Folkepartis, Centrum-Demokraternes, Det  

 Radikale Venstres, Enhedslistens og Kristeligt Folkepartis medlemmer af  

 udvalget) lovforslaget til vedtagelse med de stillede  

 ændringsforslag.
En del af flertallet (Dansk Folkepartis medlem af  

 udvalget) finder, at skatteministerens ændringsforslag er fornuftige og  

 stort set imødekommer de indvendinger, der er fremkommet i forbindelse  

 med udvalgsbehandlingen.
Dansk Folkeparti kan derfor   som også  

 tilkendegivet under 1. behandling   støtte lovforslaget.
Et mindretal (Venstres, Det Konservative  

 Folkepartis og Frihed 2000 s medlemmer af udvalget) indstiller lovforslaget  

 til forkastelse ved 3. behandling.
Mindretallet vil stemme for de  

 stillede ændringsforslag.
Ændringsforslag Af	skatteministeren, tiltrådt af udvalget:
Til § 1 1) Nr. 4 affattes således:
» 2) I det under nr. 6 foreslåede § 8, stk. 1,  

 litra g, ændres § 16, stk. 6, 5. pkt.«  

 til: »ligningslovens § 16, stk. 6, 5. og 8.  

 pkt.« Til § 5 3) I det under nr. 1 foreslåede § 2, stk. 1,  

 litra g, ændres »jf. ligningslovens §  

 16, stk. 5, 2.-4. og 6.-8. pkt., § 16, stk. 6, 2.-4. og 6.-8. pkt. og § 16,  

 stk. 9, « til: »jf.  

 ligningslovens § 16, stk. 5, 2.-4. og 8. pkt., § 16, stk. 6, 2.-4. og 9. pkt.  

 og § 16, stk. 9, bortset fra de i § 16, stk. 9, sidste pkt., nævnte  

 tilfælde, «.
Til § 6 4) I det under nr. 2 foreslåede § 16, stk. 5,  

 3. pkt., ændres »skattemæssige  

 værdi« til: »skattepligtige værdi «.
 5) Nr. 3 affattes således:
» » 6) Nr. 4 affattes således:
» » 7) I den under nr. 5 foreslåede affattelse af §  

 16 A, stk. 10, indsættes som 3. pkt.:
» Bemærkninger Til nr. 1-3 Der er for det første tale om  

 konsekvensændringer som følge af ændringsforslag nr. 5,  

 hvor det foreslås, at direktører og andre medarbejdere med  

 væsentlig indflydelse på egen aflønningsform i  

 virksomheder med bådproduktion undtages fra formodningsreglen i den  

 foreslåede § 16, stk. 6, 2.-4. pkt.
Ændringerne indebærer, at der i disse  

 tilfælde ikke skal betales arbejdsmarkedsbidrag eller beregnes  

 særlig pensionsopsparing af den skattepligtige værdi af  

 rådighed over lystbåd, og at disse tilfælde heller ikke  

 omfattes af den begrænsede skattepligt.
Det svarer til de  

 foreslåede regler, hvor formodningsreglen heller ikke finder  

 anvendelse, fordi der er tale om en decideret personalelystbåd.
Med ændringerne er henvisningerne til definitionen  

 af nærtstående i ligningslovens § 16, stk. 5, 6.-7. pkt., og §  

 16, stk. 6, 6.-7. pkt., fjernet.
Der er tale om redaktionelle ændringer  

 uden materiel betydning.
 For det andet foreslås det i konsekvens af  

 ændringsforslag nr. 6, at der ikke skal betales arbejdsmarkedsbidrag  

 eller beregnes særlig pensionsopsparing af frie helårsboliger,  

 som ansatte hovedaktionærer m.fl. er pligtige til at bebo i henhold til  

 anden lovgivning m.v.
Til nr. 4 Ændringen er af redaktionel karakter.
Det findes  

 hensigtsmæssigt at anvende samme begreb konsekvent i bestemmelsen.
Til nr. 5 Den foreslåede ændring er begrundet i, at den  

 foreslåede lystbåderegel for ansatte hovedaktionærer m.fl.  

 i visse tilfælde kan indebære en urimelig beskatning af  

 bådebyggere, der er ansatte hovedaktionærer eller er ansatte med  

 væsentlig indflydelse på egen aflønningsform, i  

 virksomheder der har det som hovederhverv at producere lystbåde og dele  

 til lystbåde.
Såfremt en sådan bådebygger anvender  

 virksomhedens lystbåd privat, vil vedkommende blive omfattet af den  

 foreslåede formodningsregel for lystbåde i L 237 og vil derfor  

 blive anset for at have båden til rådighed hele året.
Dette  

 findes ikke rimeligt, når der er en erhvervsmæssig begrundelse  

 for, at virksomheden har lystbåde til rådighed, og der er behov  

 for, at lystbådene prøvesejles og testes af virksomhedens  

 ansatte.
I modsætning til f.eks. en bådudlejningsvirksomhed er  

 bådebyggervirksomheder ligesom andre produktionsvirksomheder  

 således afhængige af at kunne råde over sine produkter med  

 henblik på afprøvning og udvikling.
Det bemærkes, at nødvendige test- og  

 demonstrationssejladser anses for at være erhvervsmæssig  

 benyttelse af lystbåden.
Imidlertid vil det undertiden være  

 vanskeligt at godtgøre, at en sejlads udgør  

 erhvervsmæssig og ikke privat anvendelse af en lystbåd, og for at  

 undgå at en ansat hovedaktionær m.fl. inden for  

 bådebyggerbranchen bliver omfattet af formodningsreglen i disse  

 situationer, foreslås det derfor, at disse ansatte  

 hovedaktionærer m.fl. undtages fra formodningsreglen og i stedet  

 beskattes af rådighed over fri lystbåd som almindeligt ansatte -  

 dvs. den faktiske private anvendelse beskattes.
Det er forudsat, at den  

 ansatte hovedaktionær m.fl. skal kunne dokumentere den  

 erhvervsmæssige og den private rådighed over lystbåden.  

 Dette kan ske ved, at der føres en logbog med de relevante oplysninger  

 om henholdsvis erhvervsmæssig og privat sejlads.
En korrekt ført  

 logbog vil kunne benyttes som dokumentation for omfanget af den private  

 benyttelse af båden.
Der er tale om en forholdsvis snæver  

 undtagelsesbestemmelse.
For at være omfattet af den foreslåede  

 undtagelse skal tre betingelser være opfyldt.
For det første skal der være tale om en  

 arbejdsgiver, der har det som hovederhverv at producere lystbåde eller  

 dele til lystbåde.
Arbejdsgiveren/virksomheden skal aktuelt og  

 overvejende drive bådproduktion m.v.
Der vil normalt være tale om  

 hovederhverv, når over 50 pct. af virksomhedens omsætning stammer  

 fra produktion af lystbåde og dele hertil.
Afkast af passiv  

 kapitalanbringelse i f.eks. obligationer eller aktier i ikke-koncernforbundne  

 selskaber medregnes ikke i omsætningen.
For det andet er det samtidig en forudsætning, at  

 den ansatte direktør eller medarbejderen med væsentlig  

 indflydelse på egen aflønningsform overvejende er  

 beskæftiget med at producere lystbåde eller dele heraf.
Når  

 den ansatte hovedaktionær m.fl. anvender over 50 pct. af sin faktiske  

 arbejdstid  i virksomheden med bådproduktion m.v., vil  

 beskæftigelseskravet normalt være opfyldt.
For det tredje skal virksomhedens produktion af enten  

 lystbåde eller dele til lystbåde være afhængig af, at  

 produkterne afprøves via test- eller prøvesejladser i  

 virksomhedens lystbåde.
Den sidste betingelse er bl.a. medtaget, fordi  

 visse dele til lystbåde vil være så uvæsentlige og  

 små, at det ikke er en vigtig forudsætning eller  

 nødvendigt at teste dem på en lystbåd.
Som eksempler  

 på dele, hvor afprøvning via testsejladser må anses for  

 nødvendige, kan nævnes sejl, skrog, master, skibsmotorer og  

 lignende.
 Eventuel hobbyvirksomhed betragtes ikke som hovederhverv,  

 hvis den ikke opfylder de grundlæggende betingelser for at blive anset  

 for erhvervmæssig virksomhed.
Til nr. 6 Den foreslåede ændring er begrundet i, at den  

 foreslåede regel om beskatning af fri helårsbolig for ansatte  

 hovedaktionærer m.fl. ikke findes rimelig i relation til personer som  

 f.eks. landmænd, der på grund af anden lovgivning ikke kan  

 fravælge rådigheden over helårsboligen eller vælge at  

 overtage boligen til personlig ejendom.
En landmand, der driver sit landbrug  

 i selskabsform, har således ikke som andre ansatte  

 hovedaktionærer m.fl. mulighed for at vurdere konsekvenserne af de  

 foreslåede regler om beskatning af fri helårsbolig med henblik  

 på at vælge mellem fri helårsbolig eller selv at eje  

 helårsboligen.
Der er fundet frem til to persongrupper, som begge er  

 omfattet af landbrugsloven, og som har en sådan lovgivningsmæssig  

 bopælspligt.
Det kan dog ikke udelukkes, at der findes tilsvarende  

 persongrupper ifølge anden lovgivning, eller at der i fremtiden vil  

 blive fastsat lignende betingelser for andre persongrupper.
Opfylder disse  

 persongrupper visse angivne betingelser, vil de også blive omfattet af  

 den foreslåede undtagelsesbestemmelse.
 Landbrugsejendomme kan ejes i selskabsform enten ved  

 opfyldelse af bestemmelserne i landbrugslovens § 20 eller med dispensation  

 fra visse af disse bestemmelser eller efter en generel dispensation i  

 medfør af landbrugslovens § 21.
§ 20-landbrugsselskaber skal bl.a. opfylde følgende  

 betingelser: Der skal være en »landmand« i selskabet, som skal være indehaver af  

 stemmeflertallet, eje min. 10 pct. af aktiekapitalen og opfylde  

 landbrugslovens almindelige erhvervelsesbetingelser, herunder  

 bopælskravet.
Bopælspligten gælder i 8 år - herefter  

 kan landmanden, medmindre han fortsat driver landbruget, vælge at  

 flytte, hvis jorden bortforpagtes.
Øvrige selskaber kan søge tilladelse efter  

 landbrugslovens § 21 til både jordbrugsmæssige og  

 ikkejordbrugsmæssige formål.
Er der tale om tilladelse til  

 erhvervelse til jordbrugsmæssige formål,  vil der ofte være  

 stillet vilkår om en selskabsdeltagers opfyldelse af  

 bopælspligten, men ikke om en bestemmende kapitalpost.
Landmænd, der driver landbrug ejet af et §  

 20-selskab, må antages at være omfattet af personkredsen i L 237  

 - »en ansat direktør eller en anden  

 medarbejder med væsentlig indflydelse på egen  

 aflønningsform« - idet de  

 pågældende landmænd er ansat i landbruget og falder ind  

 under definitionen af en hovedaktionær, da de råder over 50 pct.  

 af stemmeværdien i selskabet.
For selskaber, der har købt en  

 landbrugsejendom med tilladelse efter landbrugslovens § 21, kan der i  

 få tilfælde være tale om en hovedaktionær, der har en  

 bopælspligt.
 Ændringsforslagets foreslåede  

 undtagelsesbestemmelse finder anvendelse under følgende betingelser:
Der skal for det første være tale om en ansat  

 direktør eller en anden medarbejder med væsentlig indflydelse  

 på egen aflønningsform, der er omfattet af en bopælspligt.  

 Bopælspligten skal være fastsat ifølge lovgivning, dvs.  

 lov, bekendtgørelse m.v.
En bopælspligt, der er baseret på  

 en aftale, kontrakt eller lignende, er således ikke nok til, at den  

 foreslåede undtagelsesbestemmelse kan finde anvendelse.
For det andet skal den pågældende ansatte  

 hovedaktionær m.fl. aktuelt opfylde bopælspligten.
Det er  

 altså ikke nok, at vedkommende er omfattet af en  

 lovgivningsmæssig bopælspligt - den pågældende skal  

 på grund af en bopælspligt fastsat ifølge anden lovgivning  

 faktisk bebo helårsboligen.
Ændringsforslaget indebærer, at ansatte  

 hovedaktionærer m.fl. som f.eks. landmænd, der driver deres  

 landbrug i selskabsform, og som er undergivet en bopælspligt  

 ifølge anden lovgivning, vil blive beskattet i overensstemmelse med de  

 gældende regler i ligningslovens § 16, stk. 3, jf. ligningslovens § 16,  

 stk. 9. Den skattepligtige værdi af en fri helårsbolig er i disse  

 situationer markedslejen.
Der kan som hidtil ikke opnås nedslag efter  

 reglerne i ligningslovens § 16, stk. 7 og 8, vedr. bopæls- og  

 fraflytningspligt for tjeneste- og lejeboliger.
Da markedslejen også i disse tilfælde kan  

 være vanskelig at fastsætte, vil Told- og Skattestyrelsen i  

 samarbejde med de lokale ligningsmyndigheder foretage en undersøgelse  

 af, hvordan landmænd, der driver deres landbrug i selskabsform, i  

 praksis bliver beskattet af fri helårsbolig.
På baggrund af  

 resultatet af denne undersøgelse vil det herefter blive vurderet, om  

 det er nødvendigt at gennemføre tiltag for at opnå en  

 rimelig og ensartet beskatning af disse frie helårsboliger.
Til nr. 7 For hovedaktionærer, der ejer landbrug, gartnerier  

 eller lignende, og hvor Folketinget har fastlagt en lovmæssig  

 bopælspligt, foreslås det, at beskatningen af helårsboligen  

 fortsat skal ske efter de gældende regler.
Personkredsen, der omfattes  

 af ændringsforslaget, fastlægges i ligningslovens § 16, stk. 9,  

 sidste pkt., hvorfor der også henvises til bemærkningerne til  

 ændringsforslag nr. 6.
 Det betyder, at beskatningen af helårsboligen sker  

 efter ligningslovens § 16 A, stk. 1, og at indkomsten er aktieindkomst.  

 Ændringsforslaget har ingen betydning i forhold til udbytte i form af  

 andre goder, der stilles til rådighed for en hovedaktionær, som  

 nævnt i ligningslovens § 16, stk. 9, sidste pkt.
 Ændringsforslaget betyder også, at der ikke  

 pålægges arbejdsmarkedsbidrag eller særlig  

 pensionsopsparing på udbytte i form af en helårsbolig stillet til  

 rådighed for personkredsen nævnt i ligningslovens § 16, stk. 9,  

 sidste pkt.
