 Danmark har den 17. juni 1988 tilsluttet sig en den 16. juni 1987 i Paris  

 undertegnet konvention inden for Den Europæiske Civile Luftfartsorganisation  

 (ECAC) om deling af kapacitet for intra-europæisk ruteflyvning.
 Konventionen indeholder bestemmelser om øget fleksibilitet i forhold til  

 tidligere ligedeling ved kapacitetsdeling, idet forholdet 45:55 nu tillades.
 Ifølge konventionen er det påkrævet af flyselskaber og af myndigheder, at  

 en række tidsfrister overholdes ved selskabernes ruteansøgninger til  

 myndighederne i de berørte stater.
 Konventionen trådte i kraft for Danmark den 17. juli 1988.
 Foruden Danmark har følgende lande ratificeret konventionen: Finland,  

 Frankrig, Norge og Sverige.
 Oplysninger om indholdet af konventionen samt om dens gyldighedsområde kan  

 fås ved henvendelse til Trafik- og Kommunikationsministeriet.
