 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Til fremme af foranstaltninger til forebyggelse  

 og behandling af alkoholmisbrug nedsættes et Alkoholpolitisk Kontaktudvalg.
 Stk. 2.  Sundhedsministeren er formand for udvalget.
 Stk. 3.  Udvalget har følgende øvrige medlemmer, som  

 udpeges for 4 år ad gangen:
 Stk. 4.  Sundhedsministeren fastsætter kontaktudvalgets  

 forretningsorden.
§ 2.  Til kontaktudvalgets virksomhed afsættes på de  

 årlige finanslove en særskilt bevilling på mindst 31,5 mio. kr.
Beløbet  

 reguleres årligt med virkning fra og med finansåret 1995 for ændringer i  

 Danmarks Statistiks nettoprisindeks.
Stk. 2.  Den i stk. 1 omhandlede årlige bevilling skal  

 efter kontaktudvalgets nærmere bestemmelse anvendes til Stk. 3.  Sundhedsministeren forestår gennemførelsen af  

 de af kontaktudvalget vedtagne foranstaltninger.
 § 3.  I lov om sygehusvæsenet, jf. lovbekendtgørelse  

 nr. 476 af 7. november 1985, som ændret senest ved lov nr. 1082 af 23.  

 december 1992, foretages følgende ændringer:
 1. Overskriften til kapitel IV affattes således:
 Behandling m.v. for alkoholmisbrug«.
 2. § 16 affattes således:
» § 16.  Amtskommunerne driver  

 behandlingsinstitutioner for alkoholmisbrugere, i det omfang behandlingen  

 ikke finder sted på psykiatriske hospitaler eller afdelinger.
Den enkelte  

 amtskommunes behandlingstilbud skal i fornødent omfang omfatte døgnbehandling  

 uden for psykiatrisk hospital eller afdeling samt behandling, der særlig  

 sigter på kvinder.
 Stk. 2.  Behandling og rådgivning på amtskommunens  

 behandlingsinstitutioner for alkoholmisbrugere skal ydes anonymt, hvis  

 alkoholmisbrugeren ønsker det.
 Stk. 3.  En amtskommune kan indgå aftale med en privat  

 institution eller forening om driften af behandlingsinstitutioner for  

 alkoholmisbrugere.
Stk. 4.  Behandling på institutioner for  

 alkoholmisbrugere er vederlagsfri, uanset hvor patienten bor, og uanset om  

 behandlingen sker ved indlæggelse på behandlingshjem eller ambulant.
Ved  

 indlæggelse på et behandlingshjem uden for den amtskommune, hvor patienten  

 bor, kan bopælsamtskommunen afkræves de med behandlingen forbundne udgifter.
Stk. 5.  Amtskommunen yder faglig bistand til kommunale  

 støtteforanstaltninger efter behandling for alkoholmisbrug samt kommunale  

 foranstaltninger til forebyggelse af alkoholmisbrug.« § 4.  Loven træder i kraft den 1. marts 1994.
 Stk. 2.  Bestemmelserne i § 3 træder dog først i kraft  

 den 1. oktober 1994.
 § 5.  Loven gælder ikke for Færøerne og Grønland.
Givet på Christiansborg Slot, den 9.  

 februar 1994 Under Vor Kongelige Hånd og Segl MARGRETHE R.
