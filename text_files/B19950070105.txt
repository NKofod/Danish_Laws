I henhold til § 11,  stk. 3, i lov nr. 276 af 26. maj 1976 om  

 tandlæger, som ændret senest ved § 21 i lov nr. 352 af 14. maj 1992, for så  

 vidt angår tandplejere, § 2,  stk. 4, i lov nr. 671 af 13. december 1978 om  

 jordemødre, som ændret senest ved § 22 i lov nr. 352 af 14. maj 1992, § 2,  stk. 4, i lov nr. 100 af 14. marts 1979 om  

 kliniske tandteknikere, som ændret senest ved § 24 i lov nr. 352 af 14. maj  

 1992, § 34,  stk. 2, i lov nr. 279 af 6. juni 1984 om  

 apoteksvirksomhed, som ændret senest ved § 25 i lov nr. 352 af 14. maj 1992, § 2,  stk. 4, i lov om sygeplejersker, jf.  

 lovbekendtgørelse nr. 759 af 14. november 1990, som ændret ved § 23 i lov nr.  

 352 af 14. maj 1992, § 1,  stk. 8, i lov om terapiassistenter, jf.  

 lovbekendtgørelse nr. 631 af 30. august 1991, som ændret senest ved § 19 i  

 lov nr. 352 af 14. maj 1992, § 29  i lov nr. 352 af 14. maj 1992 om ændring af  

 forskellige uddannelseslove m.m., for så vidt angår hospitalslaboranter,  

 kliniske diætister og radiografer, § 6,  stk. 1, i lov om teknika, jf. lovbekendtgørelse  

 nr. 673 af 29. juli 1992, § 14,  stk. 2, i lov om Danmarks Journalisthøjskole,  

 jf. lovbekendtgørelse nr. 674 af 29. juli 1992, § 8,  stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 675 af 29. juli 1992,  

 som ændret ved § 14, stk. 1, nr. 6, i universitetsloven, jf.  

 lovbekendtgørelse nr. 334 af 27. maj 1993, § 2  i lov om Den Grafiske Højskole, jf.  

 lovbekendtgørelse nr. 676 af 29. juli 1992, § 2  i lov om statens overtagelse af de sociale  

 højskoler i København, Århus, Odense, og Esbjerg, jf. lovbekendtgørelse nr.  

 679 af 29. juli 1992, § 2,  stk. 4, i lov om uddannelse til ernærings- og  

 husholdningsøkonom, jf. lovbekendtgørelse nr. 683 af 29. juli 1992, § 2,  stk. 1, i universitetsloven, jf.  

 lovbekendtgørelse nr. 334 af 27. maj 1993, § 2,  stk. 7 og 8, i lov nr. 508 af 30. juni 1993 om  

 åben uddannelse (erhvervsrettet voksenuddannelse), § 2,  stk. 6 i lov om uddannelse af lærere til  

 folkeskolen, jf. lovbekendtgørelse nr. 311 af 25. april 1994, § 14,  stk. 2, i lov om social bistand, jf.  

 lovbekendtgørelse nr. 1024 af 13. december 1994, § 2,  stk. 6, i lov om uddannelse af pædagoger, jf.  

 lovbekendtgørelse nr. 75 af 31. januar 1995, og § 2,  stk. 4, i lov om uddannelse til  

 håndarbejdslærer, jf. lovbekendtgørelse nr. 123 af 21. februar 1995  

 fastsættes:
Bekendtgørelsens område § 1.  Bekendtgørelsen finder anvendelse i det omfang,  

 der ikke i bekendtgørelserne om de enkelte uddannelser er fastsat  

 bestemmelser, som afviger fra denne bekendtgørelse. §§ 12-15 gælder uanset,  

 hvad der måtte være fastsat i bekendtgørelserne om de enkelte uddannelser,  

 jf. dog stk. 2.
 Stk. 2.  §§ 12-15 gælder ikke for pædagoguddannelsen,  

 håndarbejdslæreruddannelsen, uddannelsen til ernærings- og  

 husholdningsøkonom, apoteksassistentuddannelsen, kandidatuddannelser og andre  

 uddannelser, der ligger i forlængelse af en bacheloruddannelse, efter- og  

 videreuddannelser eller for studerende, der er optaget på en videregående  

 uddannelse i henhold til lov om åben uddannelse.
 Stk. 3.  §§ 18 og 19 gælder ikke for institutioner, der  

 er omfattet af universitetsloven, jf. lovens § 4, stk. 2. I stedet gælder §  

 20.
 Stk. 4.  For Ph.D.-studiet gælder alene bekendtgørelsens  

 kapitel 5.
Formålet med eksamen § 2.  Formålet med eksamen er at bedømme, om og i  

 hvilken grad den studerendes kvalifikationer er i overensstemmelse med de mål  

 og krav, som er fastsat for uddannelsen i uddannelsesbekendtgørelsen,  

 studieordningen m.v.
Eksamen giver grundlag for udstedelse af eksamensbevis,  

 jf. § 25, stk. 1.
 Prøveformer, bedømmelse m.v.
§ 3.  Prøveformerne skal tilgodese uddannelsens formål  

 og sikre, at der foretages en individuel bedømmelse af de studerende.  

 Prøverne kan tilrettelægges som individuelle prøver eller gruppeprøver, idet  

 der også her skal ske en individuel bedømmelse.
En enkelt ekstern prøve i  

 uddannelsen kan dog aflægges som gruppeprøve med fælles bedømmelse.
Det  

 fastsættes i studieordningen, hvor mange studerende der kan deltage i  

 gruppeprøven.
For selvstuderende kan prøver og anden bedømmelse  

 tilrettelægges særskilt.
Stk. 2.  Bedømmelsen kan ske på grundlag af Stk. 3.  Uddannelseselementer, hvis indhold og  

 arbejdsform begrunder det, kan helt eller delvis dokumenteres alene ved  

 deltagelse i undervisningen.
Stk. 4.  Det kan i studieordningen fastsættes, at der  

 forud for bedømmelsen af en afhandling m.v., jf. stk. 2, skal afholdes  

 forelæsning om eller mundtligt forsvar for afhandlingen.
Bedømmelsen sker da  

 på grundlag af en samlet vurdering af den skriftlige afhandling og den  

 mundtlige præstation.
 § 4.  Prøverne aflægges på dansk, medmindre prøvens  

 formål er at dokumentere den studerendes færdigheder i et fremmedsprog.
Stk. 2.  Hvis undervisningen i et fag har været meddelt  

 på engelsk, aflægges prøven dog på dette sprog.
Institutionen kan efter  

 ansøgning fra den studerende dispensere herfra, hvis der foreligger  

 usædvanlige forhold.
Stk. 3.  Hvis undervisningen i et fag har været meddelt  

 på et andet fremmedsprog end engelsk, kan prøven dog aflægges på det  

 pågældende sprog, hvis eksaminanden ønsker det, og såfremt eksaminator er  

 villig til at eksaminere på dette sprog.
Det kan pålægges eksaminanderne ved  

 indskrivningen til prøven at give meddelelse om det ønskede eksamenssprog.
Stk. 4.  Udenlandske studerende og danske studerende,  

 som på grund af opvækst og tidligere uddannelse i udlandet ikke behersker det  

 danske sprog, kan, hvor forholdene gør det muligt, få adgang til at aflægge  

 prøven på et fremmedsprog, normalt dog kun på norsk, svensk, engelsk, tysk  

 eller fransk.
Ansøgning indgives til institutionen senest 2 måneder inden  

 prøvens afholdelse.
 Stk. 5.  Stk. 2, 3 og 4 gælder ikke prøver, der  

 forudsætter sproglig fremstilling på dansk.
 § 5.  Prøverne er enten interne eller eksterne.
 Stk. 2.  Ved interne prøver forstås prøver, som bedømmes  

 af eksaminator(erne) eller af eksaminator(erne) og en eller flere censorer,  

 der er udpeget af rektor blandt lærerne på institutionen eller institutioner  

 med samme uddannelse.
 Stk. 3.  Ved eksterne prøver forstås prøver, som  

 bedømmes af eksaminator(erne) og en eller flere censorer, der er beskikket af  

 ministeriet.
Stk. 4.  Mindst 1/3 af en uddannelse skal dokumenteres  

 ved eksterne prøver.
De eksterne prøver skal dække uddannelsens væsentlige  

 områder.
 Stk. 5.  Bedømmelsen af studerendes  

 undervisningsdeltagelse efter § 3, stk. 3, foretages af læreren(ne) ved den  

 pågældende undervisning.
§ 6.  Censorerne skal påse, § 7.  Ved bedømmelsen gives karakterer efter  

 13-skalaen efter de fælles bestemmelser om karaktergivning ved de højere  

 uddannelsesinstitutioner, eller der gives bedømmelsen Bestået/Ikke bestået  

 eller Godkendt/Ikke godkendt.
Hovedopgave/projekt/speciale/afhandling skal  

 bedømmes efter 13-skalaen.
Ved bedømmelse af magisterkonferensspecialet gives  

 Bestået/Ikke bestået.
For undervisningsdeltagelse, jf. § 3, stk. 3, gives  

 bedømmelsen Bestået/Ikke bestået eller Godkendt/Ikke godkendt.
 Stk. 2.  Bedømmelserne Bestået/Ikke bestået eller  

 Godkendt/Ikke godkendt kan højst anvendes ved prøver, der dækker 1/3 af  

 uddannelsen.
 Stk. 3.  Institutionen kan dispensere fra bestemmelsen i  

 stk. 2 i de tilfælde, hvor dele af uddannelsen er gennemført ved en anden  

 dansk eller en udenlandsk videregående uddannelsesinstitution, jf. § 26.
§ 8.  En prøve er bestået, når der er opnået  

 bedømmelsen Bestået, Godkendt eller karakteren 6 eller derover.
Hver prøve  

 bestås for sig.
Beståede prøver m.v., jf. § 3, stk. 2, kan ikke tages om.
Stk. 2.  Det kan bestemmes i studieordningen, at  

 kombinationer af prøver skal bestås samlet.
I så fald skal gennemsnittet af  

 de karakterer, der indgår, være på mindst 6 uden oprunding.
For prøver, der  

 udbydes under lov om åben uddannelse, skal hver prøve dog bestås for sig.
Stk. 3.  Det kan bestemmes i studieordningen, at en  

 prøve kan bestå af flere delprøver.
Er den samlede prøve bestået, kan  

 delprøver med karakteren 5 eller derunder ikke tages om.
 Stk. 4.  Det kan bestemmes i studieordningen, at  

 kombinationer af prøver skal bestås i samme eksamenstermin.
 § 9.  Afholdes en prøve kun en gang årligt, skal der  

 gives en studerende, der har været forhindret i at deltage i en prøve på  

 grund af sygdom, mulighed for at genindstille sig til prøven i samme eller  

 næstfølgende eksamenstermin.
 Stk. 2.  En studerende, der ikke har bestået en prøve i  

 den afsluttende eksamenstermin, skal have mulighed for genindstilling i samme  

 eksamenstermin eller i umiddelbar forlængelse heraf.
§ 10.  Det påhviler institutionen at orientere de  

 studerende om Stk. 2.  Senest ved meddelelsen af tidspunktet for  

 prøvens afholdelse tilkendegiver institutionen, hvilke hjælpemidler den  

 studerende forudsættes at have til rådighed samt eventuelle begrænsninger  

 for, hvilke hjælpemidler der må medbringes.
§ 11.  Institutionen kan for hver enkelt prøve  

 fastsætte en frist, inden for hvilken afmelding skal finde sted.
Såfremt  

 rettidig afmelding ikke foreligger, betragtes prøven som påbegyndt.
Dette  

 gælder dog ikke, hvor den studerende bliver forhindret i at deltage på grund  

 af sygdom, jf. § 9, stk. 1.
 Stk. 2.  Institutionen kan dispensere fra fristen i stk.  

 1, når der foreligger usædvanlige forhold.
 § 12.  Inden udgangen af 2. semester efter studiestart  

 skal den studerende for at kunne fortsætte uddannelsen, indstille sig til  

 den(de) prøve(r), den studerende efter regler fastsat i studieordningen skal  

 deltage i inden udgangen af 2. semester.
§ 13.  For uddannelser, der begynder i  

 efterårssemestret, skal resultatet af det (de) 1. forsøg være meddelt den  

 studerende inden 1. juli.
Såfremt prøven(erne) ikke er bestået, kan den  

 studerende indstille sig til ny(e) prøve(r) i august og resultatet heraf skal  

 være meddelt den studerende inden udgangen af august.
Stk. 2.  For uddannelser, der begynder i  

 forårssemestret, skal resultatet af det (de) 1. forsøg være meddelt den  

 studerende inden 1. februar.
Tidspunktet for placeringen af 2. og eventuelt  

 3. forsøg fastsættes af institutionen, jf. § 14.
 § 14.  Prøverne i henhold til § 12 skal være bestået  

 inden udgangen af 4. semester efter studiestart, for at den studerende kan  

 fortsætte uddannelsen.
 § 15.  Institutionen kan for den enkelte studerende  

 dispensere fra de tidspunkter, der er fastsat for afholdelse af prøven(erne)  

 i §§ 12-14, såfremt det findes begrundet i usædvanlige forhold.
 § 16.  En studerende kan højst 3 gange indstille sig  

 til samme prøve eller anden form for bedømmelse, jf. dog § 14. Institutionen  

 kan tillade indstilling en fjerde gang, hvis det findes begrundet i  

 usædvanlige forhold.
 Stk. 2.  Tredie og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 3, stk. 3, kan forlange at aflægge  

 prøve i stedet.
Tredie og fjerde gang kan den studerende forlange, at der  

 medvirker en censor.
Undervisningsdeltagelse, hvortil der knytter sig  

 praktiske øvelser, kan dog ikke erstattes af en prøve.
 Stk. 4.  En studerendes modtagelse af et tilbud om  

 reeksamination i henhold til § 32, stk. 1, eller § 40, stk. 1, betragtes ikke  

 som en genindstilling.
 § 17.  Bliver bedømmerne opmærksomme på væsentlige  

 mangler ved prøven, skal de straks underrette institutionen herom med  

 indstilling om, hvorledes der kan kompenseres for fejlen.
 Stk. 2.  Efter indstilling fra bedømmerne kan  

 institutionen annullere prøven og foranstalte en ekstraordinær  

 reeksamination.
 § 18.  En studerende, der ved en prøve under opsyn  

 uretmæssigt skaffer sig eller giver en anden studerende hjælp til besvarelse  

 af en skriftlig opgave eller medbringer ikke tilladte hjælpemidler, eller som  

 udgiver en andens arbejde for sit eget, kan af institutionen bortvises fra  

 prøven.
Stk. 2.  Hvis der under en prøve eller ved bedømmelsen  

 af en besvarelse opstår formodning om, at en studerende uretmæssigt har  

 skaffet sig eller ydet hjælp eller har udgivet en andens arbejde for sit  

 eget, indberettes dette til institutionen.
Bliver formodningen bekræftet,  

 træffer institutionen beslutning om eventuel bortvisning fra prøven.
En  

 eventuel karakter for den pågældende prøve bortfalder.
Stk. 3.  Bortvisning fra prøven efter stk. 1 og 2  

 omfatter også resterende prøver i samme eksamenstermin.
Institutionen kan i  

 særlige tilfælde beslutte, at den studerende skal bortvises fra institutionen  

 i et eller flere semestre.
§ 19.  Ved forstyrrende adfærd kan institutionen  

 bortvise den studerende fra prøven.
I mindre alvorlige tilfælde giver  

 institutionen først en advarsel.
 § 20.  På institutioner omfattet af universitetsloven  

 fastsætter institutionen selv regler for disciplinære foranstaltninger i  

 tilfælde af eksamenssnyd, jf. § 18, og forstyrrende adfærd ved eksamen, jf. §  

 19.
 § 21.  Ved afholdelse af prøver, hvor bedømmelsen ikke  

 meddeles eksaminanden umiddelbart efter prøven, fastsætter institutionen en  

 dato, hvor oplysninger om bedømmelsen vil være tilgængelig, jf. dog § 13,  

 stk. 1 og 2.
 Stk. 2.  Datoen meddeles de studerende samtidig med  

 meddelelsen om prøvens afholdelse, enten ved opslag eller på anden måde.
Stk. 3.  Hvis bedømmelsen ikke kan gennemføres til den  

 fastsatte dato, fastsættes en ny dato for offentliggørelsen.
Datoen meddeles  

 de studerende enten ved opslag eller på anden måde.
 § 22.  For hver uddannelse fastsætter institutionen en  

 studieordning, der indeholder regler om:
 uden for de ordinære eksamensterminer.
Stk. 2.  En studieordning kan indeholde hjemmel for  

 institutionen til at dispensere fra de regler i studieordningen, der er  

 fastsat af institutionen, herunder i tilfælde, hvor ændrede prøvevilkår  

 skønnes nødvendige for at ligestille handicappede med andre i  

 prøvesituationen.
Det er en forudsætning, at der med en dispensation ikke  

 sker en sænkning af prøvens niveau.
 § 23.  Institutioner, der udbyder samme uddannelse,  

 kan afholde prøver med opgaver, der er fælles for institutionerne.
 § 24.  Mundtlige prøver, der indgår i eksamen, er  

 offentlige med de begrænsninger, der fastsættes af institutionen.
Stk. 2.  Kun eksaminator(erne) og censor(erne) kan være  

 tilstede under voteringen i mundtlige prøver.
Institutionen kan dog bestemme,  

 at kommende eksaminatorer kan overvære en votering.
 Stk. 3.  Lyd- eller billedoptagelser under eksamen er  

 ikke tilladt, medmindre de indgår som en del af eksamensforløbet.  

 Optagelserne foretages da af institutionen.
 Eksamensbevis m.v.
 § 25.  Institutionen udsteder bevis for gennemført  

 uddannelse.
Stk. 2.  Beviset skal ud over at indeholde oplysninger  

 om indehaverens navn og den udstedende myndighed som minimum angive Stk. 3.  Samlet bevis for en uddannelse, der er  

 gennemført ved flere institutioner, udstedes af den institution, hvor den  

 studerende sidst er indskrevet.
 Stk. 4.  Til studerende, der forlader uddannelsen uden  

 at have gennemført den, udsteder institutionen dokumentation for beståede  

 dele af uddannelsen.
 § 26.  Har en institution godkendt, at  

 gennemførte/beståede uddannelseselementer eller dele heraf, jf. § 3, stk. 2,  

 fra en anden dansk eller en udenlandsk videregående uddannelsesinstitution  

 meritoverføres, overføres bedømmelsen som Bestået eller som karakterer efter  

 13-skalaen, jf. § 7, stk. 1. Forudsætningen for overførsel med karakter efter  

 13-skalaen er, at den pågældende studieenhed bedømmes efter denne skala ved  

 begge uddannelsesinstitutioner, medmindre de involverede institutioner  

 aftaler andet.
§ 27.  Institutionen opbevarer de oplysninger, der er  

 nødvendige for at udstede beviser i mindst 20 år efter eksamens eller prøvens  

 afslutning.
Oplysninger om, hvem der har gennemført de enkelte uddannelser,  

 opbevares i mindst 50 år.
 § 28.  Institutionen har med respekt af den  

 studerendes eventuelle ophavsrettigheder ejendomsretten til de resultater  

 eller produkter, der fremkommer i forbindelse med en prøve, jf. dog stk. 2.
 Stk. 2.  Hvis prøveforløbet inddrager parter uden for  

 institutionen, herunder virksomheder, institutioner m.v., aftales det mellem  

 institutionen, den studerende og tredieparten, i hvilket omfang  

 institutionen, den studerende eller tredieparten under respekt af gældende  

 ophavsretlige regler er berettiget til at anvende de resultater, der  

 fremkommer som et led i prøveforløbet, herunder om eventuelle oplysninger  

 vedrørende trediepartens forhold, der forekommer i opgaveløsningerne, må  

 offentliggøres.
 Klager over eksamen m.v.
 § 29.  Klager over interne og eksterne prøver eller  

 andre bedømmelser, der indgår i eksamen, bortset fra praktikbedømmelser, kan  

 vedrøre:
§ 30.  En klage indgives af den studerende til  

 institutionen.
Klagen skal være skriftlig og begrundet.
Stk. 2.  Klagen skal indgives senest 2 uger efter, at  

 resultatet af prøven/eksamen er bekendtgjort.
Fristen løber dog tidligst fra  

 meddelelsen af datoen for offentliggørelsen, jf. § 21, stk. 2 og 3.
 Stk. 3.  Institutionen kan dispensere fra stk. 2, hvor  

 usædvanlige forhold begrunder det.
 § 31.  Institutionen forelægger hurtigst muligt klagen  

 for den eller de oprindelige bedømmere.
§ 32.  Bedømmeren(rne) kan Stk. 2.  Klagen kan kun afvises, hvis bedømmerne er  

 enige om det.
Stk. 3.  I tilfælde af uenighed med hensyn til, om  

 klagen skal afvises, eller om der skal foretages en ny bedømmelse, foretages  

 ny bedømmelse.
I tilfælde af uenighed med hensyn til, om klagen skal afvises,  

 eller om der skal gives tilbud om reeksamination, tilbydes reeksamination.
 Stk. 4.  Er der uenighed med hensyn til, om der skal  

 foretages en ny bedømmelse eller tilbydes reeksamination, er censors eller -  

 hvis flere censorer medvirker - flertallets mening afgørende.
 § 33.  Foretages en ny bedømmelse på grund af mangler  

 i et eller flere af de forhold, der er nævnt i § 29, skal der gennemføres en  

 ny bedømmelse for alle eksaminander, hvis eksamen lider af den samme mangel.  

 Der kan udpeges nye bedømmere til ombedømmelsen.
Stk. 2.  Gives der tilbud om reeksamination på grund af  

 mangler i et eller flere af de forhold, der er nævnt i § 29, skal tilbudet  

 gives til alle eksaminander, hvis eksamen lider af samme mangel.
Der kan  

 udpeges nye bedømmere til reeksaminationen.
 Stk. 3.  Reeksamination skal finde sted snarest muligt.
 § 34.  Senest 2 uger efter at bedømmeren(ne) har  

 modtaget klagen, skal klagen være færdigbehandlet, og afgørelsen meddelt til  

 institutionen, der hurtigst muligt giver klageren meddelelse om resultatet.
 Stk. 2.  Foreligger der omstændigheder, der umuliggør  

 klagens behandling inden for fristen i stk. 1, skal institutionen hurtigst  

 muligt underrette klageren herom med angivelse af, hvornår klagen forventes  

 færdigbehandlet.
 § 35.  Klagen kan ikke resultere i en lavere karakter  

 end den oprindeligt givne.
Anke § 36.  Bedømmernes afgørelse, jf. § 32, herunder en  

 eventuel ny bedømmelse, kan af klageren indbringes for et ankenævn.
 § 37.  Klageren indgiver anken til institutionen.  

 Anken skal være skriftlig og begrundet.
 Stk. 2.  Anken skal indgives senest 2 uger efter, at  

 klageren er gjort bekendt med bedømmerens(nes) afgørelse.
 Stk. 3.  Institutionen kan dispensere fra stk. 2, hvor  

 usædvanlige forhold begrunder det.
§ 38.  Ankenævnet nedsættes, når der er behov for det,  

 og i øvrigt hurtigst muligt efter indgivelse af en anke.
Der kan nedsættes  

 permanente ankenævn.
 Stk. 2.  Nævnet består af to ministerielt beskikkede  

 censorer, en eksaminationsberettiget lærer og en studerende inden for  

 fagområdet.
 Stk. 3.  Censorformanden udpeger de to censorer samt  

 suppleanter for disse.
 Stk. 4.  Institutionen udpeger den  

 eksaminationsberettigede lærer og den studerende samt suppleanter for disse.
Stk. 5.  Censorformanden udpeger en af censorerne som  

 formand for nævnet.
Censorformanden kan udpege sig selv som formand.
 § 39.  For at ankenævnet er beslutningsdygtigt, skal  

 alle nævnets medlemmer deltage i afgørelsen.
Stk. 2.  Kan der ikke opnås enighed i ankenævnet,  

 træffes afgørelse ved afstemning.
Ved stemmelighed er formandens stemme  

 udslaggivende.
§ 40.  Ankenævnet kan Stk. 2.  Hvis ankenævnet beslutter at drøfte en  

 forhøjelse af karakteren, udtræder den studerende af ankenævnet under den  

 videre behandling heraf.
Stk. 3.  Censorformanden udpeger nye bedømmere.
Mindst  

 en skal være ministerielt beskikket censor.
Stk. 4.  Vedtager ankenævnet forhøjelse af karakteren  

 eller en ny bedømmelse på grund af mangler i et eller flere af de forhold,  

 der er nævnt i § 29, har afgørelsen virkning for alle eksaminander, hvis  

 eksamen lider af samme mangel.
Tilsvarende gælder, hvor ankenævnet tilbyder  

 reeksamination på grund af væsentlige mangler i et eller flere af de forhold,  

 der er nævnt i § 29.
 § 41.  Ankenævnets afgørelse kan ikke indbringes for  

 anden administrativ myndighed, jf. dog § 46, stk. 1.
 § 42.  Ankenævnets afgørelse meddeles institutionen  

 ved vintereksamen senest 2 måneder og ved sommereksamen senest 3 måneder,  

 efter at anken er indgivet.
 Stk. 2.  Kan anken ikke behandles inden for denne frist,  

 skal institutionen hurtigst muligt underrette klageren herom med angivelse af  

 begrundelsen herfor og oplysning om, hvornår anken forventes færdigbehandlet.
 § 43.  Institutionen giver hurtigst muligt klageren  

 meddelelse om afgørelsen.
 Stk. 2.  Ny bedømmelse og reeksamination skal finde sted  

 snarest muligt.
 § 44.  Anken kan ikke resultere i en lavere karakter  

 end den, bedømmerne har givet i medfør af § 32, jf. § 35.
Andre bestemmelster § 45.  Den studerende kan fortsætte uddannelsen under  

 klage- eller ankesagens behandling, medmindre andet er fastsat i  

 bekendtgørelse eller studieordning.
 § 46.  Klage over afgørelser, som er truffet i medfør  

 af § 32 eller § 40, kan indbringes for institutionen, hvis klagen vedrører  

 retlige spørgsmål.
 Stk. 2.  Klagen indgives til institutionen senest 2 uger  

 efter, at afgørelsen er meddelt den pågældende.
 Stk. 3.  Institutionens afgørelse kan indbringes for  

 Undervisningsministeriet, jf. § 48.
Dispensation § 47.  Ministeriet kan dispensere fra bekendtgørelsen,  

 når det findes begrundet i usædvanlige forhold bortset fra de tilfælde, hvor  

 dispensationskompetencen er tillagt institutionen, jf. § 4, stk. 2, § 7, stk.  

 3, § 11, stk. 2, § 15, § 16, stk. 1, § 30, stk. 3, og § 37, stk. 3.
Klager over institutionens afgørelser § 48.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 Ikrafttræden m.v.
 § 49.  Bekendtgørelsen træder i kraft den 1. september  

 1995.
 Stk. 2.  Følgende regler ophæves:
 Stk. 3.  I bekendtgørelse nr. 261 af 15. april 1992 om  

 uddannelse af lærere til folkeskolen affattes § 20, stk. 2, nr. 6, litra c  

 således: »c) gennemførelse af eksamen og prøver, herunder syge- og  

 omprøver«.
 Stk. 4.  I bekendtgørelse nr. 457 af 15. juni 1992 om  

 uddannelse af pædagoger udgår i § 25, stk. 2, nr. 10, litra c »og om  

 eventuelle uregelmæssigheder ved prøver og sanktioner i denne  

 forbindelse«.
 Stk. 5.  Studerende, der efter bekendtgørelse nr. 1217  

 af 30. december 1993 om en 1. årsprøve har indstillet sig til 1. årsprøven  

 sommeren 1995 uden at bestå denne, skal senest have bestået prøven ved  

 udgangen af 2. studieår.
