(Til alle amtsråd) 1. Denne cirkulæreskrivelse omfatter ordninger,  

 hvorefter tjenestemænd ved amtskommunale enkeltfagskurser, bortset fra  

 adjunkter og lektorer, ud over tjenesten ved disse påtager sig beskæftigelse  

 ved amtscentraler for undervisningsmidler.
 2. Kombinationsbeskæftigelse ved en amtscentral  

 fastlægges efter drøftelse mellem vedkommende amtskommune og tjenestemanden.  

 Er amtskommunen en anden end tjenestemandens ansættelseskommune, inddrages  

 denne i drøftelserne.
3. Ved fastlæggelsen af kombinationsbeskæftigelser  

 efter punkt 2, fastsættes det antal timer, i hvilken tjenestemanden skal være  

 til rådighed for amtscentralen.
Timetallet fastsættes under hensyntagen til,  

 at virksomheden ved amtscentralen er undergivet de tjenestetidsregler, der er  

 gældende for administrativt personale.
 4. Det efter punkt 3 fastsatte - til løntimetal  

 omregnede tjenestetimetal - indregnes i tjenestemandens pligtige timetal.
 5. I kommuner - som har påtaget sig at løse en  

 væsentlig del af amtscentralens opgaver - kan der til varetagelse af  

 opgaverne i den dertil indrettede institution (ofte benævnt Pædagogisk  

 Central), etableres kombinationsbeskæftigelse ved aftale mellem kommunen, den  

 myndighed ved hvilken tjenestemanden er ansat, og tjenestemanden efter de i  

 denne cirkulæreskrivelse fastsatte regler.
 6. Ved kombinationsbeskæftigelse gælder de regler om  

 særlige tillæg, som er fastsat for folkeskolens tjenestemænd, jfr. aftale af  

 28. april 1978 om kombinationsbeskæftigelse for folkeskolens tjenestemænd ved  

 amtscentraler for undervisningsmidler.
 7. For beskæftigelsen gælder i øvrigt de regler, der  

 er fastsat i undervisningsministeriets cirkulære af 15. december 1980 om  

 kombinationsbeskæftigelse for tjenestemænd ved amtskommunale  

 enkeltfagskurser, bortset fra adjunkter og lektorer.
 8. Cirkulæreskrivelsen har virkning fra 1. august  

 1981.
 P.m.v.
 e.b.
