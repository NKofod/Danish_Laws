Bekendtgørelse  

 om bekæmpelse af kæmpebjørneklo I medfør af § 10, stk.  

 2 og 3, §§ 12-14, § 16 stk. 2 og 3, og § 18, stk. 2, i lov nr. 434 af 9. juni  

 2004 om drift af landbrugsjorder og efter bemyndigelse fastsættes:
 § 1.  

  

 Amtsrådet og kommunalbestyrelsen kan i henhold til en endelig og vedtaget  

 offentliggjort indsatsplan pålægge ejere af arealer, hvorpå der forefindes  

 kæmpebjørneklo, at bekæmpe planten.
 Stk. 2.  

  

 Har amtsrådet eller  

 kommunalbestyrelsen offentliggjort en endelig vedtaget indsatsplan, har ejere  

 af  

 de i stk. 1 nævnte arealer pligt til at foretage en effektiv bekæmpelse af  

 planten i overensstemmelse med indsatsplanen.
 Stk. 3.  

  

 Pligten til at foretage  

 bekæmpelse i overensstemmelse med indsatsplanen gælder også for offentlige  

 myndigheder.
 § 2.  

  

 Udarbejder amtsrådet eller kommunalbestyrelsen en indsatsplan, skal denne  

 indeholde følgende:
 1)  

 	  

 Angivelse af indsatsområdet, indtegnet på Kort- og  

 Matrikelstyrelsens kort i målforholdet 1:25.000.
 2)  

 	  

 Angivelse af en eller flere frister, indenfor hvilken bekæmpelse  

 hvert år skal have fundet sted.
3)  

 	  

 Beskrivelse af krav til resultatet af bekæmpelsen, samt vejledning  

 i hvilke bekæmpelsesmetoder der hensigtsmæssigt kan anvendes.
Hensynet til  

 det  

 omgivende miljø ved valg af bekæmpelsesmetode skal fremgå af vejledningen.
 4)  

 	  

 Angivelse af tidspunkt for amtsrådets eller kommunalbestyrelsens evaluering  

 af indsatsplanen.
 § 3.  

  

 Amtsrådet eller kommunalbestyrelsen skal inddrage den eller de lokale  

 landbrugsorganisationer, Danmarks Naturfredningsforening, Friluftsrådet og  

 Dansk Skovforening ved udarbejdelsen af forslag til indsatsplan, men kan også  

 inddrage andre organisationer.
§ 4.  

  

 Forslag til indsatsplan offentliggøres efter amtsrådets eller  

 kommunalbestyrelsens  

 vedtagelse.
Ved offentliggørelsen skal der oplyses om fristen efter stk. 2.
 Stk. 2.  

  

 Amtsrådet eller  

 kommunalbestyrelsen fastsætter en frist på mindst 8 uger for fremsættelse af  

 indsigelser m.v. mod forslaget til indsatsplan.
Stk. 3.  

  

 Samtidig med offentliggørelse af forslag til indsatsplan  

 skal amtsrådet eller kommunalbestyrelsen give skriftlig underretning herom  

 til  

 ejere af arealer inden for indsatsområdet samt til hovedorganisationerne for  

 de  

 i § 3, nævnte organisationer.
Underretningen skal indeholde oplysninger om  

 fristen efter stk. 2.
 Stk. 4.  

  

 Amtsrådet og kommunalbestyrelsen  

 har en gensidig forpligtelse til at underrette hinanden om henholdsvis  

 amtsrådets og kommunalbestyrelsens forslag til indsatsplan.
 § 5.  

  

 Efter udløbet af fristen efter § 4, stk. 2, kan amtsrådet eller  

 kommunalbestyrelsen vedtage og offentliggøre indsatsplanen endeligt.
Stk. 2.  

  

 I forbindelse med den  

 endelige vedtagelse af planen kan der foretages ændring af den  

 offentliggjorte  

 indsatsplan.
Berører ændringen på væsentlig måde andre myndigheder eller  

 borgere end dem, der ved indsigelse har foranlediget ændringen, kan  

 vedtagelsen  

 af planen ikke ske, før de pågældende har fået lejlighed til at udtale sig.
 § 6.  

  

 Amtsrådet eller kommunalbestyrelsen foretager kontrol for at sikre  

 overholdelse  

 af indsatsplanen og påbud udstedt i medfør af § 7.
 Stk. 2.  

  

 Amtsrådet eller  

 kommunalbestyrelsen har til enhver tid mod behørig legitimation adgang til  

 arealer omfattet af en indsatsplan udarbejdet af de pågældende myndigheder  

 med  

 henblik på gennemførelse af kontrol som nævnt i stk. 1.
§ 7.  

  

 Såfremt indsatsplanens bestemmelser om bekæmpelse af kæmpebjørneklo ikke  

 overholdes, kan amtsrådet eller kommunalbestyrelsen påbyde den pågældende  

 ejer at  

 foretage bekæmpelsen.
Ejeren skal gives en frist på ikke under 1 uge til at  

 foretage bekæmpelse.
 Stk. 2.  

  

 Amtsrådet eller  

 kommunalbestyrelsen orienterer ved samtidig fremsendelse til  

 hovedorganisationerne  

 for Dansk Landbrug, Danmarks Naturfredningsforening og Friluftsrådet om  

 meddelte påbud.
§ 8.  

  

 Efterkommes påbud meddelt i medfør af § 7 ikke, kan amtsrådet eller  

 kommunalbestyrelsen  

 foretage bekæmpelsen.
Ejeren skal skriftligt orienteres om tidspunktet for  

 amtsrådets eller kommunalbestyrelsens foretagelse af bekæmpelsen.
 Stk. 2.  

  

 Når amtsrådet eller  

 kommunalbestyrelsen foretager bekæmpelse på privat grund, skal der tages  

 størst  

 muligt hensyn til landbrugsdriften i indsatsområdet som berøres af  

 bekæmpelsen,  

 herunder skal det sikres, at den valgte bekæmpelsesmetode ikke er til skade  

 for  

 økologiske bedrifter, samt at der ved valg af bekæmpelsesmetode, tages størst  

 muligt hensyn til det omgivende miljø.
 § 9.  

  

 Amtsrådets og kommunalbestyrelsens afgørelser efter denne bekendtgørelse kan  

 påklages til Plantedirektoratet.
 Stk. 2.  

  

 Dansk Landbrug,  

 Danmarks Naturfredningsforening og Friluftsrådet kan ved deres  

 hovedorganisationer  

 påklage følgende til Plantedirektoratet:
 1)  

 	  

 Indsatsplanes overensstemmelse med de i § 2 angivne  

 indholdsmæssige krav.
 2)  

 	  

 Påbud meddelt af amtsrådet eller kommunalbestyrelsen i medfør af §  

 7.
Stk. 3.  

  

 Klage indgives til  

 amtsrådet eller kommunalbestyrelsen og videresendes med amtsrådets eller  

 kommunalbestyrelsens  

 bemærkninger til Plantedirektoratet.
Ved fremsendelse skal kopi af  

 indsatsplanen vedlægges.
Klage skal indgives inden fire uger fra datoen for  

 modtagelse  

 af afgørelsen eller inden fire uger fra den i § 5, stk. 1, nævnte endelige  

 vedtagelse af indsatsplanen.
 Stk. 4.  

  

 Plantedirektoratets  

 afgørelser kan ikke indbringes for anden administrativ myndighed.
 § 10.  

  

 I Københavns og Frederiksberg Kommuner og Bornholms Regionskommune  

 varetages opgaver, der i denne bekendtgørelse er tillagt et amtsråd, af  

 Københavns og Frederiksberg Kommunalbestyrelser og Bornholms Regionsråd, jf.  

 §  

 17 i lov om drift af landbrugsjorder.
 § 11.  

  

 Bekendtgørelsen træder i kraft den 4. september 2004.
