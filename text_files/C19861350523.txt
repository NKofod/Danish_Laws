62.2.1 Anmeldelse af kartoffelcystenematoder Ved avlskontrol I forbindelse med avlskontrol af kartofler og planter skal der udtages  

 jordprøver til undersøgelse for forekomst af nematoder.
 Ved eksport m.m.
 I forbindelse med eksport af uvaskede rodgrønsager og spisekartofler eller  

 ved særlige undersøgelser skal der udtages jordprøver af den medfølgende jord  

 til undersøgelse for forekomst af nematoder.
Ved kontrolarbejder i kartoffelmarker Under tilsynets kontrolarbejde kan der observeres visuelle symptomer på  

 angreb af kartoffelcystenematoder.
I tvivlstilfælde udtages jordprøve til  

 påvisning af forekomsten.
Ved anmeldelse Tilsynet kan modtage direkte anmeldelse af fund af kartoffelnematoder jf.  

 § 4 i bekendtgørelsen.
I tvivlstilfælde udtages jordprøve til påvisning af  

 forekomsten.
62.2.2 Jordprøver Resultatet af en jordprøveudtagning til undersøgelse for  

 kartoffelcystenematoder er mere afhængig af den omhu, der udvises ved  

 prøveudtagningen, end af antallet af prøver, der udtages pr. arealenhed.
 Følgende forhold skal iagttages ved jordprøveudtagningen:
 - Jordbor og tragt skal være helt rene for jord, så man ikke slæber  

 eventuelle cyster fra en tidligere jordprøve med i den nye jordprøve.
 - Før jordboret stikkes i jorden, fjerner man med støvlen de øverst cm  

 jord.
- Der udtages 50 stik pr. prøvepose pr. arealenhed.
Stikkene udtages med  

 »strøget mål«, d.v.s. der må ikke være top på jordborets blad.
- Vær påpasselig med at der ikke kommer for store sten med i prøven.
De  

 kan ødelægge laboratoriets undersøgelsesudstyr.
- De 50 stik pr. prøve fordeles ligeligt på arealet.
Under udtagningen  

 følges agerretningen i stedet for at gå på tværs af agrene.
- Ved udtagning af 1 prøve pr. ha repræsenterer hvert stik således 200  

 kvadratmeter.
Der udtages følgende prøver pr. arealenhed: prøve/ha Avlskontrol, læggekartofler 1 Verificering når cyste er fundet 3 Dispensation 3 Planteskole (nye arealer) 3 Andre frilandskulturer 1 - Der udtages 3 prøver pr. ha, når der evt. skal gives dispensation (se  

 62.2.5).
Jordprøven indsendes sammen med formular 77 til laboratoriet.
Den blå kopi  

 sendes til distriktskontoret. (Se mediediagram foran i kapitlet) Hvis resultatet af jordprøveundersøgelsen går forud for andre jordprøver  

 (fx. ved eksport), mærkes både form. 77 og kassen, hvori jordprøven ligger,  

 med HASTER .
62.2.3 Registrering af nematodlokaliteter I forbindelse med anmeldelsen udfyldes formular 78: »Rapport angående  

 konstateret eller formodet kartoffelnematodlokalitet«.
Samtlige  

 matrikelnumre samt ejerlav og sogn påføres formularen (kontakt evt.  

 ejendomsskattekontoret for nøjagtige oplysninger). Der tegnes en skitse af  

 den inficerede ejendom (se eksempel i bilag 1). Drives ejendommen i samdrift  

 med en eller flere andre jordbrugsejendomme bilægges sagen tillige skitser af  

 disse mærket »Samdriftsejendom«.
Det inficerede areal mærkeres med  

 rød indramning.
Prøveresultatet (smittestyrken) angives som en rød brøk, hvor  

 tælleren er »fulde« cyster og nævneren tomme cyster.
 Form. 78 samt skitser indsendes til hovedkontoret, der udsender  

 forbudsskrivelse til ejer og evt. bruger af lokaliteten (se afsnit 62.3.2.).
62.2.4 Patotypebestemmelse Ved registreringen eller umiddelbart straks derefter udtages på  

 erhvervslokaliteterne en 4 kg jordprøve til patotypebestemmelse.
Prøven indsendes til tilsynets laboratorium ledsaget af form. 77 tydelig  

 mærket: »PATOPRØVE«.
Læg aldrig mærkesedlen direkte ned i posen med  

 jord, - den bliver ædt af mikroorganismerne i jorden! Viser patoprøven det ringeste tegn på resistensbrydning, udtages en ny  

 prøve til avanceret patotypebestemmelse.
62.2.5 Dispensation fra forbudsskrivelser Distriktet modtager kopi af forbudsskrivelserne, der udsendes fra  

 hovedkontoret (se under 62.3.2).
Distriktet kan give dispensation fra de i forbudsskrivelserne fastsatte  

 bestemmelser efter følgende retningslinier, når ejendommen forinden  

 undersøges ved systematisk jordprøveudtagning med 3 prøver pr. ha.
Kopi af  

 dispensationen sendes til hovedkontoret.
62.2.5.1 Generel dispensation for brugsavl Der meddeles for nærmere angivne arealer tilladelse til dyrkning af  

 ikke-resistente kartoffelsorter i et 4-årigt sædskifte på betingelse af, at  

 kartoffelarealerne hver anden gang skal dyrkes med resistent sort, og  

 nedkuling kun foretages på dyrkningsstedet.
 Bilag 2 er eksempel på dispensationsskrivelse for brugsavlen.
 En anden form for generel dispensation, hvor det totale forbud ændres til  

 partielt forbud, meddeles af hovedkontoret mod besked til distriktet.
62.2.5.1 Tidsbegrænset dispensation for brugsavl Der meddeles dispensation for totalt forbud mod dyrkning af  

 ikke-nematodresistente kartoffelsorter for et givet areal, gældende for den  

 kommende vækstsæson.
 Bilag 3 er eksempel på tidsbegrænset dispensationsskrivelse for brugsavl.
62.2.5.3 Generel dispensation for fremavl Betingelser for, at der kan gives dispensation for fremavl af kartofler på  

 ejendomme, hvor der er konstateret kartoffelnematoder:
at der foreligger en skriftlig ansøgning, at hele ejendommen er systematisk undersøgt med mindst 3 jordprøver pr.  

 ha, at det er et begrænset angreb, hvor et eller højst to områder på  

 ejendommen har svag infektion (ikke over 5 fulde cyster og ikke over 10% af  

 det dyrkede areal), at de smittede arealer er velafgrænsede, skærmet af levende hegn,  

 vandløb, veje, banelinier eller på anden måde fikseret, at smittestedet (-erne) neutraliseres enten ved kemisk behandling eller  

 ved tilplantning eller udlæg til varigt græsleje (i de to sidstnævnte  

 tilfælde bør der etableres en hurtigtvoksende randbeplantning).
Distriktet meddeler dispensationen på tilsvarende vis som ved generel  

 dispensation for brugsavl 62.2.4.1 med kopi til hovedkontoret Bilag 4 er eksempel på dispensationsskrivelse for fremavlen.
62.2.5.4 Tidsbegrænset dispensation for fremavl Der kan gives dispensation for en enkelt fremavlsafgrøde gældende for et  

 enkelt år således fx. forud for en vækstsæson, når det eller de udpegede  

 arealer opfylder kravene i betingelserne som anført under 62.2.4.3, men  

 ejendommen som helhed ikke opfylder betingelserne.
 Bilag 5 er eksempel på tidsbegrænset dispensationsskrivelse, der gives  

 forud for fremavl.
Alle dispensationsskrivelser sendes i kopi til hovedkontoret.
Det er  

 vigtigt, at det klart fremgår af skrivelserne, om det drejer sig om fremavl  

 eller brugsavl.
62.2.6 Inspektion af kartoffelnematodlokaliteter Erhvervslokaliteter inspiceres regelmæssigt og helst hver år.
Man  

 kontrollerer herunder følgende:
at eventuelle kartofler, dyrket på ejendommen, er resistent sort, at sædskiftet på 3 kartoffelfrie år overholdes, at udsæden er indkøbt i overensstemmelse med bestemmelserne, at der ikke forkommer gengroede kartofler på ejendommen.
 Form. 82 udfyldes i forbindelse med inspektionen og indsendes ved  

 vækstsæsonens afslutning til hovedkontoret.
62.2.7 Indberetning I tilfælde af at der konstateres overtrædelser af påbuddene i  

 forbudsskrivelserne udfyldes form. 82 og indsendes som bilag til en særskilt  

 indberetning til hovedkontoret.
62.2.8 Politirapport Distriktet modtager kopi af politirapporten og kommenterer denne, samt  

 indstiller til hovedkontoret, hvad der videre bør ske i sagen.
Samtidig  

 meddeler man, hvem der skal føres som vidne hvis sagen kommer for retten.
62.2.9 Vidneførsel i retten Vidnet indkaldes skriftligt til retten, og udeblivelse kan medføre bøde,  

 erstatningsansvar og evt. tvangsafhentning.
Vidnet medbringer hele sagen og  

 taler under vidneansvar.
Ved vidneafgivelsen har vidnet lov til at støtte sig  

 til notater.
Herunder er det vigtigt over for dommeren at kunne fremlægge en  

 kortskitse, dateret med sidste inspektionsdato.
62.2.10 Frigivelse af nematodlokalitet (bioprøve) Når særlig behandling eller lang tids løb har gjort det sandsynligt, at  

 smitten er borte, udtager distriktet på det sted man kender som den kraftigst  

 smittede plet, en såkaldt bioprøve på 4 kg jord alternativt 3 prøver pr. ha  

 og inspektion efter første kartoffelafgrød.
Ud af denne jord, som blandes,  

 udtages en normalprøve til almindelig analyse.
Viser denne prøve ikke indhold  

 af levende nematoder, dyrkes resten af prøven som egentlig bioprøve i  

 laboratoriet.
Prøven indsendes til tilsynets laboratorimum ledsaget af form. 77 tydeligt  

 mærket »BIOPRØVE«.
Læg aldrig mærkesedlen ned i posen med jord, -  

 den bliver ædt af mikroorganismerne i jorden! Findes bioprøven fri for levende nematoder frigives lokaliteten med  

 skrivelse fra hovedkontoret (bilag 12).
