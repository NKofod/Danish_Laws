Fremsat den 17. november 2006 af  

 Birthe Skaarup (DF), Kristian Thulesen Dahl (DF),  

 Pia Kjærsgaard (DF), Pia Kristensen (DF),  

 Karin Nødgaard (DF),  

 Tina Pedersen (DF) og Peter Skaarup (DF) Forslag til folketingsbeslutning om  

 at iværksætte et analysearbejde om etablering af børnehospitaler i  

  

 sygehusregionerne Folketinget pålægger regeringen at nedsætte en arbejdsgruppe,  

 der skal belyse mulighederne for at etablere højt specialiserede  

 børnehospitaler i de fem sygehusregioner.
I arbejdsgruppen skal der også  

 indgå  

 eksperter, som ikke er en del af centraladministrationen.
Arbejdsgruppen skal redegøre for fordele og ulemper ved at samle  

 den sundhedsfaglige ekspertise inden for behandling af børn og sygdomme hos  

 børn på et antal børnehospitaler.
Analysearbejdet skal munde ud i  

 anbefalinger  

 og indstillinger til regeringen og Folketinget.
 Arbejdsgruppens rapport fremlægges for Folketinget inden den 1.  

 juni 2008.
Bemærkninger til forslaget Baggrund for forslaget Der er mange gode grunde til, at Folketinget bør tage initiativ  

 til at give behandlingen af børn og sygdomme hos børn et kraftigt løft.
Læger og andre sundhedsfaglige medarbejdere fortæller, at de  

 fysiske rammer omkring behandlingen af børn i dag er helt utilstrækkelige.  

 Oftest er børneafdelinger placeret i utidssvarende hospitalsbyggeri, som ofte  

 er  

 nødtørftigt ombyggede afdelinger for voksne.
Nogle steder benytter man  

 ombyggede  

 tosengsstuer, der ikke er beregnede til at rumme senge til børn og  

 overnatningsmulighed for forældre.
Eksperterne fortæller også, at den faglige  

 kvalitet i behandlingen af børn kan blive langt bedre end i dag, hvis man  

 samler viden og faglighed i mere tidssvarende enheder.
Flere steder har man  

 ikke de faciliteter til leg og beskæftigelse, som man måtte forvente.
Men  

 vigtigst er, at man kan opnå en lang række fordele ved at samle indsatsen i  

 tidssvarende enheder.
Der kan opnås øget specialisering og faglige gevinster  

 f.eks. inden for kirurgi, diagnostik, bedøvelse og smertebehandling.
Ved forberedelsen af strukturreformen har regeringen som sin  

 ambition gentagne gange peget på, at det danske sygehusvæsen skal være et  

 sygehusvæsen i verdensklasse.
Det er en ambitiøs målsætning, og hvis  

 ambitionen  

 skal blive til virkelighed, er det i alt fald meget presserende, at  

 regeringen  

 og Folketinget nu tager fat på en række af de områder inden for  

 sygehusvæsenet,  

 der trænger mest til en opgradering.
Behandlingen af børn og børns sygdomme ser ud til at være et af  

 de områder, hvor der er behov for konkrete handleplaner.
Det er forkert at  

 betragte syge børn blot som små syge voksne.
Børn har nogle særlige behov, og  

 syge børn behøver ganske særlige hensyn og særlig omsorg.
Det er efter Dansk  

 Folkepartis opfattelse uklogt at udsætte beslutninger på dette område, indtil  

 der engang er fastlagt samlede sygehusplaner for alle regionerne.
Det vil  

 være  

 langt mere fornuftigt at tage konstruktivt fat på at få dette særlige område  

 belyst allerede nu, sådan at regering og regioner kan tage hensyn til de  

 beslutninger, Folketinget eventuelt måtte træffe på grundlag af et  

 udredningsarbejde.
Status i Danmark  og erfaringer fra udlandet I Danmark har vi i dag i alt 19 børneafdelinger på forskellige  

 sygehuse, bl.a. 6 forskellige i hovedstadsregionen.
Historisk set har Danmark  

 haft særlige børnehospitaler, bl.a.
Dronning Louises Børnehospital på  

 Østerbro  

 i København, der lukkede i 1971, og Fuglebakkens Børnehospital på  

 Frederiksberg, der lukkede i 1987. Børnehospitalerne blev gradvis integreret  

 som børneafdelinger i større sygehuse i takt med disses specialisering.
Men  

 situationen er anderledes i dag.
Mange af børneafdelingerne har ikke plads,  

 udstyr og faciliteter til en optimal behandling endsige tilstrækkelige  

 muligheder for vidensudveksling, forskning eller børnevenligt miljø og  

 indretning.
Derfor kan der være fornuft i  ligesom i udlandet  at  

 oprette nye  

 børnehospitaler.
Forskning i børnesygdomme er nødvendigt for  

 varigt at forbedre forholdene for syge børn.
Danmark råder over  

 forskningscentre  

 på internationalt niveau inden for børnesygdomme, f.eks. reproduktion,  

 diabetes  

 og børneastma.
Ved at samle disse inden for et børnehospital sikres det, at  

 børnelægers viden og uddannelse holdes ajour.
Samtidig styrkes forskningen  

 gennem bedre mulighed for adgang til patienter og bedre rekruttering af unge  

 læger til forskning.
Det skal også holdes for øje, at der  med ca. 65.000 fødsler  

 om året her i landet  fortsat vil være et højt antal børn i alderen  

 0-15 år.  

 Der er i flere år sket en stigning i antallet af for tidligt fødte børn.  

 Samtidig er der en tidligere og hyppigere erkendelse af forskellige  

 børnesygdomme og en mere udviklet viden, som sætter lægerne i stand til at  

 behandle flere sygdomme hos børn.
Endelig må nævnes livsstilssygdomme, der  

 præger  

 den vestlige verden, herunder også børn, i form af f.eks. astma, allergi,  

 fedme  

 og diabetes.
Aldersgruppen for børnehospitaler skal være 0-18 år.
Dermed  

 hører også den vanskelige, men væsentlige gruppe af teenagere med i  

 patientgruppen.
Teenagealderen er ofte forbundet med forværring inden for de  

 fleste sygdomskategorier, bl.a. fordi teenagere kan have svært ved at opfatte  

 sig selv som syge og anderledes, men også på grund af den særlige fysiologi.  

 Teenagere er hverken store børn eller små voksne.
Det kan derfor være  

 uheldigt,  

 at børnene typisk flytter fra børnelæge til voksenlæge, når de fylder 15 år.  

 Behovene for omsorg og opfølgning er markant  

 forskellige i sådanne behandlingsregimer.
I flere lande har der i  

 de senere år været tendens til at etablere særlige børnehospitaler.
Helt  

 moderne børnehospitaler er etableret bl.a. i USA, Canada, England, Tyskland,  

 Frankrig, Holland og Belgien.
I Sverige er der inden for få år etableret tre  

 børnehospitaler, nemlig i Stockholm, Göteborg og Lund.
Astrid Lindgrens  

 Barnsjukhus i Stockholm er  ligesom det kendte McMaster børnehospital i  

 Canada  

  placeret i umiddelbar forbindelse med et eksisterende  

 universitetssygehus,  

 men med en selvstændig profil.
Andre steder drives børnehospitaler som helt  

 selvstændige enheder.
Det er et fælles træk ved moderne udenlandske  

 børnehospitaler,  

 at man her har samlet en lang række pædiatriske fagområder.
Forhold, der taler for etablering af  

 børnehospitaler Et børnehospital er et hospital, som er indrettet efter  

 børnenes og familiernes behov.
Det betyder, at der ud over de kliniske  

 funktioner er tværgående funktioner og tilbud, som tilpasses de syge børn og  

 deres forældre, uanset hvilken sygdom barnet har.
Der er flere fordele forbundet med at etablere særlige  

 børnehospitaler.
Forskellige faglige eksperter har beskæftiget sig med dette  

 emne  

1) .  

 Blandt de mest oplagte fordele kan følgende nævnes:
  

 	  

 Forbedret  

 faglig kvalitet i diagnostik, behandling og pleje.
Børnelæger,  

 børnesygeplejersker og øvrige sundhedsfaglige medarbejdere kan bedre trække  

 på  

 hinandens ressourcer på et børnehospital, hvor alle er optaget af at sikre  

 børn  

 den bedst mulige sundhed, behandling og livskvalitet.
  

 	  

 Bedre  

 muligheder for at forske og udvikle inden for områder, der ellers er  

 vanskelige  

 at udvikle på grund af et beskedent antal patienter.
Inden for flere  

 pædiatriske ekspertområder vil Danmark kunne få mulighed for at fremme  

 forskningen i international målestok.
Også kendskabet til og forskningen i  

 almindelige  

 sygdomme hos børn vil kunne udbygges.
   

 	  

 Ved  

 at samle behandlingen af syge børn på færre, men bedre enheder, kan man opnå  

 mere patientsikkerhed, forenkling af visitation og optimal udnyttelse af ny  

 og  

 kostbar teknologi.
   

 	  

 Tværgående  

 funktioner kan udbygges inden for rammerne af et børnehospital, f.eks.  

 ernæringsenhed,  

 smerteenhed, fysioterapi, ergoterapi, psykologer, socialrådgivere,  

 talepædagoger, undervisning m.v.
På et børnehospital skal der være mulighed for både leg,  

 afslapning, underholdning og indlæring, f.eks. legerum, sanserum, eventyrrum,  

 computerrum, rum indrettet med et legehospital, børnebibliotek, skole og  

 opholdsrum  

 for teenagere.
Hvis standarden skal stå mål med, hvad der i dag er  

 almindeligt  

 i udlandet, skal der også inden for børnehospitalets rammer være  

 overnatnings-,  

 opholds- og forplejningsmuligheder for familierne, så de kan være nær deres  

 syge børn og have samvær med andre forældre i lignende situationer.
Det kan i et udredningsarbejde undersøges, om børnehospitalerne  

 bedst placeres i tilknytning til allerede eksisterende sygehusbyggeri eller  

 uafhængigt heraf.
Af hensyn til forskning, videnudveksling og udnyttelse af  

 klinisk-kemiske og mikrobiologiske afdelinger m.v. taler meget for, at der  

 oprettes børnehospitaler i tilknytning til eksisterende universitetssygehuse,  

 sådan som det er tilfældet med H.
C.
Andersen Børnehospitalet ved Odense  

 Universitetshospital.
Men andre muligheder kan også undersøges, og f.eks. bør  

 de omfattende erfaringer fra børneafdelingen på Amtssygehuset i Glostrup  

 inddrages.
Udredningsarbejdet kan også inddrage, hvilke afstandsmæssige  

 ulemper der kan forekomme ved at samle behandlingen af børn på et eller nogle  

 få børnehospitaler.
I Hovedstadsområdet frembyder det formentlig ikke større  

 afstandsmæssige problemer at samle de nuværende seks afdelinger i et eller to  

 børnehospitaler, men overalt i landet bør der selvfølgelig lægges vægt på, at  

 der ved indlæggelsen ikke opstår urimelige afstande mellem hjem og  

 behandlingssted.
Der bør derfor også i et udredningsarbejde indgå  

 overvejelser  

 om, hvordan man bedst varetager hensynet til, at behandling kan ske så nær  

 hjemmet og familien som muligt.
Økonomiske konsekvenser af  

 beslutningsforslaget Vedtagelse af beslutningsforslaget vil medføre udgifter til  

 gennemførelse af udredningsarbejdet.
Den foreslåede udredning skal give  

 Folketinget og regeringen mulighed for at træffe velfunderede beslutninger om  

 den  

 fremtidige behandling af børns sygdomme, hvilket i sig selv ikke behøver at  

 få  

 økonomiske konsekvenser for det offentlige.
Generelt må det dog antages, at  

 optimal sygdomsbehandling er mere økonomisk og også fører til bedre  

 behandlingsresultater end behandling, der foregår i utidssvarende lokaler og  

 til dels uden de mest moderne faciliteter.
Skriftlig fremsættelse Birthe Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at iværksætte et analysearbejde om etablering af  

 børnehospitaler i sygehusregionerne.
(Beslutningsforslag nr.
B 40).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 Emnet er  

 behandlet bl.a. af Karsten Hjelt i kronikken »København trænger til et  

 børnehospital« i Berlingske Tidende den 31. maj 2005 og af Karen Vitting  

 Andersen, Birgit Peitersen, Sten Petersen og Arne Høst i artiklen »Pædiatri«,  

 Ugeskrift for Læger, 2006, nr. 15-16, side 1541-1543. Se desuden journalist  

 Jens Christian Andersen, »Børn får bedre behandling på et børnehospital«,  

 Ugeskrift for Læger, 2005, nr. 25, side 2802-2803, og »Kampen om et  

 børnehospital«, tillæg til Ugeskrift for Læger, 2006, nr. 15-16, side 168.
