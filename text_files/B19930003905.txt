 I medfør af § 210 c, stk. 2, i lov om forsikringsvirksomhed, jf.
 lovbekendtgørelse nr. 511 af 16. juni 1992, fastsættes:
 § 1.  Med henblik på at udligne udgifterne ved  

 regulering af løbende ydelser i henhold til lov om forsikring mod følger af  

 arbejdsskade oprettes en fællesordning (pool) for løntalsregulering af  

 løbende ydelser.
 § 2.  For poolen gælder de i bilaget til  

 bekendtgørelsen anførte vedtægter.
 § 3.  Bekendtgørelsen træder i kraft den 1. marts  

 1993.
 Stk. 2.  Bekendtgørelsen har virkning fra den 1. januar  

 1993.
Finanstilsynet, den 1. februar 1993 Eigil Mølgaard / Heidi Jensen Fuldmægtig Bilag § 1 Formål Poolen har til formål blandt de deltagende forsikringsselskaber at udligne  

 udgifterne ved regulering af løbende ydelser i henhold til lov om forsikring  

 mod følger af arbejdsskade (FFA). Udligningen skal ske på en for de  

 deltagende selskaber ikke-konkurrenceforvridende måde.
§ 2 Deltagerkredsen Berettiget og forpligtet til at deltage i poolen er alle selskaber, der  

 har koncession til at drive arbejdsskadeforsikringsvirksomhed.
 Stk. 2.  Bestemmelsen i stk. 1 gælder ikke for  

 Ulykkesforsikringsforbundet for Dansk Fiskeri, Ulykkesforsikringsforbundet  

 for Dansk Søfart, selskaber, der hovedsageligt overtager risici fra  

 arbejdsgivere som nævnt i FFA § 45, samt selskaber, der alene har koncession  

 til indirekte tegning af arbejdsskadeforsikringer (genforsikring).
§ 3 Anmeldeberettigede og -pligtige nettoudgifter Til poolen anmeldes alle nettoudgifter som defineret i § 5 vedrørende  

 skader, der i medfør af FFA har givet erstatning i form af en løbende ydelse.
 Stk. 2.  For skader omfattet af Lov om forsikring mod  

 følger af ulykkestilfælde, Lov om arbejdsskadeforsikring, Anordning for  

 Grønland om forsikring mod følger af ulykkestilfælde samt Anordning for  

 Grønland om arbejdsskadeforsikring m.m. finder vedtægternes bestemmelser  

 tilsvarende anvendelse.
§ 4 Udligning af nettoudgifterne ved regulering af løbende ydelser Med virkning fra det kalenderår, som påbegyndes den 1. januar 1993,  

 udlignes mellem de deltagende selskaber de til poolen anmeldte nettoudgifter  

 i overensstemmelse med §§ 5-7.
§ 5 Opgørelse af deltagerselskabernes nettoudgift ved regulering af  

 løbende ydelser Det enkelte selskabs nettoudgift i et kalenderår ved regulering af løbende  

 ydelser opgøres som summen af de under a. og b. anførte beløb med fradrag af  

 det under c. anførte beløb.
a. selskabets samlede beløb for forfaldne, udbetalte løbende ydelser  

 vedrørende erstatninger omfattet af § 3, b. hensættelsesforøgelsen beregnet efter de af bestyrelsen nærmere  

 fastsatte regler på den ultimo kalenderåret opgjorte hensættelse for løbende  

 ydelser for skader omfattet af § 3, c. det beregnede afkast af kalenderårets gennemsnitlige hensættelse for  

 løbende ydelser.
Stk. 2.  Det i stk. 1, litra c., omtalte afkast opgøres  

 på grundlag af en referencerentefod.
Referencerentefoden fastsættes brutto  

 som det effektive afkast i kalenderåret af en af bestyrelsen udvalgt  

 referenceportefølje bestående af statspapirer med lav rentefølsomhed.  

 Referenceporteføljen sammensættes således, at den gennemsnitlige varighed,  

 opgjort pr. 1. december året forud for kalenderåret, er 2,08 år.
Stk. 3.  Netto fastsættes referencerentefoden efter  

 fradrag for forvaltnings- og handelsomkostninger.
Fradraget udgør 0,4  

 procentpoint.
 Stk. 4.  Det i stk. 1, litra c., omtalte afkast  

 fastsættes for det enkelte selskab som nettoreferencerentefoden multipliceret  

 med kalenderårets gennemsnitlige hensættelse for løbende ydelser.
§ 6 Opgørelse af deltagerselskabernes andel af poolens tilsvar De i henhold til § 5 opgjorte nettoudgifter ved regulering af løbende  

 ydelser pålignes det enkelte selskab efter bestyrelsens nærmere bestemmelse.
§ 7 Udligning af deltagerselskabernes mellemværende med poolen Differencen for det enkelte selskab imellem selskabets forpligtelse over  

 for poolen i henhold til § 6 og de i henhold til § 5 indberettede  

 nettoudgifter ved regulering af løbende ydelser udlignes kontant efter  

 bestyrelsens nærmere bestemmelse.
§ 8 Generalforsamling Ordinær generalforsamling afholdes inden udgangen af hvert års december  

 måned og indkaldes skriftligt med mindst 8 dages og højst 21 dages varsel.
 Stk. 2.  Ekstraordinær generalforsamling afholdes, når  

 mindst halvdelen af bestyrelsen eller to af selskaberne ønsker det.  

 Generalforsamlingen indkaldes med det i stk. 1 omtalte varsel og skal finde  

 sted inden en måned efter fremsættelsen af begæringen derom.
Stk. 3.  På generalforsamlingen har hvert selskab 1  

 stemme.
Der kan stemmes ved fuldmagt.
 Stk. 4.  Dagsorden for generalforsamlingen skal udsendes  

 samtidig med indkaldelsen dertil.
 Stk. 5.  Dagsordenen for den ordinære generalforsamling  

 skal indeholde følgende punkter:
 1. Beretning om poolens virksomhed siden sidste  

 generalforsamling.
 2. Fremlæggelse til godkendelse af det siden sidste  

 generalforsamling afsluttede og reviderede regnskab over nettoudgifterne ved  

 regulering af løbende ydelser henholdsvis medlemsselskabernes andel af  

 poolens tilsvar (fordelingsregnskabet).
 3. Fremlæggelse til godkendelse af det siden sidste  

 generalforsamling afsluttede og reviderede regnskab for poolens  

 administration (administrationsregnskabet).
 4. Valg af bestyrelse.
 5. Valg af revisor.
§ 9 Bestyrelse Poolens bestyrelse, der består af 6 medlemmer, vælges på den ordinære  

 generalforsamling.
Samtlige bestyrelsesmedlemmer afgår ved hvert års ordinære  

 generalforsamling.
Genvalg kan finde sted.
 Stk. 2.  Bestyrelsen vælger blandt sine medlemmer en  

 formand samt en næstformand og fastsætter selv sin forretningsorden.
 Stk. 3.  Bestyrelsen administrerer poolen og kan træffe  

 bestemmelse i spørgsmål om vedtægternes anvendelse og fortolkning.  

 Bestyrelsen træffer sine afgørelser ved almindelig stemmeflerhed.
Stk. 4.  Uanset bestemmelsen i stk. 3, 1. punktum, er  

 bestyrelsen berettiget til - og såfremt et selskab forlanger det forpligtet  

 til - at indhente udtalelse fra de offentlige myndigheder, hvorunder  

 administrationen af arbejdsskadeforsikringslovgivningen hører.
Et selskab har  

 ret til at få bestyrelsens afgørelse pådømt ved en dansk domstol.
 Stk. 5.  Bestyrelsen er berettiget til at afkræve  

 selskaberne alle oplysninger, som den finder er af betydning for opnåelse af  

 poolens formål og foreskriver herunder formen og tidspunktet for de  

 indberetninger, selskaberne afgiver til poolen.
 Stk. 6.  Bestyrelsen fastlægger referenceporteføljen for  

 et kalenderår inden 10. december året forud for kalenderåret.  

 Referencerentefoden beregnes og meddeles selskaberne inden 10. januar året  

 efter kalenderåret.
 Stk. 7.  Bestyrelsen kan antage den fornødne lønnede  

 medhjælp.
§ 10 Revision Revision af poolens regnskaber foretages af en af generalforsamlingen  

 valgt statsautoriseret revisor.
Revisor vælges for et år ad gangen.
Genvalg  

 kan finde sted.
§ 11 Regnskab for de til poolen anmeldte nettoudgifter Poolens regnskabsår er kalenderåret.
 Stk. 2.  De til poolen anmeldte nettoudgifter opgøres  

 snarest muligt efter udløbet af regnskabsåret og fordeles på de deltagende  

 selskaber i henhold til § 6.
§ 12 Regnskab for poolens administration Poolens regnskabsår er kalenderåret.
 Stk. 2.  Poolens indtægter og udgifter i et regnskabsår  

 opgøres snarest muligt efter udløbet af dette og fordeles på de deltagende  

 selskaber i henhold til § 6.
 Stk. 3.  Bestyrelsen er berettiget til at foretage  

 forskudsvise opkrævninger i løbet af et regnskabsår i det omfang, den finder  

 det hensigtsmæssigt eller nødvendigt for poolens administration.
§ 13 Hæftelse Selskaberne hæfter solidarisk for de i § 9, stk. 7, og § 10 omhandlede  

 udgifter til poolens administration mv.
 Stk. 2.  For poolens forpligtelser med hensyn til  

 udgifter til de af poolen omfattede skader hæfter hver enkelt selskab i  

 forhold til sine forpligtelser i henhold til § 7.
§ 14 Vedtægtsændringer Ændring af vedtægterne kan ske i forhold til beslutning truffet af en  

 generalforsamling med mindst 3/4 af de på generalforsamsamlingen  

 repræsenterede stemmer.
Indholdet af de foreslåede vedtægtsændringer skal  

 fremgå af indkaldelsen.
 Stk. 2.  Vedtægtsændringer skal vedtages mindst 2  

 måneder forud for ikrafttrædelsestidspunktet.
 Stk. 3.  Vedtægtsændringer skal for at være gyldige  

 godkendes af Finanstilsynet.
