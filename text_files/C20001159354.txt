Meddelelse nr. 28/2000 om kursistvilkår  

 under arbejdsmarkedsuddannelserne Personer som er pålagt en karantæne.
 Fra og med udsendelsen af denne meddelelse gælder  

 følgende for personer, som er blevet pålagt en karantæne i  

 henhold til lov om arbejdsløshedsforsikring m.v.:
Ledige i dagpengeperioden En ledig i dagpengeperioden, som er blevet pålagt en karantæne  

 er omfattet af reglerne for ledige med ret til 6 ugers selvvalgt  

 uddannelse.  

 Det betyder, at hvis en person, som er blevet pålagt en  

 karantæne, ønsker at deltage i AMU-uddannelse, har vedkommende  

 adgang til AMU efter § 2.  

 Det nye er, at karantænepersonen nu har ret til godtgørelse i 6  

 uger efter reglerne i § 20 og i øvrigt er omfattet af §§ 43-46.
Hvis karantænepersonen har opbrugt retten til 6 ugers selvvalgt  

 uddannelse, er personen ikke dagpengeberettiget og har adgang til AMU efter  

 reglerne for personer, som hverken er dagpengeberettigede eller  

 kontanthjælpsmodtagere, jf. § 7.  

 Det betyder, at personen har adgang, når vedkommende opfylder  

 adgangskravene.
Personen har ret til tilskud til kost og logi samt befordring  

 men ikke ret til godtgørelse.
 Personen skal være tilmeldt AF og stå til rådighed for  

 formidlet arbejde, jf. § 5 og § 44.
Ledige i aktivperioden En ledig i aktivperioden, som er pålagt en karantæne efter lov  

 om arbejdsløshedsforsikring m.v. er ikke dagpengeberettiget og har  

 adgang til AMU efter reglerne for personer, som hverken er  

 dagpengeberettigede eller kontanthjælpsmodtagere, jf. § 7.
Det betyder, at personen har adgang, når vedkommende opfylder  

 adgangskravene.
Personen har ret til tilskud til kost og logi samt befordring  

 men ikke ret til godtgørelse.
 Personen skal være tilmeldt AF og stå til rådighed for  

 formidlet arbejde, jf. § 5 og § 44.
 Uddannelsesstederne: skal være opmærksom på pkt.  

 5-1 på ansøgningsskema om adgang.
  

 Hvis personen svarer "nej" til at have ret til  

 arbejdsløshedsdagpenge, skal uddannelsesstedet  

 spørge personen om, vedkommende er pålagt en karantæne, da  

 personen måske ikke opfatter sig som dagpengeberettiget.
 Hvis personen bekræfter at være pålagt en  

 karantæne, skal pkt. 12 på ansøgningsskemaet om adgang  

 indsendes til a-kassen til attestation, inden uddannelsesstedet kan give  

 adgang.
 A-kassen skal i pkt. 12 attestere, om personen er blevet  

 pålagt en karantæne i henhold til lov om  

 arbejdsløshedsforsikring m.v. og opgøre forbrug af retten til 6  

 ugers selvvalgt uddannelse for ledige i dagpengeperioden.
 A-kassens attestation kan ske ved i pkt. 12 at påføre, at  

 personen er i karantæne og i hvilken periode.
 Bekendtgørelse om adgang og deltagerstøtte ved deltagelse i  

 arbejdsmarkedsuddannelser og ansøgningsskema om adgang vil ikke blive  

 ændret i denne anledning. Ændringen bliver indarbejdet i den nye  

 bekendtgørelse, der får virkning fra 2001.
