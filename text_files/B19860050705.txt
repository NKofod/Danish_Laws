 I arbejdsløshedsforsikringslovens § 98, stk. 2, er det fastsat, at klage  

 over en kasses afgørelse om medlemsret, overflytning, medlemsbidrag,  

 dagpengeret, ret til efterløn og tilbagebetaling af dagpenge eller efterløn,  

 af den, afgørelsen vedrører, inden 4 uger kan indbringes for direktøren for  

 arbejdsløshedsforsikringen.
 Det er endvidere fastsat, at nærmere regler udarbejdes af direktøren for  

 arbejdsløshedsforsikringen efter forhandling med landsarbejdsnævnet.
 Herefter fastsættes:
 § 1.  Klage over en afdelingsledelses afgørelse om  

 medlemsret, overflytning, medlemsbidrag, dagpengeret, ret til efterløn og  

 tilbagebetaling af dagpenge eller efterløn kan af den, afgørelsen vedrører,  

 indbringes for kassens hovedledelse inden 4 uger fra det tidspunkt,  

 pågældende har modtaget underretning om afgørelsen.
 § 2.  Hovedledelsens afgørelse i klagesager skal  

 udfærdiges skriftligt og - medmindre afgørelsen fuldt ud giver klageren  

 medhold - ledsages af en skriftlig begrundelse, der skal indeholde en  

 redegørelse for de oplysninger vedrørende sagens faktiske omstændigheder, der  

 er lagt til grund ved afgørelsen, samt oplysning om klageadgang, herunder  

 angivelse af, at klage til direktøren for arbejdsløshedsforsikringen skal  

 indgives til kassens hovedledelse.
 Stk. 2.  Såfremt der ikke foreligger en afgørelse inden  

 for 8 uger efter, at hovedledelsen har modtaget klage over en  

 afdelingsledelses afgørelse, skal hovedledelsen skriftligt underrette  

 medlemmet om årsagen hertil.
 § 3.  Klage over en af kassens hovedledelse truffen  

 afgørelse vedrørende de i § 1 nævnte forhold kan af den, afgørelsen vedrører,  

 indbringes for direktøren for arbejdsløshedsforsikringen.
 Stk. 2.  Klagen indsendes til kassens hovedledelse inden  

 4 uger fra det tidspunkt, pågældende har modtaget underretning om afgørelsen.
 Stk. 3.  Såfremt hovedledelsen efter en fornyet  

 vurdering af sagen finder fuldt ud at kunne give klageren medhold,  

 underrettes pågældende skriftligt herom.
Stk. 4.  Fastholder hovedledelsen helt eller delvis den  

 trufne afgørelse, indsendes klagen normalt senest 4 uger efter dennes  

 modtagelse - til direktøren for arbejdsløshedsforsikringen med hovedledelsens  

 bemærkninger, herunder redegørelse for de omstændigheder, der er lagt til  

 grund ved den trufne afgørelse, og bilagt den for sagens vurdering nødvendige  

 dokumentation.
Hovedledelsen underretter samtidig klageren om sagens  

 indsendelse.
 § 4.  Kassen har pligt til at følge den trufne  

 afgørelse, herunder til at indstille eventuel udbetaling af dagpenge eller  

 efterløn til medlemmet i overensstemmelse med afgørelsen.
 Stk. 2.  Indgivelse af klage til direktøren for  

 arbejdsløshedsforsikringen har ikke opsættende virkning, medmindre direktøren  

 i særlige tilfælde giver tilladelse dertil.
 § 5.  Bekendtgørelsen træder i kraft den 1. september  

 1986.
 Stk. 2.  Samtidig hermed ophæves bekendtgørelse nr. 240  

 af 8. juni 1983.
