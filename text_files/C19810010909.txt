(3. Reservationsetape samt tillæg til  

 1. Reservationsetape) (Til samtlige kommunalbestyrelser,  

 amtsråd og Hovedstadsrådet) I.
Cirkulærets formål og indhold Miljøministeriet fastsætter i dette cirkulære, at der skal reserveres  

 arealer, som vil være nødvendige for et hovedtransmissionsnet m. v. for  

 naturgas.
 Reservationen har karakter af en friholdelse af de omhandlede arealer,  

 således at der i tiden, indtil naturgasnettet er anlagt, ikke opføres  

 bygninger eller udføres anlæg, der vil være til hinder for nettet.
 Baggrunden for arealreservationen er regeringens energipolitiske  

 overvejelser med henblik på en formindskelse af landets store afhængighed af  

 olietilførsler og beslutningen om at tilføre landet naturgas fra boringer i  

 Vesterhavet.
 Cirkulæret udstedes i henhold til § 4 og § 9, stk. 2, i lov om lands- og  

 regionplanlægning, jfr. miljøministeriets lovbekendtgørelse nr. 95 af 4.  

 marts 1980, og § 9, stk. 4, i lov om by- og landzoner (miljøministeriets  

 lovbekendtgørelse nr. 300 af 23. juni 1980).
Cirkulærets pkt.
II indeholder de forudsætninger vedrørende  

 naturgasledningsnettet, som skal lægges til grund for regionplanlægningen.
I  

 pkt.
III er følgerne heraf for kommune- og lokalplanlægningen omtalt, og i  

 pkt.
IV er der indeholdt nærmere forskrifter for zonemyndighedernes  

 administration af §§ 6-8 i by- og landzoneloven.
II.
Forudsætninger for regionplanlægningen I medfør af § 4 og § 9, stk. 2, i lands- og regionplanloven, fastsættes  

 herved efter forhandling med de berørte ministre og de kommunale  

 organisationer, at regionplanlægningen skal udføres udfra den forudsætning,  

 at der i et bælte på 50 m's bredde for linieføringen Egtved-Ikast og 40 m's  

 bredde for øvrige strækninger og med den på kortbilag, som er udsendt til de  

 berørte kommuner og amtskommuner, angivne linieføring skal reserveres areal  

 til et hovedtransmissionsnet for naturgas.
Der reserveres ligeledes arealer  

 til de på de udsendte kortbilag anførte overjordiske anlæg: måler/  

 regulatorstationer og kompressoranlæg; endvidere reserveres arealer til  

 interesseområde for kavernelager ved Ll.
Torup og midlertidige arbejdsarealer  

 ved Limfjorden.
Den linieføring og de arealer til overjordiske anlæg, der  

 således er fastlagt, har været forhandlet med de berørte regionale og  

 kommunale myndigheder samt berørte statsmyndigheder.
 Samtidig reserveres arealer til de overjordiske anlæg på strækningen fra  

 Frøslev til Egtved, som er en del af den linieføring til et  

 hovedtransmissionsnet for naturgas, der er sikret ved miljøministeriets  

 cirkulære af 28. februar 1978. (1. Reservationsetape).
Regionplanmyndigheden skal herefter i regionplanerne forbeholde de  

 reserverede arealer til det omhandlede ledningsnet m. v., jfr. § 7, stk. 1,  

 litra 2, i lands- og regionplanloven.
Det vil sige, at arealerne ikke må  

 planlægges anvendt til bolig- eller erhvervsformål eller til andre  

 foranstaltninger, herunder også rekreative anlæg.
Reservationer af arealer i regionplanerne til fremtidige overordnede  

 trafik- og ledningsanlæg (transportkorridorer) må endvidere planlægges med  

 overvejelser om, i hvilken udstrækning de kan kombineres med de her foretagne  

 reservationer.
Det kan i denne forbindelse oplyses, at det er aftalt med  

 energiministeriet, at de nu foretagne arealreservationer til naturgas i den  

 udstrækning, det er foreneligt med dette hovedformål, også vil kunne benyttes  

 til andre trafik- og ledningsanlæg.
 Kortbilag 1 er et oversigtskort over de strækninger, som reserveres ved  

 nærværende cirkulære.
 På kortbilag 2 er angivet den samlede reservation, som finder sted ved  

 nærværende cirkulære, og som har fundet sted ved miljøministeriets cirkulærer  

 af 28. februar 1978 (1. Reservationsetape), og 2. august 1979 (2.  

 Reservationsetape).
 Til de berørte amtsråd og kommunalbestyrelser er der af planstyrelsen  

 udsendt de kort i 1:25.000, som skal danne grundlag for regionplanlægningen  

 og administrationen i øvrigt.
 Mere detaljerede kort (1:4.000) vil blive udsendt af planstyrelsen.
 I bilag 3 er nævnt de amter og kommuner, som berøres af ovennævnte  

 arealreservation.
III.
Kommune- og lokalplanlægningen 1. Kommuneplanlægningen I medfør af § 2, jfr. § 15, stk. 1, i kommuneplanloven (lov nr. 259 af 8.  

 juni 1979) skal kommunalbestyrelsen, når der foreligger en godkendt  

 regionplan, tilvejebringe en kommuneplan, som ikke må stride mod  

 regionplanlægningen eller mod beslutninger efter lands- og regionplanlovens §  

 4.
 Det påhviler således kommunalbestyrelsen ved udarbejdelsen af  

 kommuneplanen i overensstemmelse med ovennævnte landsplandirektiv at sikre de  

 for hovedtransmissionsnettet m. v. nødvendige arealer i kommuneplanen, jfr. §  

 3, stk. 2, litra 5 og § 3, stk. 3, litra 2, i kommuneplanloven.
 I medfør af § 8, stk. 1, jfr. stk. 3, i kommuneplanloven påhviler det  

 amtsrådet at påse, at kommuneplanforslaget er i overensstemmelse med  

 regionplanlægningen og beslutninger i medfør af lands- og regionplanlovens §  

 4.
Amtsrådet skal således ved sin administration af kommuneplanlovens § 8  

 påse, at kommuneplanen er i overensstemmelse med ovennævnte i pkt.
II  

 indeholdte landsplandirektiv.
2. § 15-rammerne I overgangsperioden, indtil kommuneplanen foreligger, kan de arealer, som  

 er forbeholdt naturgasledningsnettet m. v., være omfattet af godkendte  

 midlertidige rammer for lokalplanlægningen, jfr. § 15, stk. 2, i  

 kommuneplanloven.
 I disse situationer skal kommunalbestyrelserne i deres lokalplanlægning  

 tage hensyn til arealreservationen, også selv om denne vedrører områder inden  

 for § 15-rammerne.
 I de situationer, hvor kommunalbestyrelsen ønsker at udvide eller ændre de  

 godkendte § 15-rammer til at omfatte det nu reserverede areal til  

 ledningsnettet m. v., skal forslaget til ændring af § 15-rammerne lægge  

 arealreservationen til grund.
3. Lokalplanlægningen En følge af den ved dette cirkulære foretagne arealreservation til  

 hovedtransmissionsnettet m. v. kan blive, at kommunalbestyrelsen nødsages til  

 at nedlægge forbud i medfør af § 17 i kommuneplanloven, hvis den mødes med  

 byggeandragender eller anmeldelser vedrørende det af reservationen omfattede  

 areal, og hvis det pågældende bygge- og anlægsarbejde ikke kan hindres på  

 anden måde.
 Også byggeri i landzone, som ikke kræver tilladelse i henhold til by- og  

 landzoneloven, og som kommunen modtager byggeanmeldelse om, jfr.  

 bygningsreglement 1977, 13.9.5, stk. 5, må kommunalbestyrelsen hindre som  

 ovenfor beskrevet.
 Det anførte vil således gælde i alle tilfælde, hvor en konkret  

 foranstaltning er umiddelbar lovlig, enten i medfør af en  

 byplanvedtægt/lokalplan, eller i medfør af reglerne i kommuneplanlovens kap.  

 6 samt zoneloven.
Kommunalbestyrelsen må herefter udarbejde et lokalplanforslag, hvor det  

 reserverede areal udlægges til ledningsanlæg, jfr. kommuneplanlovens § 18,  

 stk. 1, litra 5, og friholdes for bebyggelse m. v.
For de overjordiske anlægs  

 vedkommende skal arealer i en lokalplan udlægges til offentligt formål  

 (naturgasforsyningsanlæg), jfr. kommuneplanlovens § 18, stk. 1, litra 2.
 I medfør af § 23, stk. 1, litra 5, må kommunalbestyrelsen samtidig med  

 offentliggørelsen af lokalplanforslaget give skriftlig underretning herom til  

 energiministeriet.
Underretningen sendes efter aftale med energiministeriet til »Dansk  

 Olie og Naturgas A/S«, (D.O.N.G.
A/S), Agern Alle 24-26, 2970 Hørsholm.
 Underretningen skal ledsages af selve lokalplanforslaget, den i  

 kommuneplanlovens § 21, stk. 1, nævnte beskrivelse og af en eventuel  

 mindretalsudtalelse efter § 21, stk. 2, jfr. § 23, stk. 4, i  

 kommuneplanloven.
Kommunalbestyrelsen må være opmærksom på, at udlæg af areal til  

 ledningsanlæg m. v. i en lokalplan i henhold til kommuneplanlovens § 18, stk.  

 1, litra 5 og 2, kan have til følge, at den pågældende i medfør af  

 kommuneplanlovens § 32 kan kræve arealet overtaget af kommunalbestyrelsen mod  

 erstatning.
I denne forbindelse henledes opmærksomheden på, at  

 energiministeriet vil holde kommunerne skadesløse for eventuelle  

 erstatningsbeløb.
I medfør af kommuneplanlovens § 25 påhviler det amtsrådet at påse, at et  

 forslag til lokalplan er i overensstemmelse med region- og  

 kommuneplanlægningen og § 15-rammerne, og herunder også at påse overholdelsen  

 af det ovenfor under pkt.
II udstedte landsplandirektiv.
 Kommunalbestyrelsen skal i øvrigt i sin planlægningsvirksomhed arbejde  

 udfra den forudsætning, at ovennævnte arealer skal forbeholdes til  

 hovedtransmissionsnettet m. v.
IV.
Administrationen af §§ 6-8 i lov om by- og landzoner I medfør af § 9, stk. 4, i by- og landzoneloven fastsættes herved, at  

 zonemyndigheden ikke i medfør af § 9, stk. 1, må meddele tilladelser, som er  

 i strid med reservationen, jfr. ovenfor under pkt.
II.
Vedrørende de foranstaltninger, som ikke kræver tilladelse i medfør af by-  

 og landzoneloven, henvises ligeledes til det ovenfor under pkt.
II anførte.
V.
Afslutning Ønsker om ændringer i arealreservationen i forhold til den her fastlagte,  

 som senere måtte fremkomme fra de kommunale og regionale  

 planlægningsmyndigheder, berørte statsmyndigheder eller fra D.O.N.G.
A/S, må  

 forelægges planstyrelsen, som så under hensyn til ændringens omfang og  

 konsekvens vil tage stilling til hvilken procedure, der skal følges.
Miljøministeriet, den 26. maj 1981 Erik Holst /Christian S.
Nissen Bilag 1 Bilag 2 Bilag 3 Amter og kommuner, som er berørt af arealreservation til  

 hovedtransmissionsnettet for naturgas, etape 3, samt tillæg til 1. etape fra  

 Frøslev til Egtved.
Nordjyllands amt: Ålborg Hals Støvring Nørager Viborg amt: Viborg Møldrup Ålestrup Tjele Karup Århus amt: Hinnerup Silkeborg Gjern Hammel Århus Sønderjyllands amt: Rødding Vojens Nørre Rangstrup Rødekro Tinglev Bov Ringkøbing amt: Ikast Herning Brande Vejle amt: Nr.
Snede Give Egtved Fredericia Vamdrup Ribe amt: Vejen Esbjerg Fyns amt Odense Særlig note:
