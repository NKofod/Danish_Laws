Bekendtgørelse om spredning af  

 lægemiddellagre i forsyningsmæssige nødsituationer samt  

 under krise og krig I medfør af § 9 a og § 44, stk. 3 i lov om lægemidler,  

 jf. lovbekendtgørelse nr. 656 af 28. juli 1995, som ændret ved  

 lov nr. 1043 af 23. december 1998, fastsættes:
§ 1. Bestemmelserne i denne bekendtgørelse  

 gælder i forsyningsmæssige nødsituationer samt under krise  

 og krig.
Bestemmelserne gælder forud for eventuelle modstridende  

 bestemmelser fastsat i medfør af anden lovgivning.
 Stk. 2. Hvis en af de i stk. 1 omhandlede situationer  

 indtræder, vil de virksomheder, der er omfattet af § 2,  

 stk. 1 og 2, via Lægemiddelstyrelsen modtage meddelelse herom fra  

 sundhedsministeren.
 Stk. 3. Bekendtgørelsen finder anvendelse på  

 lagre af lægemidler, der er godkendt af Lægemiddelstyrelsen ved  

 en markedsføringstilladelse efter lægemiddellovens § 15,  

 stk. 1.
 § 2. Importører af lægemidler og  

 lægemiddelgrossister skal nedbringe deres lagre af lægemidler til  

 et minimum gennem distribution af lægemidlerne ad de sædvanlige  

 distributionskanaler.
 Stk. 2. Producenter af lægemidler skal gennem  

 distribution ad de sædvanlige distributionskanaler mindske deres lagre  

 af det enkelte lægemiddel med hvad, der svarer til 45 dages normale  

 forbrug af det pågældende lægemiddel.
 Stk. 3. Nedbringelsen af lagrene efter stk. 1 og 2 skal  

 ske ved en forholdsmæssig distribution til de sædvanlige aftagere  

 på grundlag af antallet af leverede pakninger i det kvartal, der ligger  

 forud for modtagelsen af meddelelsen om, at en af de i § 1, stk. 1,  

 omtalte situationer er indtruffet.
 Stk. 4. Lægemidler, der distribueres i henhold til  

 stk. 1 og 2 leveres på de i branchen gældende  

 handelsbetingelser, idet dog betaling for modtagne varer først  

 forfalder 60 dage fra udgangen af den måned, hvor varen er  

 modtaget.
 § 3. Lægemiddelstyrelsen kan påbyde en  

 virksomhed at undlade at gennemføre den i § 2 nævnte  

 spredning eller at gennemføre denne på en af styrelsen anvist  

 måde.
 § 4. Et sygehusapotek kan i de i § 1  

 nævnte situationer levere lægemidler til andre sygehusapoteker  

 samt til apoteker.
 Stk. 2. Et apotek kan i de i § 1 nævnte situationer  

 levere lægemidler til andre apoteker samt til sygehusapoteker.
 § 5. Med bøde straffes den, der  

 overtræder § 2 samt den, der overtræder pålæg  

 udstedt af Lægemiddelstyrelsen i medfør af § 3.
 Stk. 2. Der kan pålægges selskaber m.v. (  

 juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft den 6. marts  

 1999.
