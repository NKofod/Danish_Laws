Offererstatningsloven § 10  for sen eller manglende politianmeldelse  nævnets j.nr. 11-520-19292 Ansøger blev udsat for vold af sin ægtefælle, der anerkendte forholdet.
Omkring 5 dage efter episoden meddelte ansøger dog til politiet, at hun ønskede at trække sagen tilbage.
Derefter meddelte politiet tiltalefrafald overfor skadevolderen.
Ansøger påklagede ikke dette tiltalefrafald til statsadvokaten.
Nævnet lagde under behandlingen af sagen vægt på, at ansøger havde afgivet forklaring til politiet og ikke havde tilkendegivet, at hun ikke ønskede at medvirke til politiets opklaring.
Straffelovsovertrædelsen var undergivet offentlig påtale, og politiet var derfor ikke bundet af ansøgerens ønske om at trække sagen tilbage, men valgte i den givne situation at meddele tiltalefrafald.
På den baggrund anså Erstatningsnævnet forholdet for om fattet af offererstatningsloven.
