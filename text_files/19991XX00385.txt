Skriftlig fremsættelse (22. marts 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

 selskabsskatteloven. (Skattefritagelse af Arbejdsmarkedets  

 Erhvervssygdomssikring m.v.).
(Lovforslag nr.
L 225).
Lovforslaget indeholder 3 ændringer i  

 selskabsskatteloven.
For det første foreslås, at  

  Arbejdsmarkedets Erhvervssygdomssikring (AES), fritages for skattepligt.  

 AES, som er en selvejende institution oprettet ved lov, har til opgave at  

 udbetale erstatninger m.v. til ansatte, der har pådraget sig en  

 erhvervssygdom eller en pludselig løfteskade.
AES har ikke  

 skattemæssigt fradrag for beløb, der hensættes til  

 dækning af forpligtelser overfor de sikrede.
Derved er der ikke  

 mulighed for resultatudjævning, uanset at institutionen budgetterer med  

 et regnskabsmæssigt resultat på 0 kr.
Det foreslås derfor,  

 at institutionen fritages for skattepligt.
Det foreslås endvidere, at reglerne i  

 selskabsskatteloven ændres, således at meddelelse om  

 omlægning af et selskabs eller en forenings indkomstår altid skal  

 gives til den skatteansættende myndighed.
Efter de gældende  

 regler skal meddelelse i visse tilfælde gives til de statslige told- og  

 skattemyndigheder.
 Endelig foreslås en mindre konsekvensændring  

 som følge af ophævelsen af realrenteafgiftsloven, der er  

 afløst af pensionsafkastbeskatningsloven.
 I det jeg i øvrigt henviser til  

 bemærkningerne i lovforslaget, skal jeg anbefale det til Folketingets  

 velvillige behandling.
