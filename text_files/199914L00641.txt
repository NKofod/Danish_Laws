Betænkning afgivet af Det  

 Energipolitiske Udvalg den 10. maj 2000 Betænkning over Forslag til lov om  

 fremme af besparelser i energiforbruget Udvalget har behandlet lovforslaget i nogle møder  

 og har herunder stillet spørgsmål til miljø- og  

 energiministeren, som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Danske Fjernvarmeværkers Forening, Naturgas Midt-Nord I/S og Sammenslutningen af Danske Elvarmeforbrugere.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse uændret.
Et mindretal inden for flertallet (Venstres og Det  

 Konservative Folkepartis medlemmer af udvalget) hilser med stor tilfredshed,  

 at det konstruktive samarbejde fra energireformen af 3. marts 1999  

 fortsætter i reformopfølgningen af 22. marts 2000, der er  

 udmøntet i lovforslagene nr.
L 155, L 239, L 240, L 241 og L 275 samt  

 opfølgningen af biomasseaftalen og det grønne energimarked.
 For en ordens skyld skal mindretallet dog tage forbehold  

 for afsnittet »Sikring af varmepriser«, hvor der efter mindretallets mening  

 fejlagtigt er anvendt ordet »skal« i stedet for »kan«.
Det samlede resultat af reformopfølgningen er  

 særdeles tilfredsstillende set i lyset af de mange forskelligartede  

 hensyn, lovforslagene skal ses i forbindelse med.
Ligeledes vejer det tungt i  

 mindretallets strategiske overvejelser, at alle de gamle partier er enige om  

 nogle markedsorienterede principper.
 Ligesom der i liberaliseringen af elforsyningen er givet  

 miljø- og energiministeren mange bemyndigelser for i samarbejde med  

 forligspartierne at smidiggøre gennemførelsen, er der i  

 udmøntningen af reformopfølgningen ligeledes givet mange  

 bemyndigelser, for at ministeren sammen med forligsparterne skal sikre, at de  

 fælles hensigter i forliget kan gennemføres så  

 hensigtsmæssigt som muligt.
Mindretallet er tilfreds med, at lovforslag nr.
L 241 er  

 en rammelov, der beskriver de forskellige energispareområders  

 tilrettelæggelse og koordinering.
Lovforslaget vil på den  

 måde være et godt redskab for det fremtidige  

 energisparearbejde.
 Mindretallet gør opmærksom på, at  

 partierne til enhver tid er fritstillede i forhold til de  

 energispareinitiativer, de årlige energispareredegørelser  

 måtte pege på som indsatsområder.
 Mindretallet ønsker, at energibesparelser  

 fastlægges på en sådan måde, at der fås mest  

 mulig energibesparelse og CO2-reduktion for indsatsen.
 I forbindelse med mærkning m.v. vedrørende  

 forbrug af energi kan tilsynsmyndigheden udtage produkter til måling.  

 Da tilsynet er forbrugernes garant for, at mærkningerne er  

 troværdige, tages lovens ordlyd »uden retskendelse mod behørig  

 legitimation« til efterretning.
 Et andet mindretal inden for flertallet (Socialistisk  

 Folkepartis medlem af udvalget) noterer med tilfredshed at, energispareloven  

 er første led i den styrkelse af besparelsesindsatsen, som er  

 nødvendig for at begrænse udledningen af CO2 og  

 dermed sikre opfyldelsen af Danmarks mål om 20 pct.  

 CO2-reduktion i 2005 i forhold til 1988 og kravet om en 21  

 pct.-reduktion af drivhusgasser, som er Danmarks forpligtelse som en del af  

 EU s reduktion i forhold til Kyotoprotokollen.
 Energispareloven fastsætter overordnede mål  

 svarende til en reduktion på 0,5 pct. af det endelige energiforbrug pr.  

 år.
Der vil være tale om såvel kortsigtede  

 mål (f.eks. i 2005 og i 2008-12) som langsigtede mål (f.eks.  

 2030) samt konkrete mål for reduktion af energiforbruget fordelt  

 på de forskellige sektorer i det danske samfund, inklusive  

 transportsektoren.
Staten, amter og kommuner skal også bidrage.
SF lægger vægt på miljø- og  

 energiministerens svar på et spørgsmål, hvoraf det  

 fremgår, »at der inden for et år fra lovens vedtagelse skal  

 være indgået en aftale om energibesparelser med bl.a. de  

 kommunale organisationer.
Hvis der ikke kan opnås enighed om en aftale,  

 kan ministeren i henhold til lovforslaget fastsætte regler for  

 indsatsen.«, jf. alm. del   bilag 396, underbilag 55, spørgsmål  

 23.
Regeringen fremlægger i en redegørelse i  

 september 2000 de kontante sparemål sammen med en lang række  

 forslag til konkrete virkemidler som f.eks. grønne regnskaber for det  

 offentlige, fremme af energibesparelser ved indkøb, projektering og  

 vedligeholdelse og ændringer af tariffer, som fremgår af  

 bemyndigelserne i loven.
Der fremlægges også i  

 redegørelsen forslag til nye virkemidler, herunder forslag til en  

 incitamentsstruktur til fremme af energispareapparater, og forslag til,  

 hvordan de eksisterende midler skal udbygges.
Der vil være tale om en  

 flerleddet indsats, som retter sig bredt mod forskellige energiforbrug  

 (elektricitet, fjernvarme, naturgas, olie m.v.).
 Endelig vil SF også understrege, at forsknings- og  

 udviklingsindsatsen vedrørende energibesparelser styrkes.
Et tredje mindretal inden for flertallet  

 (Centrum-Demokraternes medlem af udvalget) bemærker, at  

 Centrum-Demokraterne ikke var deltager i det samlede forlig om energireformen  

 af 3. marts 1999, da CD ikke kunne stemme for den del af forliget, der  

 lægger loft over elværkernes CO2-udledning.
CD  

 udtrykker imidlertid sin tilfredshed med deltagelsen i og samarbejdet om den  

 efterfølgende reformopfølgningsaftale af 22. marts 2000.
Aftalen er udmøntet i lovforslagene nr.
L 155, L  

 239, L 240, L 241 og L 275 samt en opfølgning af biomasseaftalen og  

 det grønne energimarked.
CD udtrykker sin glæde over tendensen til  

 »miljømæssigt købmandskab« på  

 energispareområdet.
Aftalen om løbende evaluering af  

 energispareindsatsen med det formål at få mest muligt for pengene  

   og blandt andet inddrage Elsparefondens gode erfaringer, resultater og  

 arbejdsmetoder   hilser CD velkommen.
 Et mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
Lovforslaget er en opfølgning af elreformen, som  

 Dansk Folkeparti ikke deltog i.
Der er tale om en rammelov, som giver  

 miljø- og energiministeren uacceptabelt mange bemyndigelser.
Dansk  

 Folkeparti er derfor enig med Københavns Kommune, der i sit  

 høringssvar skrev om lovkvaliteten: »Loven indeholder en række  

 bemyndigelser til miljø- og energiministeren, hvilket også er  

 karakteristisk for lovforslagene om varmeforsyning og naturgasforsyning.« Lovforslaget vil i øvrigt medføre et meget  

 stort administrativt arbejde med deraf følgende økonomiske  

 konsekvenser.
Dette påpeges da også af Kommunernes Landsforening,  

 der i sit høringssvar tager skarpt afstand fra oprettelsen af blandt  

 andet energispareudvalgene.
Det bliver blandt andet pålagt de offentlige  

 institutioner at udarbejde grønne energiregnskaber,  

 energisparehandlingsplaner, kortlægning af energiforbrug osv.
Ligeledes  

 skal der på lokalt plan oprettes energisparecentre.
 Det må imødeses, at dette lovforslag vil  

 indebære, at de mange miljøorganisationer, der ved hjælp  

 af store statstilskud sætter dagsordenen i den danske  

 miljødebat, uden at de i øvrigt har den store folkelige  

 opbakning, får mulighed for i udpræget grad at få  

 indflydelse på store dele af hele energispareområdet.
Udgifterne til de mangeartede sparetiltag, der ligger i  

 lovforslaget, skal i sidste ende finansieres af alle forbrugerne over el-,  

 gas- eller varmeregningen.
Det fremgår da også, at når for  

 eksempel netselskaberne har fået tildelt opgaver, skal det ses i lyset  

 af, at der på denne måde kan skabes en robust finansiering af en  

 række besparelsesaktiviteter, og at det er vanskeligt at skaffe  

 finansiering på anden måde.
Ved at opkræve betalingen for  

 energispareaktiviteterne over energiregningen bliver udgiften relativt  

 usynlig for den enkelte forbruger.
Men Dansk Folkeparti finder, at dette er  

 at indføre nye afgifter ad bagdøren, og at disse vender den  

 tunge ende nedad.
 Da aktiviteterne først skal organiseres og  

 fastlægges efterfølgende, indebærer dette altså, at  

 der reelt udstedes en blankocheck til miljø- og energiministeren.
 De store PSO-udgifter til for eksempel forskning og  

 udvikling, der blandt andet omfatter projekter inden for områderne  

 biomasse, vind, decentral kraftvarme, teknologi og anden VE-teknologi, skal  

 efter Dansk Folkepartis mening gøres synlige gennem en bevilling  

 på finansloven.
Dansk Folkeparti er naturligvis positiv over for  

 energibesparelser   for eksempel gennem mærkningsordninger på  

 husholdningsmaskiner, biler osv.
Tillige skal adfærden hos forbrugerne  

 påvirkes.
Der skal derfor oprettes en statslig pulje, hvor relevante  

 energiselskaber eller for eksempel rådgivende ingeniørfirmaer,  

 der har stor viden om sektorrettede energibesparende produkter, kan  

 ansøge om tilskud til deres projekter.
 Den statslige energisparepulje kan finansieres gennem de  

 allerede indbetalte energiafgifter, således at den bliver  

 udgiftsneutral i forhold til energipriserne.
Det er positivt, at kontrolmyndigheden kan indgå  

 aftaler med virksomhederne om adgang til erhvervslokaler m.v. med henblik  

 på blandt andet en stikprøvevis kontrol i forbindelse med at  

 udtage produkter til kontrol eller for at kontrollere udformningen af  

 mærkninger.
Men Dansk Folkeparti finder, at i tilfælde af at en  

 virksomhed nægter adgang, skal kontrolmyndigheden af  

 retssikkerhedsmæssige grunde indhente en retskendelse, og har derfor  

 stillet et ændringsforslag, der gør dette obligatorisk.
 Dansk Folkeparti finder det tilfredsstillende, at  

 miljø- og energiministeren i september 2000 vil fremlægge en  

 energispareredegørelse for Folketinget, specielt da også  

 transportsektoren vil blive omfattet.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet vil stemme imod de stillede ændringsforslag.
Enhedslisten kan ikke støtte lovforslaget, fordi  

 hovedansvaret for, at der fremover gennemføres energibesparelser i det  

 danske samfund, overdrages til dem, der samtidig fremover på  

 kommercielle vilkår skal tjene penge på at sælge energi til  

 de samme kunder, som skal overtales til energibesparende foranstaltninger.
En  

 sådan »ræven vogter gæs«-løsning er hul i hovedet og  

 vil ikke sætte gang i udnyttelsen af det store energisparepotentiale,  

 der er f.eks. inden for erhvervslivet.
 Tværtimod betyder lovforslaget, at store  

 erhvervsgrupper friholdes og ikke forpligtes til at bidrage aktivt til  

 energibesparende tiltag, og øget anvendelse af normer for  

 energiforbrug indgår heller ikke som et værktøj, selv om  

 Danmark har mulighed for at gå foran på dette område uden  

 at komme i konflikt med EU-regler.
Trafikområdet inddrages stort set ikke, og  

 boligområdet går tilsyneladende også fri i hvert fald for  

 en forpligtende indsats.
Til alt dette kommer, at lovforslaget er en  

 rammelov.
Til lovforslagets få positive elementer tæller  

 oprettelsen af lokale energispareudvalg, hvor forskellige aktører,  

 herunder miljøbevægelser, kan mødes.
Enhedslisten kan  

 ligeledes støtte oplægget til mærkning af  

 energiforbrugende produkter og forslaget om at gøre en særlig  

 indsats i offentlige institutioner, selv om lovforslaget på nogle  

 punkter er for uforpligtende i forhold hertil.
 Et tredje mindretal (Frihed 2000 s medlem af  

 udvalget) indstiller lovforslaget til vedtagelse med de stillede  

 ændringsforslag.
Ændringsforslag Af	et mindretal (DF), tiltrådt af et mindretal  

 (FRI):
Til § 17 1) I stk. 2 udgår »uden  

 retskendelse«.
 2) Stk. 3 udgår.
 Stk. 4 og 5 bliver herefter stk. 3 og 4.
Bemærkninger Til nr. 1 og 2 I grundlovens § 72 om boligens ukrænkelighed er  

 udgangspunktet, at myndighederne skal indhente retskendelse forud for bl.a.  

 kontrol med virksomheder i henhold til lovgivningen.
 Dansk Folkeparti finder ikke, at der er behov for at  

 fravige denne almindelige regel og de dermed forbundne  

 retssikkerhedsgarantier, når det gælder måling og kontrol  

 af energiforbrug. Ændringsforslaget indebærer således, at  

 der altid i forbindelse med myndighedernes kontrol på dette  

 område skal indhentes retskendelse, hvis ikke virksomheden frivilligt  

 vil give adgang til erhvervslokalerne.
 Som en konsekvens af ændringsforslag nr. 1  

 foreslås det, at bemyndigelsen til justitsministeren til efter aftale  

 med miljø- og energiministeren at fastsætte nærmere regler  

 om samarbejdet med politiet vedrørende kontrollen efter § 17, stk. 2,  

 udgår.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Dorit Myltoft (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Gitte Seeberg (KF) Henriette Kjær (KF)  

  Aase D.
Madsen (DF) nfmd.  

  Kim Behnke (FRI) Kristeligt Folkeparti havde ikke medlemmer i udvalget.
