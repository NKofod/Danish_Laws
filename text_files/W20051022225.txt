Klage over manglende samtykke til behandlingen Nævnet fandt ikke grundlag for at kritisere vagtlægens  

 undersøgelse af drengen.
Nævnet fandt endvidere, at vagtlægen ikke kunne  

 kritiseres for manglende indhentelse af forældrenes samtykke forud for  

 behandlingen, og endelig fandt nævnet, at vagtlægen ikke havde tilsidesat sin  

 journalføringspligt med hensyn til spørgsmålet om, hvorvidt han forud for  

 undersøgelsen af drengen havde informeret forældrene om undersøgelsens  

 omfang.
 Nævnet lagde vægt på, at den kliniske undersøgelse af  

 et spædbarn med mavesmerter bør foregå med barnet afklædt, og at det med til  

 en  

 fuldstændig maveundersøgelse, når der er tale om forstoppelse, tillige hører,  

 at endetarmen undersøges med en finger for at mærke, om der sidder en klump  

 hård afføring fast.
Nævnet lagde endvidere vægt på, at når en patient  

 kommer til lægen med et sundhedsfagligt problem, indebærer dette også en  

 undersøgelse af patienten.
Nævnet fandt således, at forældrene i kraft af  

 deres  

 henvendelse til lægen vedrørende drengens problemer havde samtykket til, at  

 der  

 fandt en undersøgelse af drengen sted.
Nævnet lagde yderligere vægt på, at  

 det  

 af vagtlægens udtalelse til sagen fremgik, at han ville føle op i endetarmen,  

 lige før indføring af en lillefinger i endetarmen.
 Der blev videre lagt vægt på, at undersøgelsen af  

 drengens endetarm var en helt sædvanlig undersøgelse, der var meget lidt  

 indgribende, og at der på den baggrund ikke kan stilles krav om, at vagtlægen  

 skulle journalføre den information han gav forældrene i forbindelse med  

 behandlingen.
