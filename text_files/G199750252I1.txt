Formålet med registeret er at samle medicinske og administrative data om patienter, der har modtaget præhospital behandling for hjertestop, samt om resultaterne af behandlingen til brug for fastholdelse og/eller udvikling af kvaliteten i behandlingen på de sygehusafdelinger m.m., der er tilsluttet databasen.
Formålet er endvidere at danne baggrundsmateriale for medicinsk forskning og helsetjenesteforskning.
Personkreds: Registeret må kun indeholde oplysninger vedrørende personer, som efter den 1. januar 1996 har modtaget præhospital hjertestopbehandling forinden ankomsten til offentligt eller privat sygehus/klinik i Danmark.
 Ikrafttrædelsesdato: 20/09/1997.
