Direktoratet udtaler, at vejret ifølge tinglyst deklaration må anses  

 for at være af begrænset omfang.
Deklaration vil derfor ikke kunne anses som  

 gyldig dokumentation for vejret i forbindelse med ansøgning om udstykning af  

 en parcel.
 Ved skrivelse af 5-9-1983 har De spurgt om, hvorvidt vedlagte deklaration,  

 lyst den 8-5-1973, om færdselsret for matr.nr. 247 Nyby Markjorder over  

 matr.nr. 244a smst. vil blive betragtet som gyldig dokumentation i medfør af  

 bestemmelserne i § 29, stk. 3, nr. 3 i udstykningsbekendtgørelsen for  

 vejadgang til en parcel, der frastykkes til bebyggelse med enfamiliehus til  

 helårsbeboelse.
Det fremgår af deklarationen, at ejeren af matr.nr. 247ac har ret til  

 færdsel over matr.nr. 244a, der i det hele er udlagt som vej og ret til  

 kørende trafik til en på matr.nr. 247ac værende garage, der har udgang til  

 matr.nr. 244a.
Endvidere fremgår, at vedligeholdelsen af den nævnte vej er  

 ejeren af matr.nr. 247ac uvedkommende.
Det er oplyst, at der verserer en  

 retssag, hvorved grundejerforeningen for parcellerne øst for den omhandlede  

 vej, der ejes af foreningen, helt eller delvis ønsker at frigøre sig for  

 vejbyrden.
 I den anledning skal man oplyse følgende:
I 1942 blev matr.nr. 247a Nyby Markjorder udstykket i parcellerne matr.nr.  

 247a, 247e til og med matr.nr. 247as.
Matr.nr. 247e til 247ar blev afhændet  

 til Haveselskabet »Hermanshøj«.
I forbindelse med udstykningen blev  

 udlagt en 12.50 m bred vej over matr.nr. 247ar.
Der foreligger erklæring om  

 udlægning af vej fra Jensen som ejer af matr.nr. 247a, jf. vedlagte kopi af  

 erklæringen.
En del af de udstykkede parceller, herunder matr.nr. 247ac  

 grænser dels til den udlagte 12,50 m brede vej og dels til en eksisterende  

 4.40 m bred vej på matrikelkortet over matr.nr. 247a langs med ejendommens  

 østskel.
Denne vej bliver udstykket som matr.nr. 247as.
Der foreligger ikke  

 nærmere oplysninger i sagen om de enkelte parcellers adgangsforhold.
Den 4-4-1973 blev matr.nr. 245 smst. og 247as ved sammenlægning inddraget  

 under matr.nr. 244a smst., der herefter blev udstykket.
Herved blev matr.nr.  

 244c til og med matr.nr. 244m fraskilt til bebyggelse med enfamiliehuse til  

 lokal helårsbeboelse.
Der blev samtidig udlagt en ny vej til udvidelse af den  

 4,40 m brede vej over matr.nr. 244a (vejareal). Det var en forudsætning for  

 ministeriets godkendelse af udstykningen, at parcellerne matr.nr. 244d til  

 244m havde vejadgang over matr.nr. 244a, da vejen ifølge matrikelkortet var  

 eneste adgangsvej for disse parceller.
 Under hensyn til, at ejendommen matr.nr. 247ac på udstykningstidspunktet  

 havde anden mulighed for vejadgang, og at det ikke tydeligt fremgår af  

 deklarationen i hvilket omfang ejendommen har færdselsret ad vejen over  

 matr.nr. 244a sammenholdt med, at ejeren af matr.nr. 247ac er fritaget for  

 vedligeholdelse af vejen, finder matrikeldirektoratet, at den omhandlede  

 vejret må anses for at være af begrænset omfang.
 Direktoratet vil derfor ikke kunne anse deklarationen som gyldig  

 dokumentation for vejret i forbindelse med ansøgning om udstykning af en  

 parcel fra matr.nr. 247ac.
 Man gør opmærksom på, at spørgsmålet om vejrettens omfang hører under  

 domstolenes afgørelse.
