 I forbindelse med ændringen af Told- og Skattestyrelsens struktur pr. 1.  

 august 1996 er det besluttet af gennemføre en omstrukturering på  

 vurderingsområdet, således at alle centrale vurderingsopgaver vedrørende fast  

 ejendom varetages af Told- og Skattestyrelsen.
 Omstruktureringen betyder, at de dele af ejendomsvurderingsopgaven, der  

 fra 1. oktober 1990 har været udlagt til Told- og Skatteregion København 2  

 (Nord), tilbageføres til Told- og Skattestyrelsen med virkning fra 1. august  

 1996.
 Hermed ophæves Told- og Skattestyrelsens opgaveudlægningsskrivelse af 3.  

 januar 1991, journal nr. 120-605-336.
 I Told- og Skattestyrelsen er de centrale vurderingsopgaver henlagt til to  

 kontorer, der organisatorisk er placeret i Personaleafdelingen.
Kontoret for Ejendomsvurdering/Selvangivelse erhvervsdrivende varetager følgende opgaver vedrørende ejendomsvurdering:
 Administration af vurdering af fast ejendom.
 Udvikling af vurderingsområdets struktur og regler.
 Vejledning og instruktion af vurderingsmyndighederne, regioner og kommuner  

 om ejendomsvurdering.
 Systemejerskabet til Statens vurderingssystem (SVUR).
Kontoret for Ejendomsvurdering - tilsyn og revision varetager følgende opgaver vedrørende ejendomsvurdering:
Vurderingsloven.
Afgrænsning af fast ejendom og løsøre.
 Deltagelse i instruktion og vejledning af vurderingsmyndighederne.
 Koordinering af revisionsarbejdet, herunder særligt afgørelse af, om der  

 skal ske revision mere end tre år tilbage.
 Landsdækkende kontrol med vurderingsniveauer.
 Udtalelser til statslige myndigheder vedrørende køb, salg og leje af fast  

 ejendom.
 Registrering og indsamling af lokalplaner og kortmateriale.
