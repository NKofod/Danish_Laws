 I indenrigsministeriets cirkulære af 15. oktober 1958 vedrørende  

 fremstilling af ægholdige retter angives - med det formål at sikre, at  

 sådanne levnedsmidler (retter) ikke indeholder salmonellabakterier -  

 eksempler på fremstilling af mayonnaise og forskellige andre ægholdige  

 retter.
Dette cirkulære er delvis bortfaldet, derved at det er afløst af  

 bestemmelser med samme formål udstedt i medfør af lov nr. 310 af 6. juni 1973  

 om levnedsmidler m.v.
I § 47, stk. 5, i bekendtgørelse nr. 369 af 27. juni  

 1974 om detailforhandling, herunder ved servering m.m., af levnedsmidler, er  

 det således bestemt: »Ved tilvirkningen af ægholdige levnedsmidler må  

 der udelukkende anvendes varmebehandlede ægprodukter hidrørende fra en  

 autoriseret virksomhed, medmindre levnedsmidlet efter æggenes tilsætning  

 opvarmes til mindst 75 grader C.« Denne bestemmelse er gentaget i  

 veterinærdirektoratets cirkulære af 25. oktober 1974 om virksomheder, der  

 tilvirker levnedsmidler.
Den gælder således for institutionskøkkener  

 (hovedkøkken såvel som afdelingskøkkener) og detailudsalgssteder omfattet af  

 ovennævnte bekendtgørelse nr. 369, herunder restauranter, cafeterier,  

 pensionater, bagerier, slagter- og viktualieforretninger og diner  

 transportable samt for alle levnedsmiddelvirksomheder.
Bestemmelsen dækker i  

 princippet al tilvirkning af ægholdige levnedsmidler (retter), men det er dog  

 ikke skønnet rimeligt at anvende den på æg, der serveres enkeltvis, f.eks.  

 som blødkogte æg, spejlæg og æggeblomme på smørrebrød.
Ægholdige levnedsmidler (retter), der ikke varmebehandles, og som  

 fremstilles i de ovenfor nævnte virksomheder, samt levnedsmidler (retter),  

 der efter æggenes tilsætning ikke opvarmes til mindst 75 grader C, skal  

 således fremstilles af varmebehandlede (pasteuriserede) ægprodukter.  

 Opmærksomheden skal henledes på, at brug af sådanne ægprodukter giver den  

 bedst mulige sikkerhed for, at salmonellabakterier hidrørende fra æg ikke  

 forekommer i det pågældende levnedsmiddel, men brugen af de varmebehandlede  

 ægprodukter forlænger ikke levnedsmidlernes holdbarhed.
Brugen af  

 varmebehandlede (pasteuriserede) ægprodukter fritager derfor ikke  

 levnedsmiddelproducenten for at følge de almindelige hygiejniske foranstalter  

 ved tilberedning og servering af levnedsmidler (retter).
Varmebehandlede (pasteuriserede) ægprodukter forhandles som  

 tørægprodukter, dybfrosne ægprodukter og flydende ægprodukter i forskellig  

 form og pakkestørrelse.
Sundhedsstyrelsen har ved forhandling med de  

 ægproduktproducerende virksomheder fået udvirket, at de tørrede og dybfrosne  

 ægprodukter nu forhandles i pakningsstørrelser, som gør det muligt at anvende  

 disse også ved levnedsmiddeltilvirkning i begrænset målestok, f.eks. i mindre  

 institutioner.
 Følgende virksomheder er for tiden af statskontrollen med mejeriprodukter  

 og æg m.m. autoriseret til fremstilling af varmebehandlede (pasteuriserede)  

 ægprodukter:
Dansk Andels Æg, , tlf. (03) 35 61 65, Maglegårdsvej 13, 4000 Roskilde.
 Lactosan A/S, , tlf. (09) 11 17 32.
Havnegade 33-35, 5000 Odense.
Dansk Tøræg Fabrik A/S, tlf. (01) 83 26 02, Rovsinggade 90, 2200 København N.
Fabrikant S.
Harpøth, tlf. (07) 48 10 08, Skolegade 10, 7570 Vemb.
Brdr.
Honum, tlf. (05) 62 25 26, Færøvej 3, 8700 Horsens.
Statens levnedsmiddelinstitut har udarbejdet retningslinjer og anvisninger  

 for fremstillingen af nogle levnedsmidler (retter) ved anvendelse af  

 varmebehandlede (pasteuriserede) ægprodukter i tørret og dybfrossen form.  

 Disse anvisninger gives som bilag til nærværende cirkulære.
Eventuelle  

 spørgsmål vedrørende disse opskrifter samt yderligere oplysninger vedrørende  

 tilberedning af ægholdige levnedsmidler (retter) ved brug af varmebehandlede  

 (pasteuriserede) ægprodukter må rettes til statens levnedsmiddelinstitut,  

 afd. for institutionskost.
 Veterinærdirektoratet, den 9. juni 1977.
E.
Stougaard.
/E.
Malling Olsen.
 Bilag.
A.
Anvendelse af varmebehandlede (pasteuriserede) ægprodukter.
 Varmebehandlede (pasteuriserede) ægprodukter skal anvendes ved  

 fremstilling af:
 1. levnedsmidler (retter), der ikke varmebehandles, og hvori indgår æg,  

 f.eks.:
 Fromage, råcreme, smørcreme, kærnemælkskoldskål, æggemælk, is, mayonnaise,  

 dressing, kolde sovse.
 2. levnedsmidler (retter), der efter æggenes tilsætning ikke opvarmes  

 til mindst 75 grader C, f.eks.:
 Røræg, æggestand, æggekage, omelet, gratin, lierede sovse og supper,  

 buddinger, creme, bagværk med marengs.
A.1. ANVENDELSE AF TØRÆGPRODUKTER a.
Helægpulver:
 1 kg svarer til ca. 80 helæg.
 b. Æggeblommepulver:
 1 kg svarer til ca. 100 æggeblommer.
 c. Æggehvidepulver:
 1 kg svarer til ca. 300 æggehvider.
Ved opbevaring i tæt lukket pakning ved højst +5 grader C er holdbarheden  

 3-6 måneder.
Se i øvrigt emballagens mærkning.
 Tørægprodukter skal før brug gendannes til helæg, æggeblomme eller  

 æggehvide, hvilket sker ved udrøring af produkterne med koldt vand.
 Vejledende omtrentlige mål ved udrøring og brug af tørægprodukter.
a.
Helægpulver:
 12 g pulver + 36 g (ml) koldt vand svarer til 1 helæg.
 1 dl pulver + 0,9 dl (90 ml) koldt vand svarer til 2 1/2 helæg.
 b. Æggeblommepulver:
 9 g pulver + 9 g (ml) koldt vand svarer til 1 æggeblomme.
 1 dl pulver + 0,3 dl (30 ml) koldt vand svarer til 3 æggeblommer.
 c. Æggehvidepulver:
 3 g pulver + 27 g (ml) koldt vand svarer til 1 æggehvide.
 1 dl pulver + 2 1/2 dl (250 ml) koldt vand svarer til 9 æggehvider.
 Helægpulver udrøres med hele vandmængden, og det gendannede helæg  

 er efter 15 minutters henstand klar til brug.
 Æggeblommepulver udrøres til en ensartet masse med hele  

 vandmængden, og den gendannede æggeblomme er efter 15 minutters henstand klar  

 til brug.
Æggehvidepulver udrøres først med 1/10 af vandet, derefter  

 tilsættes resten under omrøring.
Den gendannede æggehvide skal henstå i 15  

 minutter, hvorefter den er klar til brug.
Obs.
Redskaber og beholdere m.m. til udrøring og piskning af  

 æggehvide skal være absolut fedtfri.
Udrørte tørægprodukter skal anvendes straks.
Rest af udrørt produkt kan  

 finde anvendelse til bagning, i fars og i andre retter.
A.2. ANVENDELSE AF DYBFROSNE ÆGPRODUKTER Evt.med tilsætninger, der er deklareret på emballagen.
a.
Helæg:
 1 kg svarer til ca. 20 helæg.
 b. Æggeblommer:
 1 kg svarer til ca. 50 æggeblommer.
 c. Æggehvider:
 1 kg svarer til ca. 30 æggehvider.
Ved opbevaring ved -20 C grader er holdbarheden ca. 6 måneder.
Efter  

 optøning har produkterne ved opbevaring i tæt lukket pakning ved højst +5  

 grader C en holdbarhed på 3 dage.
Se i øvrigt emballagens mærkning.
Dybfrosne ægprodukter optøes og omrøres inden brug og kan anvendes som  

 friske æg.
Optøning skal ske i kølerum eller -skab.
Da optøede ægprodukter  

 har kort holdbarhed, bør der så vidt muligt kun optøes den mængde pr. gang,  

 som skal anvendes.
Rest af optøet ægprodukt kan finde anvendelse til bagning,  

 i fars og i andre retter.
 Vejledende omtrentlige mål ved brug af optøede ægprodukter.
a.
Helæg:
 50 g svarer til 1 helæg.
 b. Æggeblomme:
 18 g svarer til 1 æggeblomme.
 c. Æggehvide:
 30 g svarer til 1 æggehvide.
B.
Opskrifter med varmebehandlede (pasteuriserede) ægprodukter.
B.1. OPSKRIFTER MED TØRÆGPRODUKTER Udrøring af tørægprodukter:
 Helægpulver udrøres med hele vandmængden, og det gendannede helæg er efter  

 15 minutters henstand klar til brug.
 Æggeblommepulver udrøres til en ensartet masse med hele  

 vandmængden, og den gendannede æggeblomme er efter 15 minutters henstand klar  

 til brug.
Æggehvidepulver udrøres først med 1/10 af vandet, derefter  

 tilsættes resten under omrøring.
Den gendannede æggehvide skal henstå i 15  

 minutter, hvorefter den er klar til brug.
 Væske er angivet i gram: 100 g = 100 ml = 1 dl.
Obs.
Redskaber og beholdere m.m. til udrøring og piskning af  

 æggehvide skal være absolut fedtfri.
a.
Citronfromage.
 Opskriften svarer til 10 portioner af 125 g.
100 g æggeblommepulver udrøres med 100 g koldt vand 40 g æggehvidepulver udrøres med 360 g koldt vand 180 g sukker 100 g citronsaft 18 g husblas 250 g piskefløde revet skal af 1 citron b.
Appelsinfromage.
 Opskriften svarer til 10 portioner af 125 g.
70 g æggeblommepulver udrøres med 70 g koldt vand 30 g æggehvidepulver udrøres med 270 g koldt vand 120 g sukker 300 g appelsinsaft 30 g citronsaft 20 g husblas 250 g piskefløde evt. revet skal af 1 appelsin Tilberedning.
 Æggeblommerne røres godt med sukkeret, derefter tilsættes frugtsaft, revet  

 skal og den udblødte smeltede husblas.
De stivpiskede æggehvider blandes med den stivpiskede fløde.
Heri piskes  

 den halvstive æggemasse.
 Fromagen anrettes og sættes straks i køleskab ved ca. 8 grader C.
 Serveres tilberedningsdagen.
c.
Chokoladefromage.
 Opskriften svarer til 10 portioner af 125 g.
100 g æggeblommepulver udrøres med 100 g koldt vand 40 g æggehvidepulver udrøres med 360 g koldt vand 80 g sukker 1 tsk. pulverkaffe udrørt i 50 g vand 150 g mørk kogechokolade 18 g husblas 250 g piskefløde Tilberedning.
Æggeblommerne røres godt med sukkeret.
Chokoladen smeltes i vandbad og  

 kommes i æggemassen sammen med pulverkaffe, udrørt i vand, og den udblødte  

 smeltede husblas.
De stivpiskede æggehvider blandes med den stivpiskede fløde.
Heri piskes  

 den halvstive æggemasse.
 Fromagen anrettes og sættes straks i køleskab ved ca. 8 grader C.
 Serveres tilberedningsdagen.
d.
Kærnemælkskoldskål.
 Opskriften svarer til 10 portioner af 2 1/2 dl.
2 l kærnemælk 60 g helægpulver udrøres med 180 g koldt vand 150 g sukker 100 g citron- eller appelsinsaft evt. vanille eller vanillesukker.
 Tilberedning.
 Æggene røres godt med sukkeret, kærnemælk tilsættes, og koldskålen smages  

 til med frugtsaft og evt. vanille.
e.
Råcreme.
 Opskriften svarer til ca. 1 liter.
70 g æggeblommepulver udrøres med 70 g koldt vand 70 g sukker 800 g piskefløde.
 Smagstilsætning:
1 vanillestang eller 4 tsk. vanillesukker eller 50 g citronsaft eller 75 g sherry.
 Tilberedning.
Æggeblommerne røres godt med sukkeret.
Den stivpiskede fløde blandes i.  

 Cremen smages til.
f.
Mayonnaise.
 Opskriften svarer til ca. 1 kg.
35 g æggeblommepulver udrøres med 35 g koldt vand 850 g olie (= ca. 930 ml) 50 g citron eller eddike 1 tsk. salt 1/2 dl kogende vand.
 Tilberedning.
 Æggeblommerne røres seje med salt, derefter tilsættes kogende vand og  

 citronsaft, hvorefter olien tilsættes lidt ad gangen.
g.
Omelet.
 Opskriften svarer til 10 portioner af 150 g uden fyld.
180 g æggeblommepulver udrøres med 180 g koldt vand 70 g æggehvidepulver udrøres med 630 g koldt vand 500 g skummetmælk 2 1/2 tsk. salt (evt.) 40 g fedtstof.
 Fyld:
 Varmede grønsager, kød, fjerkræ, fisk eller frugt.
 Tilberedning.
 Æggeblommerne røres med salt og mælk og piskes ned i de stivpiskede  

 hvider.
 Margarine smeltes på pande, og æggemassen bages ved svag varme ca. 10  

 minutter.
 Den færdige omelet foldes om fyldet.
 Til frugtomelet udelades salt.
h.
Grønsagsgratin.
 Opskriften svarer til 10 portioner af 200 g.
90 g æggeblommepulver udrøres med 90 g koldt vand 40 g æggehvidepulver udrøres med 360 g koldt vand 700 g grønsager 140 g margarine 200 g hvedemel 700 g skummetmælk (* 1) 1 1/2 tsk. salt 1/2 tsk. hvid peber rasp Tilberedning.
Margarine og mel afbages med mælken.
Varmetilførselen afbrydes, og  

 æggeblommerne røres i lidt ad gangen.
Salt og peber tilsættes.
Derefter røres  

 1/3 af de stivpiskede hvider i dejen, resten vendes forsigtigt i.
Til sidst  

 vendes de halvkogte findelte grønsager i dejen.
Gratinfad, aluminiumsform  

 eller lignende smøres og drysses med rasp.
Gratindejen hældes i og rasp  

 drysses over.
Bages i ovn ved 170 grader C i 1-1 1/2 time.
 En del af grønsagerne kan ombyttes med kogt kød eller fisk.
 i. Æggekage.
 Opskriften svarer til 10 portioner af 150 g uden fyld.
200 g helægpulver udrøres med 600 g koldt vand 750 g skummetmælk 70 g hvedemel 2 1/2 tsk. salt 40 g margarine Fyld:
 Grønsager, kød eller fisk.
 Tilberedning.
 Æg, mel og mælk piskes sammen og salt tilsættes.
 Margarine smeltes på pande, æggemassen hældes på og bages ved svag varme  

 ca. 15 minutter.
 Æggekagen pyntes med fyldet eller dette kommes i æggemassen, inden den  

 stivner.
B.2. OPSKRIFTER MED DYBFROSNE ÆGPRODUKTER Dybfrosne ægprodukter optøes og omrøres inden brug og kan anvendes som  

 friske æg.
Optøning skal ske i kølerum eller -skab.
Da optøede produkter har  

 kort holdbarhed, bør der så vidt muligt kun optøes den mængde pr. gang, som  

 skal anvendes.
Rest af optøet ægprodukt kan finde anvendelse til bagning, i  

 fars og i andre retter.
a.
Citronfromage.
 Opskriften svarer til 10 portioner af 125 g.
230 g æggeblommepulver tilsat 10 pct. sukker 400 g æggehvider 150 g sukker 100 g citronsaft 18 g husblas 250 g piskefløde revet skal af 1 citron b.
Appelsinfromage.
 Opskriften svarer til 10 portioner af 125 g.
160 g æggeblommepulver tilsat 10 pct. sukker 300 g æggehvider 100 g sukker 300 g appelsinsaft 30 g citronsaft 20 g husblas 250 g piskefløde evt. revet skal af 1 appelsin Tilberedning.
 Æggeblommerne røres godt med sukkeret, derefter tilsættes frugtsaft, revet  

 skal og den udblødte smeltede husblas.
De stivpiskede æggehvider blandes med den stivpiskede fløde.
Heri piskes  

 den halvstive æggemasse.
 Fromagen anrettes og sættes straks i køleskab ved ca. 8 grader C.
 Serveres tilberedningsdagen.
c.
Chokoladefromage.
 Opskriften svarer til 10 portioner af 125 g.
230 g æggeblommepulver tilsat 10 pct. sukker 400 g æggehvider 50 g sukker 1 tsk. pulverkaffe udrørt i 50 g vand 150 g mørk kogechokolade 18 g husblas 250 g piskefløde Tilberedning.
Æggeblommerne røres godt med sukkeret.
Chokoladen smeltes i vandbad og  

 kommes i æggemassen sammen med pulverkaffe, udrørt i vand, og den udblødte  

 smeltede husblas.
De stivpiskede æggehvider blandes med den stivpiskede fløde.
Heri piskes  

 den halvstive æggemasse.
 Fromagen anrettes og sættes straks i køleskab ved ca. 8 grader.
 Serveres tilberedningsdagen.
d.
Kærnemælkskoldskål.
 Opskriften svarer til 10 portioner af 2 1/2 dl.
2 l kærnemælk 250 g helæg 150 g sukker 100 g citron- eller appelsinsaft evt. vanille eller vanillesukker.
 Tilberedning.
 Æggene røres godt med sukkeret, kærnemælk tilsættes, og koldskålen smages  

 til med frugtsaft og evt. vanille.
e.
Råcreme.
 Opskriften svarer til ca. 1 liter.
160 g æggeblommer tilsat 10 pct. sukker 50 g sukker 800 g piskefløde.
 Smagstilsætning:
1 vanillestang eller 4 tsk. vanillesukker eller 50 g citronsaft eller 75 g sherry.
 Tilberedning.
Æggeblommerne røres godt med sukkeret.
Den stivpiskede fløde blandes i.  

 Cremen smages til.
f.
Mayonnaise.
 Opskriften svarer til ca. 1 kg.
70 g æggeblommer (* 2) 850 g olie (= ca. 930 ml) 50 g citron eller eddike 1/2 dl kogende vand.
evt. salt Tilberedning.
 Æggeblommerne røres seje med salt, derefter tilsættes kogende vand og  

 citronsaft, hvorefter olien tilsættes lidt ad gangen.
g.
Omelet.
 Opskriften svarer til 10 portioner af 150 g uden fyld.
360 g æggeblommer (* 2) 700 g æggehvider 500 g skummetmælk 40 g margarine evt. salt Fyld:
 Varmede grønsager, kød, fjerkræ, fisk eller frugt.
 Tilberedning.
 Æggeblommerne røres med salt og mælk og piskes ned i de stivpiskede  

 hvider.
 Margarine smeltes på pande, og æggemassen bages ved svag varme ca. 10  

 minutter.
 Den færdige omelet foldes om fyldet.
 Til frugtomelet udelades salt.
h.
Grønsagsgratin.
 Opskriften svarer til 10 portioner af 200 g.
180 g æggeblommer (* 2) 400 g æggehvider 700 g grønsager 140 g margarine 200 g hvedemel 700 g skummetmælk (* 1) evt. salt 1/2 tsk. hvid peber rasp Tilberedning.
Margarine og mel afbages med mælken.
Varmetilførselen afbrydes, og  

 æggeblommerne røres i lidt ad gangen.
Peber og evt. salt tilsættes.
Derefter  

 røres 1/3 af de stivpiskede hvider i dejen, resten vendes forsigtigt i. til  

 sidst vendes de halvkogte findelte grønsager i dejen.
Gratinfad,  

 aluminiumsform eller lignende smøres og drysses med rasp.
Gratindejen hældes  

 i og rasp drysses over.
Bages i ovn ved 170 grader C i 1-1 1/2 time.
 En del af grønsagerne kan ombyttes med kogt kød eller fisk.
 i. Æggekage.
 Opskriften svarer til 10 portioner af 150 g uden fyld.
800 g helæg 750 g skummetmælk 70 g hvedemel 2 1/2 tsk. salt 40 g margarine Fyld:
 Grønsager, kød eller fisk.
 Tilberedning.
 Æg, mel og mælk piskes sammen og salt tilsættes.
 Margarine smeltes på pande, æggemassen hældes på og bages ved svag varme  

 ca. 15 minutter.
 Æggekagen pyntes med fyldet eller dette kommes i æggemassen, inden den  

 stivner.
