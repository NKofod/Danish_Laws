1. Generelt 2. Oprettelse og registrering af godkendelsessager 3. Indsendelse af gasmateriel 4. Afprøvning 5. Systemgodkendelse 6. Gebyrer og afgifter 7. Opbevaring og afhentning af gasmateriel 1. GENERELT 1.1. Denne vejledning er en uddybning af DGP's praksis ved afvikling af  

 systemgodkendelsessager, jfr. bestemmelserne i Gasreglementets afsnit C,  

 januar 1983.
 Formålet med at gøre indsendere bekendt med denne praksis er at mindske  

 misforståelser og unødvendige forsinkelser omkring oprettelse af  

 godkendelsessager og dermed fremme afviklingen af godkendelserne.
 1.2. Indsendere er selv ansvarlige for, hvorvidt der af andre myndigheder  

 stilles krav til det pågældende materiel, men DGP vil i videst mulige omfang  

 oplyse om sådanne bestemmelser.
2. OPRETTELSE OG REGISTRERING AF GODKENDELSESSAGER 2.1. Til Danmarks Gasmateriel Prøvning, Tranegårdsvej 20, 2900 Hellerup  

 skal indsendes en skriftlig anmodning om systemgodkendelse med angivelse af  

 fabrikantens og komponentleverandørens navn og adresse, evt. suppleret med  

 kontaktpersoner.
 2.2. DGP opretter efter komponentleverandørens ønske en godkendelsessag  

 på:
- en type af gasmateriel - en serie af gasmateriel - en kombination af gasmateriel, der indgår i en samlet enhed Hver sag tildeles et systemgodkendelsesnummer, SG-nummer, der herefter  

 følger godkendelsessagen.
 2.3. Serier af ensartede enkeltkomponenter kan omfattes af eet SG-nummer,  

 hvorimod aggregater og specielle kombinationer tildeles hvert sit SG-nummer.
 Seriegodkendelse forudsætter, at komponenterne er af ensartet konstruktion  

 og klassifikation og kun adskiller sig ved dimensioner og/eller kapacitet.
 2.4. I forbindelse med oprettelse af en godkendelsessag skal der til DGP  

 indsendes oplysninger om materiellets art og typebetegnelse.
 Materiellets tekniske data og klassifikation skal anføres, herunder hvilke  

 gasarter og -tryk materiellet er konstrueret og ønskes godkendt til.
 For gasforbrugende apparater/aggregater angives belastninger og evt.  

 ydelser i kW efter øvre brændværdi.
 2.5. Der skal til DGP indsendes tegninger i eet eksemplar, angivende  

 hovedmål, materialer, kapacitetskurver/-tabeller, el-og funktionsdiagrammer  

 o.lign.
 Tegningsmaterialet skal være så udførligt, at DGP på grundlag af det  

 senere kan kontrollere, om et tilfældigt valgt gasmateriel i enhver henseende  

 svarer til det oprindeligt godkendte.
 Mål af betydning for forbrændingen angives med tolerancer.
 2.6. Hvis der foreligger udenlandsk (type)godkendelse, tilsendes  

 godkendelsesbilag og prøverapporter, idet disse da danner grundlag for  

 systemgodkendelsen.
 Foreligger der ikke andre godkendelser, fremsendes fabrikantens  

 prøverapporter.
 Hvor DGP finder det fornødent, kan det forlanges, at indsenderen  

 fremskaffer en udtalelse om et materiales egnethed til det pågældende formål  

 fra et autoriseret prøvningslaboratorium.
 2.7. Der skal til DGP indsendes (evt. i udkast) en dansksproget  

 installations- og driftsvejledning indeholdende alle nødvendige oplysninger  

 for korrekt installation, indregulering, inkl. procedure ved omstilling fra  

 en gasfamilie til en anden, samt specifikationer for drift og  

 vedligeholdelse.
 For gasforbrugende apparater/aggregater skal installationsvejledningen  

 indeholde belastningsområder, modtryksdiagrammer og alle nødvendige  

 oplysninger om dysestørrelser og -tryk.
 2.8. Der skal til DGP indsendes et udførligt program for  

 kvalitetskontrollen hos fabrikanterne af det gasmateriel, der indgår i  

 systemgodkendelsen.
 Kvalitetskontrollen skal omfatte specifikationer for materialekontrol samt  

 funktionskontrol af den færdigt producerede enhed.
 2.9. Der skal til DGP indsendes et udkast til mærkeskilt, som mindst skal  

 angive:
 For installationskomponenter:
- fabrikat og/eller entydigt varemærke - typebetegnelse - klassifikationsmærkning - maks. driftstryk - evt.
SG-nr.
 For gasforbrugende apparater/aggregater:
- fabrikat og/eller entydigt varemærke - typebetegnelse - kategori eller tydelig angivelse af gasart - belastning, belastningsområde i kW efter øvre brændværdi - gasart,  

 tilslutningstryk, dysetryk - fremstillingsår - evt. med SG-nr.
 For kedler endvidere:
- maks. vandtryk og prøvetryk samt maks. fremløbstemperatur 2.10. DGP udsteder en systemgodkendelse på basis af ovenstående, dog med  

 forbehold for afprøvninger i henhold til afsnit 3 og 4.
3. INDSENDELSE AF GASMATERIEL Hvis DGP anser en besigtigelse/afprøvning af det anmeldte materiel  

 nødvendig som forudsætning for godkendelse, vil en specificeret indkaldelse  

 ske skriftligt, når den ønskede dokumentation foreligger, jfr. afsnit 2.
4. AFPRØVNING 4.1. For materiel, som systemgodkendes på basis af afsnit 2 og 3, kan DGP  

 forlange afprøvning i udvalgte installationer (stikprøver) efter de generelle  

 og specielle bestemmelser i Gasreglementets afsnit C.
 4.2. Hvis Gasreglementet ikke indeholder specielle bestemmelser for en  

 bestemt type gasmateriel, kan DGP fastsætte midlertidige bestemmelser.
 4.3. Stikprøver foretages i installationer, som vælges og udføres af DGP i  

 samarbejde med gasleverandøren.
 4.4. Materiel, der indleveres til DGP, afprøves i DGP's laboratorier i  

 overensstemmelse med de specificerede driftsvilkår for materiellet.
 4.5. Hvis der ved prøvning i en færdig installation eller ved  

 gasleverandørens kontrol viser sig mangler ved materiellet, bortfalder  

 systemgodkendelsen, med mindre manglerne udbedres omgående eller - i tilfælde  

 af mindre væsentlige fejl - inden 8 dage efter afprøvningen.
 4.6. Konstaterede mangler vil give anledning til udvidelse af stikprøverne  

 til at omfatte flere installationer af det pågældende materiel.
 4.7. Oplysninger om løbende afprøvninger gives udelukkende til indsenderen  

 og gasleverandørerne.
 4.8. Indsendere må kun disponere efter skriftligt meddelte oplysninger fra  

 DGP.
 Normalt må ingen udtalelser fra DGP's personale betragtes som endelige.
5. SYSTEMGODKENDELSE 5.1. Når DGP har gennemgået og accepteret det fremsendte materiale, samt  

 afsluttet de rent laboratoriemæssige afprøvninger, fremsender DGP en  

 systemgodkendelse til indsenderen.
 5.2. Først efter modtagelsen af den skriftlige systemgodkendelse af  

 materiellet må dette anvendes, sælges eller udleveres til brug her i landet.
 Materiel, der pr. 1. april 1984 er omfattet af dette krav, jfr.  

 Gasreglementets afsnit C, er angivet i bilag.
 5.3. Systemgodkendelsen gælder kun for materiel, som er i nøje  

 overensstemmelse med de indsendte prøvebilag og det i godkendelsen anførte.
 5.4. Alle ændringer af systemgodkendt materiel skal forelægges DGP, som da  

 vil afgøre, om det pågældende materiel fortsat kan godkendes.
 5.5. I tilfælde, hvor der er oprettet godkendelsessager, men disse endnu  

 ikke er afsluttet, kan gasmateriel i et på forhånd aftalt styktal efter  

 ansøgning til DGP tillades installeret på dispensation under de i  

 Gasreglementets afsnit C angivne vilkår.
 Ved DGP's behandling af dispensationssager skal der fremsendes  

 dokumentation for, at materiellet er egnet til forsyning med de påtænkte  

 gaskvalitet under de givne installationstryk, samt navn og adresse på den  

 pågældende, hvor materiellet påtænkes installeret.
6. GEBYRER OG AFGIFTER 6.1. Grundgebyr I forbindelse med oprettelse af systemgodkendelsessag opkræver DGP et  

 grundgebyr på kr. 2.260,- (ekskl. moms) til dækning af DGP's  

 administrationsomkostninger ved oprettelse og administration af godkendelsen  

 i en 5-årig periode, herunder DGP's udgifter til stikprøvevis kontrol af de  

 godkendte anlæg, jfr. pkt. 4.
 Når grundgebyret er betalt, indgår godkendelsessagen i DGP's  

 ekspeditionsliste over systemgodkendelsessager.
6.2. Prøvegebyr Ved eventuel afprøvning af gasmateriel hos DGP, i henhold til afsnit 3,  

 opkræves gebyr i henhold til taksterne ved afprøvning af typegodkendt  

 materiel.
6.3. Fornyelsesgebyr Når en teknisk vurdering har afklaret, at en eksisterende  

 systemgodkendelse vil kunne fornys uden supplerende dokumentation eller  

 afprøvning, opkræver DGP et fornyelsesgebyr på kr. 1.580,~ (ekskl. moms).
 I tilfælde af, at supplerende afprøvning på laboratoriet er nødvendig,  

 opkræves et prøvegebyr svarende til pkt. 6.1.
 Først når fornyelsesgebyret er betalt, kan DGP udfærdige den fornyede  

 godkendelse.
6.4. Årlig afgift Indtil det tidspunkt, hvor systemgodkendelsen omfatter et bredt sortiment  

 af anvendt gasmateriel, vil DGP ikke kræve årlig afgift på solgt gasmateriel  

 af det materiel, hvorpå der er udfærdiget systemgodkendelse.
 Ordningen gælder indtil videre til 1. januar 1987.
7. OPBEVARING OG AFHENTNING AF GASMATERIEL 7.1. DGP har ret til, helt eller delvis at opbevare det undersøgte  

 materiel med henblik på langtidsprøvning m.m.
 Såfremt DGP ikke ønsker at beholde sådanne prøver, skal de afhentes af  

 indsenderen snarest muligt efter meddelelse herom.
 7.2. Materiel leveres og afhentes af indsenderen, eventuelt ved speditør  

 eller fragtmand.
 Forsendelsesomkostningerne påhviler indsenderen.
 Bilag : Liste over gasmateriel, omfattet af den lovpligtige  

 systemgodkendelse pr. 1. april 1984.
 - Gasblæseluftbrændere med belastninger over 120 kW inkl. styre- og  

 sikkerhedsautomatik.
