Ligebehandlingsnævnets afgørelse om køn - stillingsopslag - medhold J. nr. 2015-6810-37136 Det var i strid med ligebehandlingsloven, at en gourmetbutik søgte efter piger.
¬ Klager fik derfor medhold.
 Klagen drejer sig om påstået forskelsbehandling på grund af køn i forbindelse med, at indklagede i en stillingsannonce skrev, at de søgte efter "PIGER" til en butik, som sælger gourmetprodukter.
¬Ligebehandlingsnævnets afgørelse Det var i strid med ligebehandlingsloven, at indklagede søgte "PIGER" til en butik.
Sagsfremstilling Der er klaget over en stillingsannonce, hvor indklagede søgte sælgere tilen konceptbutik, som har specialiseret sig i gourmetprodukter fra de nordiske lande. ¬ Det fremgik blandt andet af annoncen:¬ " [indklagede] søger dygtige PIGER som sælgere/butiksassistenter til vores konceptbutik i [placering]." og¬ "Din fornemmeste opgave er at give passagererne en unik oplevelse af at handle hos [indklagede under besøget i [placering].
 Vi forventer, at:
  Du skal være god til OPSØGENDE SALG, da det er MEGET VIGTIGT at du kan få kunder ind i butikken.
  Du skal tidligere have dokumenteret og relevant erfaring som promotor.
  Du har en relevant handelsuddannelse, en baggrund fra salg i detailbranchen eller solid erfaring fra en lignende stilling fra luftfarts-, turist-, eller hotelbranchen med højt serviceniveau og kunden i fokus.
 Du kan sælge eksklusive gourmetprodukter og give kunden den bedste service og rådgivning i det dynamiske og internationale miljø, der eksisterer i [placering]  Rimelige dansk- og engelskkundskaber.
  Du har forståelse for mersalg, kundeadfærd og brands samt du formår at inspirere kunden og bruger dit synlige salgstalent til at få salget i hus.
  Du har gode kommunikationsevner, som du bruger aktivt over for både kunder og teamet, er fleksibel og evner at holde hovedet koldt i et til tider hektisk miljø.
  Som person er du imødekommende, præsentabel, udadvendt, smilende, energisk, tillidsvækkende, god til kundekontakt og har en sympatisk udstråling.
 Du brænder for og sætter en ære i at yde den optimale service.
Du har nemt ved at sætte dig ind i en butiks sortiment.
Du kan arbejde under tidsmæssigt pres.
  Du er fleksibel med arbejdstiden og kan indgå i vagtordning.
Parternes bemærkninger Klager ønsker, at indklagedes fremtidige annoncer kommer til at indeholde et ordvalg, hvor der er ligestilling mellem kønnene.
Det er op til Ligebehandlingsnævnet at tage stilling til, om indklagede skal have en bøde. ¬ Der er tale om ganske almindeligt butiksarbejde med håndtering af fødevarer.
Klager har derfor svært ved at forstå, hvorfor indklagede kun søger piger til at håndtere kunder i butikken.
Der er for klager ikke tvivl om, at indklagede kun ønskede at ansætte piger, idet ordet "PIGER" er skrevet med store bogstaver i stillingsannoncen. ¬ Klager blev bekendt med stillingsannoncen på et tidspunkt, hvor han var i en ledighedsperiode.
Klager er detailuddannet, og har derfor primært søgt arbejde inden for butiksområdet.
Klager var på dagpenge, og ønskede at få et arbejde hurtigst muligt samtidig med at klagers fagforening stiller krav om, at der skal sendes to til tre ansøgninger om ugen for at gøre sig berettiget til dagpenge.
Klager har ikke været i personlig kontakt med indklagede, og han havde heller ikke i sinde at søge stillingen.
Klager reagerer udelukkende på ordvalget i stillingsannoncen. ¬ Indklagede har ikke svaret på nævnets henvendelser.
Ligebehandlingsnævnets bemærkninger og konklusion Ligebehandlingsnævnet behandler klager over forskelsbehandling på grund af køn på arbejdsmarkedet efter ligebehandlingsloven. ¬ Det fremgår af annonceringsbestemmelsen i loven, at der ved annoncering ikke må angives, at der til ansættelse søges eller fortrækkes et bestemt køn. ¬ Ifølge stillingsannoncen var målgruppen "PIGER", og annoncen var derfor i strid med loven.
