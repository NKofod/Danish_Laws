Bekendtgørelse om ændring af bekendtgørelse om kompensation for tab ved aflysning af større arrangementer fra maj 2021 til og med august 2021 som følge af covid-19-afværgeforanstaltninger § 1 I bekendtgørelse nr. 990 af 21. maj 2021 om kompensation for tab ved aflysning af større arrangementer fra maj 2021 til og med august 2021 som følge af covid-19-afværgeforanstaltninger, som ændret ved bekendtgørelse nr. 1565 af 2. juli 2021 og bekendtgørelse nr. 1999 af 29. oktober 2021, foretages følgende ændring:
 1. I § 6, stk. 10, ændres »31. december 2021« til: »30. juni 2022«, og to steder ændres »1,8« til: »2,3«.
§ 2 Stk. 1. Bekendtgørelsen træder i kraft den 20. januar 2022.
 Stk. 2. Bekendtgørelsen finder anvendelse på ansøgninger modtaget fra og med den 28. maj 2021.
 Stk. 3. Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 990 af 21. maj 2021, kan ansøge om efterregulering af det udbetalte beløb efter denne bekendtgørelse.
