Genoprettelse  

 af medlemskab, overlod til stedsøn at betale a-kasse i en periode, hvor  

 medlemmet  

 selv var bortrejst Arbejdsdirektoratet traf den 27. juli 2005 afgørelse om, at De  

 ikke kunne få genoprettet Deres medlemskab af a-kassen med virkning fra den  

 1.  

 april 2005.
 Direktoratet traf den 4. oktober 2005 afgørelse om, at De ikke  

 kunne få dispensation for Deres afbrud i medlemskab og indbetaling af  

 efterlønsbidrag.
 De klagede ved brev af 30. oktober 2005 over direktoratets  

 afgørelse af 4. oktober 2005.
 Ved brev af 29. november 2005 sendte direktoratet Deres klage  

 videre til Arbejdsmarkedets Ankenævn, idet direktoratet bemærkede, at man på  

 baggrund af de i klagen anførte forhold havde valgt at betragte klagen som  

 også  

 at være en klage over direktoratets afgørelse af 27. juli 2005.
 Ankenævnet skal i den forbindelse bemærke, at direktoratets  

 oversendelsesbrev efter sin ordlyd kan opfattes som et afslag på genoptagelse  

 af direktoratets afgørelse af 27. juli 2005. Det er efter ankenævnets  

 opfattelse ikke hensigtsmæssigt, at der kan opstå tvivl om, hvorvidt der er  

 truffet en afgørelse, herunder at en sådan afgørelse  som følge af  

 formen  er  

 truffet uden en klagevejledning til medlemmet.
Nævnet traf denne A F G Ø R E L S E De kan få genoprettet Deres medlemskab af a-kassen med virkning  

 fra den 1. april 2005.
 Ankenævnet ændrer således direktoratets afgørelse af den 27.  

 juli 2005.
B E G R U N D E L S E Et medlem har pligt til at meddele bopælsændring til a-kassen.
 Ankenævnet har ved afgørelsen lagt til grund, at De ikke har  

 meddelt a-kassen, at De var bortrejst til udlandet i et år, herunder meddelt  

 a-kassen en udenlandsk adresse, et telefonnummer eller en mailadresse, hvorpå  

 De kunne træffes.
 Ankenævnet har endvidere, i overensstemmelse med Deres eget  

 udsagn, lagt til grund, at De alene havde frameldt Deres  

 folkeregisteradresse.
Et medlem skal betale medlemsbidrag til de af kassen fastsatte  

 tidspunkter.
Medlemsbidraget skal vedrøre en nærmere angiven periode.
 Et medlem, der undlader at betale det fulde medlemsbidrag  

 rettidigt, bortset fra frivilligt efterlønsbidrag, slettes som medlem af  

 kassen  

 med virkning fra det tidspunkt, indtil hvilket medlemmet har betalt bidrag.
 Slettelse kan kun finde sted, hvis medlemmet ikke har betalt  

 det skyldige medlemsbidrag senest 3 uger efter, at kassen skriftligt har  

 rykket  

 medlemmet for restancen.
 Ved brev af 2. maj 2005, sendt til den af a-kassen senest  

 kendte adresse, gjorde a-kassen Dem opmærksom på, at a-kassen ikke havde  

 modtaget Deres forfaldne medlemskontingent og efterlønsbidrag, og at beløbet  

 skulle betales senest den 24. maj 2005. Det fremgik af brevet, at De ville  

 blive slettet som medlem af a-kassen, hvis ikke det skyldige beløb blev  

 betalt.
 A-kassen modtog ikke det skyldige beløb.
 Hvis det skyldige medlemsbidrag, samt senere forfaldent  

 medlemsbidrag betales senest 4 uger efter, at medlemmet er blevet skriftligt  

 underrettet om slettelsen, hæves slettelsen.
 Ved rekommanderet brev af 26. maj 2005 oplyste a-kassen, at De  

 var blevet slettet som medlem af a-kassen, ligesom Deres indbetaling af  

 efterlønsbidrag var blevet afbrudt fra den 1. april 2005. Det fremgik  

 endvidere  

 af brevet, at De kunne få genoprettet Deres medlemskab, hvis De indbetalte  

 det  

 skyldige beløb senest den 24. juni 2005.
 A-kassen modtog dette rekommanderede brev retur den 13. juni  

 2005 med påtegningen fordi modtageren ikke afhentede  

 forsendelsen.
 Efter at have undersøgt Deres adresseoplysninger i cpr-registret,  

 hvor De alene stod anført som udrejst, sendte a-kassen den 14.  

 juni 2005 på  

 ny et slettebrev til Dem med seneste frist for indbetaling af det skyldige  

 beløb, den 24. juni 2005.
 Det er ankenævnets opfattelse, at a-kassen ikke var forpligtet  

 til efter reglerne at sende dette andet slettebrev.
Når a-kassen imidlertid valgte at sende dette brev, er det  

 ankenævnets opfattelse, at også dette slettebrev burde overholde den i loven  

 fastsatte betalingsfrist på 4 uger.
Det betyder, at fristen i slettebrev af  

 14.  

 juni 2005 rettelig burde have været den 12. juli 2005, og ikke den 24. juni  

 2005.
 Deres stedsøn har derfor på Deres vegne indbetalt det skyldige  

 medlems- og efterlønsbidrag inden fristen den 12. juli 2005, hvorfor Deres  

 medlemskab genoprettes, ligesom De heller ikke får nogen afbrydelse i Deres  

 anciennitet, hvad angår efterlønsbidraget.
 Ankenævnet skal anmode a-kassen om at træffe afgørelse om  

 spørgsmålet om karantæne.
R E G L E R -  

 	  

 Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003, § 34, stk. 1, samt § 78, stk. 1-4, og  

 stk. 6-7.
 -  

 	  

 Arbejdsdirektoratets  

 bekendtgørelse nr. 514 af 7. juni 2001, om betaling af medlems- og  

 efterlønsbidrag til en a-kasse, §§ 8, 9, 11 og 12.
 -  

 	  

 Arbejdsdirektoratets  

 bekendtgørelse nr. 501 af 21. juni 2002 om standardvedtægt for anerkendte  

 arbejdsløshedskasser, § 14.
O P L Y S N I N G E R N E  

 I  

 S A G  

 E N Sagen er afgjort på grundlag af de akter, som ankenævnet har  

 modtaget fra direktoratet.
På ankenævnets vegne xxx xxx Kopi til:
xxx xxx Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003.
 § 34.  

  

 En  

 anerkendt arbejdsløshedskasses vedtægt skal være i overensstemmelse med en  

 standardvedtægt,  

 som udarbejdes af direktøren for Arbejdsdirektoratet efter forhandling med  

 Beskæftigelsesrådet  

 og godkendes af beskæftigelsesministeren.
§ 78.  

  

 Et medlem  

 skal betale medlemsbidrag efter § 77 til de af kassen fastsatte  

 tidspunkter.
Medlemsbidraget skal vedrøre en nærmere angiven periode.
 Stk. 2. Et  

 medlem, der undlader at betale det fulde medlemsbidrag rettidigt, bortset fra  

 frivilligt efterlønsbidrag, jf. § 77, stk. 4, slettes som medlem af  

 kassen med virkning fra det tidspunkt, indtil hvilket medlemmet har betalt  

 bidrag, jf. dog stk. 3.
Stk. 3.  

  

 Slettelse  

 kan kun finde sted, hvis medlemmet ikke har betalt det skyldige medlemsbidrag  

 senest 3 uger efter, at kassen skriftligt har rykket medlemmet for restancen.  

 Rykkerskrivelsen skal afsendes til de medlemmer, der ved den forudgående  

 måneds  

 afslutning ikke har betalt det fulde medlemsbidrag, der forfalder i denne  

 måned.
Skrivelsen skal udtrykkeligt angive, at medlemmet vil blive slettet,  

 hvis det skyldige medlemsbidrag ikke bliver betalt.
 Stk. 4.  

  

 Hvis det  

 skyldige medlemsbidrag, jf. stk. 2 og 3, samt senere forfaldent  

 medlemsbidrag  

 betales senest 4 uger efter, at medlemmet er blevet skriftligt underrettet om  

 slettelsen, hæves slettelsen.
 Stk. 6.  

  

 Direktøren  

 for Arbejdsdirektoratet fastsætter efter forhandling med Beskæftigelsesrådet  

 nærmere regler om anvendelsen af bestemmelserne i stk. 1-5, herunder  

 regler om udelukkelse fra ret til dagpenge m.v. for medlemmer, der har  

 undladt  

 at betale medlemsbidrag rettidigt, og om tilbagebetaling af medlemsbidrag.
Stk. 7.  

  

 Undlader  

 et medlem at betale frivilligt efterlønsbidrag, jf. § 77, stk. 4,  

 rettidigt, skal kassen rykke medlemmet for restancen.
I rykkerbrevet skal det  

 udtrykkeligt anføres, at undladelse af at betale efterlønsbidraget kan  

 medføre,  

 at medlemmet mister retten til efterløn.
Direktøren for Arbejdsdirektoratet  

 fastsætter efter forhandling med Beskæftigelsesrådet nærmere regler herom.
 Arbejdsministeriets  

 bekendtgørelse nr. 514 af 7. juni 2001, om betaling af medlems- og  

 efterlønsbidrag til en a-kasse.
Rykker- og sletteproceduren for medlemsbidraget Rykkerproceduren § 8. Betaler  

 man ikke medlemsbidraget til tiden, skal a-kassen sende et rykkerbrev.
Stk. 2.  

  

 A-kassen  

 skal sende brevet, når den konstaterer, at man ved den forudgående måneds  

 afslutning ikke har betalt hele det bidrag, der skulle betales i denne måned.  

 Opkræver a-kassen et restancegebyr, skal dette pålægges alle medlemmer, der  

 ikke har betalt bidraget, inden brevet sendes.
Restancegebyret må ikke  

 fremstå  

 som en del af medlemsbidraget.
 Stk. 3.  

  

 A-kassen  

 skal i brevet klart skrive, at man vil blive slettet, hvis medlemsbidraget  

 til  

 a-kassen ikke bliver betalt senest 3 uger efter, at brevet er sendt, jf. dog  

 § 9, stk. 3, om genoprettelse af medlemskabet.
 Stk. 4.  

  

 Betaler  

 man medlemsbidraget til a-kassen, kan man ikke slettes som medlem af denne,  

 selvom man ikke betaler det faglige kontingent.
 Stk. 5.  

  

 A-kassen  

 skal kunne dokumentere, at brevet er sendt.
Slettelse og genoprettelse af medlemskabet § 9.  

  

 Betaler  

 man ikke medlemsbidraget inden udløbet af betalingsfristen på 3 uger, jf.  

 § 8, stk. 3, skal a-kassen straks sende et brev om, at man slettes  

 som medlem af a-kassen.
Man slettes fra det tidspunkt, hvortil man har  

 betalt.
 Stk. 2.  

  

 A-kassen  

 skal skrive i slettebrevet, at medlemskabet bliver genoprettet, hvis man  

 senest  

 4 uger efter at brevet er sendt, betaler det opkrævede bidrag, samt de  

 bidrag,  

 der senere skulle have været betalt.
Stk. 3.  

  

 Betaler  

 man, hvad man skylder senest 4 uger efter, at a-kassen har sendt brevet,  

 genoprettes  

 medlemskabet.
Betaler man det opkrævede bidrag senest den dag, brevet sendes,  

 genoprettes medlemskabet.
 Stk. 4.  

  

 Betaler  

 man bidraget efter udløbet af betalingsfristen på 3 uger i rykkerbrevet, og  

 får  

 man sit medlemskab genoprettet, får man en karantæne, jf. § 10,  

 stk. 1.
 Stk. 5. A-kassen  

 skal kunne dokumentere, at brevet er sendt.
Rykker- og frameldeproceduren for efterlønsbidraget Rykkerproceduren § 11.  

  

 Betaler  

 man ikke efterlønsbidraget til tiden, skal a-kassen sende et rykkerbrev.
Stk. 2.  

  

 A-kassen  

 skal sende brevet, når den konstaterer, at man ved den forudgående måneds  

 afslutning ikke har betalt hele det bidrag, der skulle betales i denne måned.  

 Opkræver a-kassen et restancegebyr, skal dette pålægges alle medlemmer, der  

 ikke har betalt bidraget, inden brevet sendes.
Omfatter brevet også det  

 almindelige medlemsbidrag, jf. § 8, stk. 2, skal det stå i brevet,  

 hvad der skal betales henholdsvis i medlemsbidrag og i efterlønsbidrag.
Stk. 3.  

  

 A-kassen  

 skal i brevet klart skrive, at man bliver frameldt betaling af  

 efterlønsbidrag,  

 hvis det opkrævede bidrag ikke bliver betalt senest 3 uger efter, at brevet  

 er  

 sendt.
Det skal også fremgå af brevet, at man kan risikere at miste sin ret  

 til  

 efterløn.
 Stk. 4.  

  

 A-kassen  

 skal kunne dokumentere, at brevet er sendt.
Framelding af efterlønsbidraget § 12.  

  

 Betaler  

 man ikke efterlønsbidraget inden udløbet af betalingsfristen på 3 uger, jf.  

 § 11, stk. 3, skal a-kassen straks sende et brev om, at man er  

 blevet  

 frameldt betaling af bidraget.
Man frameldes fra det tidspunkt, hvortil man  

 har  

 betalt.
Stk. 2.  

  

 A-kassen  

 skal skrive i frameldebrevet, at man ikke får nogen afbrydelse i sin  

 anciennitet,  

 hvad angår efterlønsbidraget, hvis man senest 4 uger efter at brevet er  

 sendt,  

 betaler det opkrævede bidrag, samt de bidrag, der senere skulle have været  

 betalt.
Det skal fremgå af brevet, at man kan vælge igen at betale  

 efterlønsbidrag, jf. § 3, stk. 2. Er frameldebrevet også et  

 slettebrev, skal det stå i brevet, hvad der skal betales henholdsvis i  

 medlemsbidrag og i efterlønsbidrag, jf. § 9, stk. 2.
 Stk. 3.  

  

 Betaler  

 man det opkrævede bidrag senest den dag, brevet sendes, får man ikke nogen  

 afbrydelse i sin anciennitet, når det drejer sig om efterlønsbidraget.
 Stk. 4.  

  

 A-kassen  

 skal kunne dokumentere, at brevet er sendt.
 Arbejdsdirektoratets  

 bekendtgørelse nr. 501 af 21. juni 2002 om standardvedtægt for anerkendte  

 arbejdsløshedskasser.
Bilag 1 til bekendtgørelse nr. 501 af 21. juni 2002 om  

  

 standardvedtægt for anerkendte a-kasser  

  

 (Standardvedtægten) § 14.  

  

 Et medlem  

 har pligt til at meddele bopælsændring til a-kassen.
