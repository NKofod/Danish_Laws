Ligningsrådet har vedtaget, at lønaccessorier i form af medarbejderes  

 erhvervelse af konvertible obligationer fra det selskab, hvori de er ansat,  

 skal indkomstbeskattes på erhvervelsestidspunktet.
Se kommentar.
 Ligningsrådet blev anmodet om forhåndsbesked om følgende:
Vil udnyttelse af en salgsoption som medarbejderne i selskabet H A/S har  

 erhvervet i forbindelse med køb af aktier i selskabet, medføre beskatning af  

 nogen del af salgssummen, såfremt aktierne sælges efter 3 års ejertid? Sagens omstændigheder var følgende:
 I forbindelse med udvidelse af aktiekapitalen i H A/S havde bestyrelsen  

 besluttet, at give medarbejderne mulighed for at tegne aktier i virksomheden.
 Formålet var at sikre de ansatte indflydelse på virksomheden, samt at  

 forøge interessen for at skabe et bedre økonomisk resultat i H A/S.
Aktierne blev tilbudt medarbejderne til kurs 105, som var udtryk for  

 markedsværdien.
Denne kurs var gældende for såvel medarbejdere som andre  

 tegningsberettigede.
 For at sikre medarbejderne mod tab ved senere afståelse af aktierne tilbød  

 selskabets hovedaktionær medarbejderne at erhverve en salgsoption for 530 kr.  

 pr. nom. 10.000 kr. aktier.
Salgsoptionen gav medarbejderne ret til at sælge aktierne til  

 hovedaktionæren til kurs 160 efter 3 års besiddelsestid.
Optionen kunne ikke  

 overdrages til trediemand, men kunne til enhver tid tilbagesælges til  

 hovedaktionæren til markedsværdi.
 Det var oplyst, at præmien på 530 kr. pr. nom. 10.000 kr. aktier var  

 fastlagt på grundlag af aktuarmæssige beregninger.
Medarbejdernes aktiekøb finansieredes gennem optagelse af banklån.
Ifølge  

 det oplyste, var det hensigten, at medarbejderne ved erhvervelsen af  

 salgsoptionen blev holdt skadesløs for bankgæld + påløbne renter i  

 3-årsperioden.
 Ligningsrådet svarende følgende:
Medarbejderen vil ved udnyttelse af salgsoptionen til kurs 160 værre  

 omfattet af aktieavancebeskatningsloven for så vidt angår den del af avancen,  

 der kan opgøres på grundlag af aktiernes markedskurs på  

 udnyttelsestidspunktet.
For så vidt angår den gevinst, der fremkommer ved  

 udnyttelse af salgsoptionen og som kan opgøres som forskellen mellem kurs 160  

 og aktiernes markedskurs med fradrag af optionspræmien, findes denne at være  

 indkomstskattepligtig i medfør af statsskattelovens § 4 f.
Kommentar Praksisændring.
 Ligningsrådet har i ovennævnte tre afgørelser - H AFG 18482 19900612, H  

 AFG 18483 19900612 og H AFG 18484 19900612 - vedtaget, at lønaccessorier i  

 form af medarbejderes erhvervelse af  konvertible obligationer fra det  

 selskab, hvori de er ansat, skal indkomstbeskattes på  

 erhvervelsestidspunktet, jf. statsskattelovens § 4. Der sker ikke i medfør af  

 statsskattelovens § 4 en yderligere indkomstbeskatning af den eventuelle  

 fortjenste, der konstateres, hvis obligationerne konverteres til aktier, der  

 har en højere kursværdi end på erhvervelsestidspunktet, idet de konvertible  

 obligationer fra erhvervelsestidspunktet, anses omfattet af  

 aktieavancebeskatningslovens regler.
 Afgørelserne er udtryk for en praksisændring, idet man tidligere  

 beskattede lønaccessoriet på udnyttelsestidspunktet, jf. bindende  

 forhåndsbesked i »skat« 1988, nr.6 s.355.
 Ligningsrådet har ikke med de nævnte afgørelser konkret taget stilling til  

 beskatningen, såfremt medarbejdere i et selskab erhverver tegningsrettigheder  

 (warrants) til aktier i selskabet, men det er T & S opfattelse, at  

 indkomstbeskatningen skal gennemføres efter de samme principper, som anvendes  

 ved konvertible obligationer, der udstedes til medarbejderne.
 Ligningerådet har ikke taget stilling til beskatningen af  køberet  

 til aktier.
 Lønaccessorier i form af køberet til aktier vil formentlig som andre  

 købsretter, som hovedregel først blive indkomstbeskattet på  

 udnyttelsestidspunktet.
