Bekendtgørelse om en fortegnelse over  

 godkendte sorter af landbrugsplante- og grønsagsarter (sortslisten)1) I medfør af § 1, stk. 1 og stk. 2, nr. 2, og § 4,  

 stk. 2 og 3, i lov om frø, kartofler og planter, jf.  

 lovbekendtgørelse nr. 261 af 26. april 1999, og efter bemyndigelse  

 fastsættes:
§ 1. Sædekorn eller frø af arter, der  

 er omfattet af bekendtgørelserne om sædekorn, markfrø  

 eller grønsagsfrø, og læggekartofler, jf.  

 bekendtgørelse om kartofler, må kun sælges inden for Den  

 Europæiske Union, hvis sorten er optaget 1)	på Plantenyhedsnævnets fortegnelse over godkendte sorter  

 af landbrugsplante- og grønsagsarter (sortslisten) eller 2)	på Det Europæiske Fællesskabs fælles  

 sortsliste over landbrugsplantearter eller over  

 grønsagsarter.
 Stk. 2. Stk. 1 gælder kun for sorter  

 (indavlede linier og hybrider), der alene skal anvendes som komponenter i  

 hybridsorter, hvis frø af sorterne skal sælges med angivelse af  

 sortsnavn.
§ 2. Anmeldelse af en sort til optagelse på  

 sortslisten skal indgives til Plantenyhedsnævnet, Postboks 7,  

 Teglværksvej 10, Tystofte, 4230 Skælskør, på en  

 blanket, der kan rekvireres fra nævnet.
Anmeldelse kan  

 indgives 1)	af den, der er ansvarlig for vedligeholdelse af sorten  

 (vedligeholderen), hvis denne er bosat eller har sæde her i landet,  

 eller 2)	af en repræsentant for vedligeholderen, der er bosat eller har  

 sæde her i landet, forudsat, at vedligeholderen har sæde eller er  

 bosat i en medlemsstat af Den Europæiske Union eller i en stat, hvis  

 kontrol med vedligeholdelsesavl det er besluttet at ligestille med  

 vedligeholdelsesavl i en medlemsstat af Den Europæiske Union.
 Stk. 2. Materiale til brug ved afprøvning skal  

 indsendes inden for de frister, der fastsættes af nævnet.
Stk. 3. Nævnet offentliggør fristerne for  

 indgivelse af anmeldelse og for indsendelse af afprøvningsmateriale i  

 »Meddelelser fra Sortsafprøvningen«.
Overtrædelse af fristerne  

 kan medføre afvisning af anmeldelsen.
§ 3. Plantenyhedsnævnet godkender en sort og  

 optager den på sortslisten, når nævnet på grundlag af  

 en officiel afprøvning, herunder især ved prøvedyrkning,  

 har konstateret, 1)	at sorten er a)	selvstændig, hvorved forstås, at sorten uanset  

 udgangsmaterialets kunstige eller naturlige oprindelse ved et eller flere  

 kendetegn, der kan erkendes og beskrives præcist, tydeligt adskiller  

 sig fra enhver anden sort, der er kendt her i landet eller i en medlemsstat  

 af Den Europæiske Union, b)	tilstrækkeligt ensartet, hvorved forstås, at sorten  

 under hensyntagen til artens formeringsmåde består af planter,  

 der bortset fra enkelte undtagelser ligner hinanden eller genetisk er  

 identiske med hensyn til de kendetegn, der benyttes ved undersøgelsen  

 af, om sorten er ensartet, og c)	stabil, hvorved forstås, at sorten efter gentagne formeringer  

 eller, hvis sortsejeren har fastlagt en særlig formeringscyklus, efter  

 afslutningen af hver cyklus stadig i sine væsentlige kendetegn er i  

 overensstemmelse med sortsbeskrivelsen, og d)	har en tilfredsstillende dyrknings- og nytteværdi,  

 hvorved forstås, at sorten i forhold til andre sorter, der er optaget  

 på sortslisten, ved sine egenskaber frembyder en forbedring i  

 dyrkningen eller i udnyttelse af afgrøden og af de produkter, der  

 fremstilles heraf, i hvert fald i en bestemt egn.
Enkelte ugunstige  

 egenskaber kan opvejes af andre gunstige egenskaber, og 2)	at anmelderens forslag til sortsnavn er godkendt efter  

 bekendtgørelse om plantesortsnavne.
Stk. 2. Bestemmelsen i stk. 1, litra d, gælder ikke  

 for 1)	sorter af græsser til andet end foderbrug, 2)	sorter af grønsagsarter, bortset fra cikorierod, 3)	sorter, herunder indavlede linier og hybrider, der alene skal  

 anvendes som komponenter for hybridsorter, og 4)	sorter bestemt til salg i en anden medlemsstat af Den  

 Europæiske Union, der har godkendt sorten, for så vidt  

 angår dyrknings- og nytteværdi.
 § 4. For hansterile hybridsorter af Brassica  

 napus L. (raps) og Brassica rapa L. var. sylvestris (Lam)  

 Briggs (rybs), der alene skal anvendes til fremstilling af sammensatte  

 sorter, jf. bekendtgørelse om markfrø, foretages  

 afprøvningen for dyrknings- og nytteværdi, jf. § 3,  

 stk. 1, nr. 1, litra d, på grundlag af den sammensatte sort.
 § 5. Plantenyhedsnævnet kan kun optage en  

 genetisk modificeret sort på sortslisten, hvis den er godkendt til  

 markedsføring af miljø- og energiministeren eller af en anden  

 medlemsstat af Den Europæiske Union.
 Stk. 2. Er materiale af en genetisk modificeret sort  

 bestemt til anvendelse som levnedsmiddel eller levnedsmiddelingrediens,  

 optages sorten først på sortslisten, når der er givet  

 tilladelse til salg og anvendelse af materialet på grundlag af en  

 vurdering af materialet efter retningslinierne i Det Europæiske  

 Fællesskabs rådsforordning (EF) nr. 258/97 om nye levnedsmidler  

 og nye levnedsmiddelingredienser.
 § 6. Plantenyhedsnævnet optager en sort  

 på sortslisten med angivelse af sortens navn, navnet på  

 vedligeholderen og dennes repræsentant, jf. § 2, stk. 1,  

 tidspunktet for optagelsen og et eventuelt forbehold, hvis sorten er bestemt  

 til salg i en anden medlemsstat af Den Europæiske Union, jf. § 3,  

 stk. 2, nr. 4.
 Stk. 2. En genetisk modificeret sort optages på  

 sortslisten under denne betegnelse.
 Stk. 3. En sort af plænegræs, jf. § 3, stk.  

 2, nr. 1, optages på sortslisten med tilføjelsen "S",  

 hvis det ved en officiel afprøvning er konstateret, at sorten har en  

 tilfredsstillende dyrknings- og nytteværdi.
 Stk. 4. Efter anmodning fra vedligeholderen kan en sort  

 af en grønsagsart, dog ikke af cikorierod, optages på  

 sortslisten med den begrænsning, at frø af sorten kun må  

 sælges som standardfrø ("b-sort").
 § 7. Plantenyhedsnævnet kan afvise at optage  

 en sort på sortslisten, hvis dyrkningen af sorten kan medføre  

 risiko for menneskers, dyrs og planters sundhed eller miljøet.
§ 8. Plantenyhedsnævnet underretter hvert  

 år anmelderne om resultaterne af afprøvningen.
Nævnet  

 offentliggør afprøvningsresultaterne.
Efter anmodning fra en  

 anmelder kan nævnet undlade at offentliggøre foreløbige  

 afprøvningsresultater, der herefter ikke må gengives i  

 henvendelser til en kundekreds.
 § 9. Viser afprøvningen, at to eller flere  

 anmeldte sorter af samme art ikke er tilstrækkeligt forskellige,  

 godkender Plantenyhedsnævnet den sort til fortsat afprøvning,  

 der først er behørigt anmeldt.
 § 10. Viser afprøvningen, at en sort ikke  

 overholder betingelserne i § 3 for optagelse på sortslisten,  

 underretter Plantenyhedsnævnet anmelderen herom og fastsætter  

 samtidig en frist for anmelderen til at gøre indsigelse mod afvisning  

 af sorten.
 Stk. 2. Kan anmelderen ikke inden udløbet af denne  

 frist sandsynliggøre, at betingelserne er overholdt, afviser  

 nævnet sorten endeligt.
 § 11. Plantenyhedsnævnet kan undlade eller  

 afkorte afprøvningen af en anmeldt sort, for så vidt angår  

 de egenskaber, der er nævnt i § 3, nr. 1, litra a - c, i det  

 omfang, der foreligger resultater fra en officiel afprøvning i en  

 anden medlemsstat af Den Europæiske Union.
 Stk. 2. For så vidt angår afprøvningen  

 for dyrknings- og nytteværdi, jf. § 3, nr. 1, litra d, kan nævnet  

 benytte resultater fra officielt anerkendte undersøgelser i en anden  

 medlemsstat af Den Europæiske Union, dog ikke resultater fra  

 dyrkningsundersøgelser.
 § 12. Godkender Plantenyhedsnævnet en sort  

 til optagelse på sortslisten, underretter det anmelderen herom.
 Stk. 2. Alle foreliggende oplysninger om sorten og om  

 grundlaget for godkendelsen, herunder en beskrivelse af sorten og  

 resultaterne af afprøvningerne, indgår i nævnets arkiv  

 over godkendte sorter (sortsarkivet).
 Stk. 3. Nævnet sikrer, at der opbevares  

 standardprøver af frø og læggemateriale af alle godkendte  

 sorter til brug ved en eventuel stillingtagen til, om en sort fortsat  

 overholder betingelserne for optagelse på sortsliste, jf. § 3.
§ 13. Vedligeholderen skal 1)	sikre ved et systematisk tilrettelagt avlsarbejde  

 (vedligeholdelsesavl), at der til stadighed foreligger formeringsmateriale af  

 sorten, der svarer til oplysningerne i sortsarkivet om den godkendte  

 sort, 2)	føre og opbevare optegnelser om formering af sorten til brug  

 ved kontrol af vedligeholdelsen, herunder optegnelser om generationerne forud  

 for basismaterialet, og 3)	efter anmodning stille prøver af frø eller  

 læggemateriale af sorten til rådighed for  

 Plantenyhedsnævnet til efterkontrol.
Stk. 2. Vedligeholdelsesavl kan gennemføres i en anden  

 medlemsstat af Den Europæiske Union og i stater, hvis kontrol med  

 vedligeholdelsesavlen det er besluttet at ligestille med kontrollen af  

 vedligeholdelsesavl i en medlemsstat af Den Europæiske Union § 14. Godkendelsen af en sort gælder til  

 udløbet af det 10. kalenderår efter godkendelsesåret.
Stk. 2. Godkendelsen af en sort kan forlænges for ti  

 år ad gangen, hvis betydningen af at opretholde dyrkningen af sorten  

 berettiger hertil, og vedligeholderen eller dennes repræsentant, jf.  

 § 2, stk. 1, kan dokumentere, at sorten 1)	stadig overholder betingelserne for godkendelse, jf. § 3,  

 stk. 1, og 2)	er vedligeholdt efter bestemmelserne i § 13.
Stk. 3. Ansøgning om forlængelse af godkendelsen  

 skal indgives skriftligt til Plantenyhedsnævnet senest to år,  

 før godkendelsen udløber.
Ansøgning kan kun indgives af  

 vedligeholderen eller dennes repræsentant, jf. § 2, stk. 1.  

 Er behandlingen af ansøgningen ikke afsluttet, inden godkendelsen  

 udløber, forlænger nævnet godkendelsen, til sagen er  

 afsluttet.
 § 15. Avlen på en godkendt sort kan  

 certificeres, hhv. kontrolleres som standardfrø og sælges indtil  

 den 30. juni i det tredje år efter udløbet af godkendelsen.  

 Ønsker vedligeholderen ikke at udnytte denne mulighed, skal dette  

 meddeles Plantenyhedsnævnet senest ved udløbet af  

 godkendelsen.
§ 16. Plantenyhedsnævnet tilbagekalder  

 godkendelsen af en sort, 1)	hvis det viser sig, at sorten ikke var selvstændig, da den  

 blev godkendt, medmindre sorten nu opfylder dette krav, 2)	hvis det viser sig, at sorten ikke længere er ensartet og  

 stabil, eller 3)	hvis vedligeholderen anmoder herom.
 Stk. 2. Nævnet kan afvise en anmodning efter  

 stk. 1, nr. 3, hvis sorten har væsentlig betydning for jordbruget  

 her i landet, og systematisk vedligeholdelsesavl kan sikres på anden  

 måde.
§ 17. Plantenyhedsnævnet kan tilbagekalde  

 godkendelsen af en sort, 1)	hvis det konstaterer, a)	at vedligeholderen ikke vedligeholder sorten, eller b)	at godkendelse af sorten er sket på grundlag af urigtige eller  

 svigagtige oplysninger, og 2)	hvis vedligeholderen uanset anmodning herom, a)	ikke stiller fornødent formeringsmateriale af sorten til  

 rådighed for nævnet til efterkontrol eller b)	ikke betaler forfaldne afgifter og gebyrer rettidigt.
 § 18. Plantenyhedsnævnet offentliggør  

 sortslisten og relevante oplysninger om anmeldte sorter og om godkendte  

 sorter, herunder om genetisk modificerede sorter.
 § 19. Bekendtgørelsen træder i kraft  

 den 2. februar 2000.
 Stk. 2. Bekendtgørelse nr. 853 af 4. december 1998 om  

 en fortegnelse over godkendte sorter af landbrugsplante- og  

 grønsagsarter (sortslisten) ophæves.
 Stk. 3. Sorter af landbrugsplante- og grønsagsarter,  

 der er optaget på sortslisten før den 2. februar 2000, bevarer  

 deres godkendelse efter bestemmelserne i denne bekendtgørelse.
