Bekendtgørelse om ændring af bekendtgørelse om vederlag, diæter, pension m.v. for varetagelsen af regionale hverv § 1 I bekendtgørelse nr. 1460 af 19. december 2005 om vederlag, diæter, pension m.v. for varetagelsen af regionale hverv, som ændret ved bekendtgørelse nr. 134 af 9. februar 2007, foretages følgende ændringer:
 1. § 16, stk. 1, affattes således:
»Egenpension til en regionsrådsformand udbetales den 1. i måneden efter den sidste udbetaling af efterløn, jf. § 12, hvis den pågældende på dette tidspunkt har nået efterlønsalderen, jf. § 74 i lov om arbejdsløshedsforsikring m.v.« 2. § 16, stk. 2, 1. pkt., affattes således:
»Hvis en regionsrådsformand ved efterlønnens ophør, jf. § 12, ikke har nået efterlønsalderen, jf. § 74 i lov om arbejdsløshedsforsikring m.v., udbetales egenpensionen til den pågældende den 1. i måneden efter, at den pågældende har nået efterlønsalderen, jf. § 74 i lov om arbejdsløshedsforsikring m.v.« 3. I § 16, stk. 3, 1. pkt., og § 17, stk. 4, 2. pkt., ændres »indtil det 65. år« til: », indtil den pågældende har nået folkepensionsalderen, jf. § 1 a i lov om social pension,« § 2 Bekendtgørelsen træder i kraft den 1. september 2009.
§ 3 Bekendtgørelsen har alene virkning for udbetaling af egenpension for funktionstid som regionsrådsformand fra og med den 1. juli 2009, jf. § 12, stk. 2, i bekendtgørelse om vederlag, diæter, pension m.v. for varetagelsen af regionale hverv.
For udbetaling af egenpension for funktionstid som regionsrådsformand indtil den 1. juli 2009, jf. § 12, stk. 2, i samme bekendtgørelse, finder de hidtidige regler anvendelse.
