Bekendtgørelse om ændring af bekendtgørelse om regulering af fiskeriet i 2014-2020 § 1 I bekendtgørelse nr. 278 af 24. marts 2015 om regulering af fiskeriet i 2014-2020 foretages følgende ændringer:
 1. § 30, stk. 2, ophæves.
 2. Efter kapitel 23 indsættes:
»Kapitel 23 a Kvoteloft for bierhvervsfiskere § 179 a.
Det er en betingelse for registrering som bierhvervsfisker, at den pågældende fisker ikke ejer kvoteandele, jf. § 14, nr. 30, som til sammen overstiger en værdi på 250.000 kr.
Værdien af kvoteandelene fastsættes ved registrering til bierhvervsfiskeri på grundlag af de gennemsnitlige afregningspriser, der fastsættes i bilag 6 meddelelse, jf. § 83, stk. 3, gældende for det forudgående år.
Stk. 2. Efter registrering som bierhvervsfisker er det ikke tilladt at købe yderligere kvoteandele.« § 2 Bekendtgørelsen træder i kraft den 20. maj 2016.
