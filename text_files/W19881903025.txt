 En gift ansøger M, der var døv og modtog invaliditetsydelse, søgte  

 hjælp i henhold til bistandslovens § 42 til tolkebistand - ca.
 40.000 kr. - til gennemførelse af bankskolens 1. del.
 Ankestyrelsen fandt i overensstemmelse med andre afgørelser fra  

 Anekstyrelsen, at der ved vurderingen af M's og hans ægtefælles økonomiske  

 forhold ikke skulle ske modregning af den modtagne invaliditetsydelse.
 Ankestyrelsen fandt dog ud fra det oplyste om M's og hans ægtefælles  

 lønindtægter samt formue og afkastet heraf, at M selv skulle yde en  

 egenbetaling på 1.000 kr. pr. måned til dækning af tolkebistand.
 REDEGØRELSE FOR SAGEN:
En gift ansøger M, der var døv, havde gennem en årrække arbejdet i en bank  

 uden at være bankuddannet.
Da M's arbejdsfunktion bortfaldt blev det fra  

 bankens side anbefalet, at M, af hensyn til sine fremtidige  

 arbejdsmuligheder, gennemgik bankskolens 1. del.
M søgte i foråret 1986 socialforvaltningen om hjælp i henhold til  

 bistandslovens § 42 til tolkebistand i forbindelse med gennemførelse af  

 bankskolens 1. del.
Den samlede udgift til tolkebistand udgjorde ca. 40.000  

 kr., svarende til 240 timer a 167 kr.
 Om ægtefællernes økonomiske forhold var oplyst, at den samlede  

 arbejdsindtægt og formueindtægt udgjorde 15.859 kr. netto pr. måned og de  

 samlede udgifter 7.252 kr. pr. måned.
 Socialforvaltningen bevilgede hjælp i henhold til bistandslovens § 42,  

 stk. 1, til den ansøgte tolkebistand, men således at den invaliditetsydelse,  

 som M modtog på 1.148 kr. pr. måned, skulle være M's egenbetaling i  

 forbindelse med uddannelsen.
 Socialforvaltningen begrundede sin afgørelse med, at invaliditetsydelsen  

 netop måtte antages at skulle bruges til udgifter af den ovennævnte art.
 En døvekonsulent gjorde på M's vegne gældende overfor amtsankenævnet, at  

 invaliditetsydelsen efter hidtidig praksis alene ydes som kompensation for de  

 ulemper, handicappet medfører, hvorfor invaliditetsydelsen burde holdes uden  

 for behovsvurderingen efter bistandslovens § 42.
 AFGØRELSEN, DER KLAGES OVER:
 Amtsankenævnet fandt efter det oplyste om M's og ægtefællens økonomiske  

 forhold intet at indvende imod socialforvaltningens afgørelse om, at M skulle  

 udrede en vis egenbetaling til tolkebistand, fastsat til et beløb svarende  

 til invaliditetsydelsen.
 Amtsankenævnet havde ved vurderingen af M's økonomiske situation set bort  

 fra, at både M og hans ægtefælle modtog invaliditetsydelse med 1.148 kr. pr.  

 måned hver.
 Nævnet var således ikke enig med socialforvaltningen i, at  

 invaliditetsydelsen skulle medgå til delvis at dække udgiften til  

 tolkebistand.
 KLAGEN TIL ANKESTYRELSEN:
 Sagen blev på M's vegne anket af døvekonsulenten.
 SUPPLERENDE OPLYSNINGER EFTER ANKEN:
 M's skattepligtige formue udgjorde pr. 31. december 1986 følgende:
 Indestående i bank 12.004 kr.
 Obligationer, kursværdi 56.560 kr.
 Aktier, kursværdi 24.010 kr.
 Ægtefællens skattepligtige formue udgjorde på samme tidspunkt:
 Indestående i bank 48.669 kr.
 Obligationer, kursværdi 4.975 kr.
 Aktier, kursværdi 17.500 kr.
 LOVGRUNDLAG:
 Bistandslovens § 42.
 Socialministeriets cirkulære af 17. december 1986 om hjælp efter  

 bistandslovens § 42, pkt. 7.
 ANKESTYRELSENS AFGØRELSE:
 Ankestyrelsen finder i overensstemmelse med andre afgørelser fra  

 Ankestyrelsen, at der ved vurderingen af M's og hans ægtefælles økonomiske  

 forhold ikke skal ske modregning af den modtagne invaliditetsydelse.
 Ankestyrelsen tiltræder amtsankenævnets afgørelse herom.
 Ankestyrelsen har dog ud fra det oplyste om M's og hans ægtefælles  

 lønindtægter samt formue og afkastet heraf fundet, at M selv skal yde en  

 egenbetaling på 1.000 kr. pr. måned til dækning af tolkebistand.
