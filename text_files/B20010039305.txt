Bekendtgørelse om behandlingen af sager  

 om prøveudskrivning af forvaringsdømte I medfør af § 89, stk. 2, § 105, stk. 2, og § 111, stk. 4, i lov  

 nr. 432 af 31. maj 2000 om fuldbyrdelse af straf m.v. fastsættes:
 § 1. Institutionen skal anmode anklagemyndigheden  

 om at indbringe spørgsmålet om prøveudskrivning for  

 retten, når det må antages, at betingelserne for  

 prøveudskrivning er opfyldt.
§ 2. Når en forvaringsdømt har  

 været anbragt 3 år i forvaring, påhviler det institutionen  

 årligt at overveje spørgsmålet, om der skal  

 fremsættes en anmodning over for anklagemyndigheden.
Institutionen skal  

 rejse spørgsmålet i forbindelse med fællesmøder med  

 Justitsministeriet, Direktoratet for Kriminalforsorgen.
 Stk. 2. Afholdes der ikke fællesmøde mellem  

 den pågældende institution og Justitsministeriet, Direktoratet  

 for Kriminalforsorgen, påhviler det årligt institutionen at rejse  

 spørgsmålet på skriftligt grundlag over for  

 Justitsministeriet, Direktoratet for Kriminalforsorgen.
 § 3. En anmodning over for anklagemyndigheden  

 fremsættes som udgangspunkt i forbindelse med det årlige  

 møde mellem anklagemyndigheden (Rigsadvokaten) og Justitsministeriet,  

 Direktoratet for Kriminalforsorgen.
 Stk. 2. Anmodningen kan dog fremsættes skriftligt,  

 hvis særlige omstændigheder taler for det.
 § 4. Til brug for institutionens afgørelse,  

 om hvorvidt anklagemyndigheden skal anmodes om at indbringe  

 spørgsmålet om prøveudskrivning for retten, indhentes en  

 erklæring fra speciallæge i psykiatri.
 § 5. Inden institutionen træffer  

 afgørelse om, hvorvidt anklagemyndigheden skal anmodes om at indbringe  

 spørgsmålet om prøveudskrivning for retten, skal den  

 forvaringsdømte orienteres om de oplysninger, der vil blive lagt til  

 grund for afgørelsen, og have lejlighed til at udtale sig.
§ 6. Når institutionen træffer  

 afgørelse om ikke at anmode anklagemyndigheden om at indbringe  

 spørgsmålet om prøveudskrivning for retten, skal der  

 gøres notat om begrundelsen for den trufne afgørelse.  

 Begrundelsen skal opfylde kravene til begrundelsen for en afgørelse,  

 jf. forvaltningslovens § 24. Notatet skal endvidere indeholde oplysning  

 om, 1)	hvornår afgørelsen er meddelt den  

 forvaringsdømte, 2)	hvornår fristen for at indgive klage til justitsministeren  

 udløber, jf. straffuldbyrdelseslovens § 111, stk. 2, 3)	at den forvaringsdømte er vejledt om muligheden for at  

 indbringe spørgsmålet for justitsministeren og om fristen for at  

 indgive klage, og 4)	om den forvaringsdømte ved afgørelsens meddelelse har  

 tilkendegivet, at spørgsmålet ønskes indbragt for  

 justitsministeren.
 Stk. 2. Den forvaringsdømte skal efter anmodning  

 have udleveret kopi af det notat, der er udfærdiget efter stk. 1.
 § 7. Hvis en forvaringsdømt ønsker  

 at klage over institutionens afgørelse til justitsministeren, skal  

 institutionen snarest muligt sende sagen til Justitsministeriet, Direktoratet  

 for Kriminalforsorgen.
 § 8. Forvaringsdømte, der selv rejser  

 spørgsmål om prøveudskrivning, vejledes om de  

 gældende regler og praksis.
 § 9. Hvis en forvaringsdømt er  

 udstationeret til eller anbragt i en af kriminalforsorgens pensioner eller en  

 institution m.v. uden for kriminalforsorgen, påhviler de i §§ 1-7  

 nævnte forpligtelser den institution, hvorfra den  

 forvaringsdømte er udstationeret, eller den forvaringsdømtes  

 moderinstitution.
 § 10. Bekendtgørelsen træder i kraft den 1. juli  

 2001.
