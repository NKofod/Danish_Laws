Nr BRL 159 Beretning over Forslag til lov om et kvalifikationsnævn   

 Nr L 159 1988-89, 1. samling Afgivet af Uddannelsesudvalget Afgivet: 19890629 Et flertal (udvalget med undtagelse af Fremskridtspartiets medlem) vil opfordre undervisnings- og forskningsministeren til på forsøgsbasis at etablere et uafhængigt nævn, der på baggrund af indsamlet materiale skal kunne rådgive ministeren i sager om dispensationer fra optagelsesbetingelser og om fritagelse for dele af en uddannelse.
Det er flertallets opfattelse, at et sådant nævn vil være en impuls og en drivkraft til yderligere at udvikle synspunkter med hensyn til reelle kvalifikationer og fleksible overgange mellem uddannelserne.
Nævnet vil med sine initiativer og forslag i høj grad kunne være med til at »skubbe« til holdninger  

 og praksis.
 Erfaringerne med et sådant nævn kan måske på længere sigt vise, at der er  

 et behov for, at nævnet også kan udtale sig om spørgsmål om opfyldelse af  

 uddannelseskvalifikationer som baggrund for ansættelse (lovforslagets § 5).  

 Flertallet vil så være indstillet på at vende tilbage til spørgsmålet.
 Et mindretal inden for flertallet (Centrum-Demokraternes medlem af  

 udvalget) lægger vægt på, at de krav, som kvalifikationsnævnet skal udforme,  

 har samme niveau som de generelle adgangskrav.
 Et mindretal (Fremskridtspartiets medlem af udvalget) mener, at det  

 foreslåede kvalifikationsnævn vil udgøre en yderligere bureaukratisering af  

 systemet, uden at det vil indebære fordele, som kan opveje, at den vigtige  

 almene tendens må være at nedlægge nævn og andre administrative organer og  

 ikke at øge deres antal.
 En adgangssøgende til et studium skal kvalificere sig ved sine  

 eksamenskarakterer fra tidligere uddannelser eller ved at bestå en  

 optagelseseksamen til det pågældende studium.
 P. u. v.
