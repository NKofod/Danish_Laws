 Ikke selvforskyldt ledig, ingen karantæne, medlem afslog formidlet job, afslag skyldes transporttid, påklædning, uniform med lange ærmer.
 Ankenævnet har behandlet Deres klage på møde den 13. december 2007.
Nævnet traf denne A F G Ø R E L S E De var ikke selvforskyldt ledig som følge af, at formidlingssamtalen den 7. februar 2007 ikke førte til ansættelse.
 Der er derfor ikke grundlag for at pålægge Dem en karantæne.
 Ankenævnet ændrer således Arbejdsdirektoratets afgørelse af 27. marts 2007.
B E G R U N D E L S E Ankenævnet har lagt til grund, at  Deres a-kasse bad Dem ringe til XX hospital den 7. februar 2007 mellem kl. 9.00 og 12.00 om en stilling som sygeplejerske,  De i den forbindelse blev vejledt om, at det kunne få betydning for Deres dagpenge, hvis De afslog den formidlede stilling,  De kontaktede XX hospital den 7. februar 2007,  XX hospital den 7. februar 2007 orienterede a-kassen om, at De ikke fik tilbudt beskæftigelse på XX hospital,  årsagen til at De ikke blev tilbudt en stilling var, at De under samtalen oplyste, at De heller ville ansættes på YY Hospital, fordi De bor i X-by,  De den 7. februar 2007 orienterede a-kassen om, at De var aktivt jobsøgende, men at den lange transporttid til XX hospital ville volde Dem besvær, da De har to små børn, og  Deres daglige transporttid pr. dag mellem Deres bopæl i X-by og XX hospital ifølge »rejesplanen« ville udgøre mellem 2 og 3 timer med offentlige transportmidler.
Et medlem er selvforskyldt ledigt, hvis det uden gyldig grund afslår et formidlet arbejde.
Dette gælder også andre situationer, der kan sidestilles med et afslag.
F.eks. hvis et medlem udviser en adfærd, som gør, at AF eller a-kassen ikke formidler arbejdet.
 De gyldige grunde har som hovedregel relation til arbejdsmarkedet og vil ikke være personlige grunde.
 Nævnet finder på grundlag af Deres egne oplysninger om forløbet af formidlingssamtalen den 7. februar 2007 sammenholdt med de supplerende oplysninger, som afdelingsdelingssygeplejerske på XX hospital er fremkommet med, ikke at De kan anses for at have afslået et formidlet arbejde.
Nævnet har i den forbindelse lagt vægt på, at De har forklaret, at De ikke afviste ansættelse i forbindelse med samtalen den 7. februar 2007, men alene som et naturligt led i samtale anførte, at en ansættelse ved YY Hospital af familiemæssige årsager ville være det optimale.
Dette bekræftes af det som afdelingssygeplejerske ved XX hospital har anført i sit brev af 20. november 2007.
 For så vidt angår det anførte vedrørende uniformspolitik, kan De heller ikke anses for at have handlet på en sådan måde under formidlingssamtalen, at den manglende ansættelse af Dem skal sidestilles med et afslag på formidlet arbejde.
Nævnet har herved lagt vægt på, at De alene kan anses for at have redegjort for hvilken uniformspolitik der var gældende under Deres ansættelse på YY Hospital.
Også dette udsagn bekræftes i udtalelsen fra afdelingssygeplejerske på XX hospital i brev af 20. november 2007.
 Nævnet finder derfor ikke grundlag for, at De skal anses for selvforskyldt ledigt, og De skal derfor ikke pålægges en karantæne.
R E G L E R Ankenævnet henviser til  § 63 stk. 1, nr. 1, og stk. 4, i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 8 stk. 2 i Arbejdsdirektoratets bekendtgørelse nr. 516 af 17. juni 2003 om rådighed,  § 10, stk. 1, og stk. 3 kapitel 3, § 36, stk. 1, og § 39 i Arbejdsdirektoratets bekendtgørelse nr. 514 af 17. juni 2003 om selvforskyldt ledighed, med de ændringer der følger af bekendtgørelse nr. 971 af 17. oktober 2005,  § 9 i Arbejdsdirektoratets bekendtgørelse nr. 516 af 17.juni 2003 om rådighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet + oplysningerne fra KAS, Gentofte.
På ankenævnets vegne NN fuldmægtig De kan læse om afgørelsens retlige grundlag på de følgende sider.
 Kopi til:
Arbejdsløshedskasse Arbejdsdirektoratet, Stormgade 10, Postboks 1103, 1009 København K HKN Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 63. Dagpenge må ikke udbetales, jf. stk. 4, til et medlem, hvis ledighed skyldes,at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats, Stk. 4. Ved selvforskyldt ledighed efter stk. 1 pålægges medlemmet en karantæne på 3 uger.
Ved selvforskyldt ledighed to gange inden for 12 måneder bortfalder retten til dagpenge, indtil Arbejdsdirektoratets bekendtgørelse nr. 516 af 17. juni 2003 om rådighed:
§ 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
 Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af bekendtgørelse nr. 971 af 17. oktober 2005:
§ 10. Et medlem er selvforskyldt ledig, hvis medlemmet uden en gyldig grund, jf. kap. 3, afslår et formidlet arbejde.
Dette gælder også, hvis medlemmet afslår et formidlet arbejde i en periode, hvor medlemmet:
 Stk. 3. Stk. 1 omfatter også situationer, der kan sidestilles med et afslag, herunder er hvis et medlem udviser en adfærd, som gør, at AF eller a-kassen ikke formidler arbejdet, eller at arbejdsgiveren ikke ansætter medlemmet.
Gyldige Grunde § 12. En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud efter en jobplan.
 Stk. 2. Det er ikke en gyldig grund, hvis årsagen til afslaget eller opsigelsen er en afledt følge af en handling, som medlemmet har foretaget efter eget valg.
Helbred § 13. Et medlem kan afslå eller opsige et arbejde, hvis der er dokumentation fra en læge for:
1) at medlemmet på grund af sit helbred ikke eller kun med vanskelighed kan udføre arbejdet, eller 2) at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.
 Stk. 2. Ved opsigelse er det et krav, at medlemmet har prøvet at få et andet arbejde på arbejdspladsen.
 Stk. 3. Stk. 1 gælder også ved afslag på et tilbud efter en jobplan.
 Stk. 4. Stk. 1 og 2 gælder også ophør i et tilbud efter en jobplan.
Transport § 14. Et medlem kan afslå eller opsige et arbejde, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.
 Stk. 2. Ved opsigelse er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til:
1) omlægning af offentlige transportmidler, 2) ændring af arbejdstidens placering, eller 3) bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.
 Stk. 3. Stk. 1 gælder også ved afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Pasning af familie § 15. Et medlem kan afslå eller opsige et arbejde, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.
 Stk. 2. Ved opsigelse er det et krav, at medlemmet har prøvet at få en anden arbejdstid, og at medlemmet har gjort rimelige forsøg på at skaffe en pasningsmulighed.
 Stk. 3. Stk. 1 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Efterløn § 16. Et medlem kan afslå eller opsige et arbejde, hvis medlemmet ønsker at gå på efterløn, og medlemmet rent faktisk går på efterløn.
 Stk. 2. Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.
 Stk. 3. Stk. 1 og 2 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 gælder også ved ophør i et tilbud efter en jobplan.
Deltidsforsikredes arbejdstid § 17. Et deltidsforsikret medlem kan afslå eller opsige et arbejde, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.
 Stk. 2. Ved opsigelse er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.
 Stk. 3. Stk. 1 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Tab af supplerende dagpenge § 18. Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.
 Stk. 2. Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.
Frigørelsesattest § 19. Et medlem kan afslå eller opsige et arbejde, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.
 Stk. 2. Ved opsigelse er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.
 Stk. 3. Stk. 1 gælder også ved afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Arbejde i udlandet § 20. Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet:
1) under ansættelsen har bopæl i Danmark, 2) er udsendt af den danske stat, eller 3) er ansat hos en arbejdsgiver, der er skattemæssigt registreret i Danmark.
 Stk. 2. Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.
Produktion af krigsmateriel § 21. Et medlem kan afslå eller opsige et arbejde, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.
 Stk. 2. A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.
 Stk. 3. Stk. 1 og 2 gælder også ved:
1) afslag på et tilbud efter en jobplan, og 2) ophør i et tilbud efter en jobplan.
Støtte efter lov om social service til pasning af handicappet barn eller døende nærtstående og efter lov om dagpenge ved sygdom eller fødsel til pasning af alvorligt sygt barn § 22. Et medlem kan afslå eller opsige et arbejde, hvis medlemmet får eller straks efter begynder at få:
1) støtte efter lov om social service til at passe et handicappet barn eller nærtstående, der ønsker at dø i eget hjem, eller 2) støtte efter lov om dagpenge ved sygdom eller fødsel til at passe et alvorligt sygt barn.
 Stk. 2. Ved opsigelse er det et krav, at medlemmet har fået afslag på at få orlov fra arbejdet.
 Stk. 3. Stk. 1 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Arbejdspladsen § 23. Et medlem kan opsige et arbejde, hvis almindelige arbejdsretlige principper gør, at medlemmet ikke skal fortsætte med arbejdet.
 Stk. 2. Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.
 Stk. 3. Stk. 1 og 2 gælder også ved ophør i et tilbud efter en jobplan.
 Flytning som skyldes, at ægtefællen eller samleveren flytter for at overtage arbejde m.v.
 § 24. Et medlem kan opsige et arbejde i forbindelse med en flytning, hvis det skyldes, at ægtefællen eller samleveren er flyttet for at:
1) overtage et arbejde af mere end 5 ugers varighed, 2) begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet, eller 3) begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.
 Stk. 2. Det er et krav:
1) at medlemmets opsigelse og flytning sker inden 1 år efter, at ægtefællen eller samleveren er flyttet, 2) at ægtefællens eller samleverens daglige transporttid fra den hidtidige bopæl til det nye arbejde m.v. er mere end, hvad der skal accepteres efter § 9 i bekendtgørelse om rådighed, og 3) at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.
 Stk. 3. Stk. 1-2 gælder også ved ophør i et tilbud efter en jobplan.
Fratrædelsesgodtgørelse § 25. Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge m.v.
 Stk. 2. Det er et krav:
1) at godtgørelsen gives som et led i en fratrædelsesordning, og 2) at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.
Fysisk vold § 26. Et medlem kan opsige et arbejde, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når:
1) ophøret og flytningen sker inden for 2 måneder efter, at den fysiske vold er udøvet, og 2) det ved en lægeattest eller en politianmeldelse dokumenteres, at medlemmet har været udsat for fysisk vold.
 Stk. 2. Et medlem kan opsige et arbejde, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.
 Stk. 3. Stk. 1 og 2 gælder også ved ophør i et tilbud efter en jobplan.
Det formidlede arbejde § 27. Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.
Overtagelse af arbejde m.v., som et medlem selv har fundet § 28. Et medlem kan afslå eller opsige et arbejde, hvis det skyldes, at medlemmet skal:
1) overtage et arbejde af mere end 5 ugers varighed, 2) begynde på en uddannelse af mindst 1 års varighed, eller 3) begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.
 Stk. 2. Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet, for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.
 Stk. 3. Ved opsigelse af arbejde efter stk. 1, nr. 1, og stk. 2, er det et krav, at det arbejde, som medlemmet overtager, er på samme eller højere ugentligt timetal, eller af et omfang, der ikke kan give ret til supplerende dagpenge.
 Stk. 4. Et medlem kan ophøre i et tilbud efter en jobplan, hvis det skyldes, at medlemmet skal:
1) overtage et arbejde af mere end 5 ugers varighed, 2) begynde på en uddannelse af mindst 1 års varighed, eller 3) begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.
Overtagelse af formidlet arbejde § 29. Et medlem kan ophøre i et tilbud efter en jobplan, hvis det skyldes, at medlemmet skal overtage et arbejde, der er formidlet af a-kassen, andre aktører eller AF efter reglerne i Arbejdsmarkedsstyrelsens bekendtgørelse om en aktiv beskæftigelsesindsats.
Flere arbejdsforhold § 30. Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter opsigelsen ikke kommer ned på et timetal om ugen, der kan give ret til supplerende dagpenge.
Sammenfald mellem arbejde og bolig § 31. Et medlem kan opsige et arbejde, hvis arbejdsstedet og boligen er sammenfaldende, og medlemmet ikke længere kan disponere over boligen.
 Stk. 2. Det er et krav:
1) at medlemmet ikke har haft indflydelse på grunden til, at der ikke længere kan disponeres over boligen, og 2) at arbejdet ikke kan udføres fra den nye bolig.
 Stk. 3. Stk. 1 og 2 gælder også ved ophør i et tilbud efter en jobplan.
Manglende færdigheder § 32. Et medlem kan ophøre i et tilbud om uddannelse efter en jobplan, hvis uddannelsesstedet bekræfter, at medlemmet ikke har de fornødne færdigheder til at gennemføre uddannelsen.
 Rimeligt tilbud m.v.
 § 33. Et medlem kan afslå eller ophøre i et tilbud efter en jobplan, hvis tilbuddet ikke er rimeligt efter en afgørelse, der er truffet af det Regionale Arbejdsmarkedsråd.
 Aftjene værnepligt m.v.
 § 34. Et medlem kan afslå eller opsige et arbejde for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste m.v.
 Stk. 2. Det er et krav, at medlemmet ikke er omfattet af lov om værnepligtsorlov og orlov til FN-tjeneste m.v.
 Stk. 3. Stk. 1 og 2 gælder også ved:
1) afslag på at være med til at udarbejde eller revidere en jobplan, 2) afslag på et tilbud efter en jobplan, og 3) ophør i et tilbud efter en jobplan.
Karantæne § 36. Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 2, jf. dog § 39.
Placering af karantænen § 37. En karantæne har virkning fra den dag, hvor et medlem afslår et arbejde eller et tilbud efter en jobplan., jf. dog stk. 3-5. Ved ophør har karantænen virkning fra dagen efter ophøret, jf. dog stk. 2-4 og stk. 6.
Gentagelsesvirkning og arbejdskrav § 39. Et medlem kan ikke få dagpenge, hvis medlemmet 2 gange inden for de seneste 12 måneder er blevet selvforskyldt ledig efter bestemmelserne i kapitel 2.
Arbejdsdirektoratets bekendtgørelse nr. 516 af 17. juni 2003 om rådighed § 9. Et medlem skal som udgangspunkt kunne overtage arbejde med en samlet daglig transporttid på op til 3 timer med offentlige transportmidler.
Efter 3 måneders sammenlagt ledighed skal medlemmet kunne overtage arbejde med en samlet daglig transporttid på mere end 3 timer med offentlige transportmidler.
 Stk. 2. Et medlem skal i særlige situationer kunne overtage arbejde med en samlet daglig transporttid på op til 4 timer med offentlige transportmidler.
 Stk. 3. Et medlem, der er mellem- eller højtuddannet, skal uanset daglig transporttid kunne overtage arbejde, hvis det er nødvendigt for at få ledige stillinger besat med kvalificeret arbejdskraft.
 Stk. 4. Hvis et medlem bor i et område, hvor det er nødvendigt med længere transporttid end sædvanligt, må medlemmet acceptere denne transporttid.
