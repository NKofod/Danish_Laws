 I medfør af § 11 i lov om Danmarks Erhvervsfond (lov nr. 145 af 21. april  

 1965 med senere ændringer, jfr. lovbekendtgørelse nr. 125 af 17. marts 1986)  

 fastsættes følgende retningslinjer for Eksportfremmerådet og dets  

 sekretariat:
I.
Formål.
II.
Organisation og økonomi.
Til gennemførelse af eksportfremmeordningens  

 formål nedsættes et Eksportfremmeråd, hvis opgaver og sammensætning  

 fastsættes af industriministeren i Rådets forretningsorden, der tillige  

 indeholder bestemmerlser om Rådets arbejdsform og om Sekretariatets  

 virksomhed.
Efter oplæg fra Sekretariatet tilrettelægger Rådet det  

 eksportfremmende arbejde inden for de økonomiske rammer, der fastlægges  

 gennem de beløb, som stilles til rådighed for eksportfremme på de årlige  

 bevillingslove.
III.
Principper.
1. Tilskud kan ydes til virksomhedsfremstød, som  

 vedrører nye produkter eller nye markeder.
Til eksportfremstød på et bestemt  

 marked kan der højst ydes tilskud i en periode, der normalt ikke kan  

 overstige to år.
2. Der kan alene ydes tilskud til initiativer, der  

 kommer flere danske virksomheder til gode.
Det vil normalt være en  

 forudsætning, at mindst tre virksomheder deltager i eller får direkte  

 økonomisk udbytte af et fremstød.
Dette krav kan dog fraviges, hvor særlige  

 forhold gør sig gældende.
3. Tilskud ydes efter hjælp- til selvhjælpsprincippet.  

 Dette indebærer, at virksomhederne selv skal bære en væsentlig andel af  

 udgifterne.
Generelle regler for beregning af tilskudsgrundlag og  

 tilskudsprocenter fastsættes af Eksportfremmerådet.
 4. Hvor særlige hindringer gør sig gældende - f.eks.  

 for nye eksportører eller for eksport til fjerne eller vanskeligt  

 tilgængelige markeder - kan tilskud ydes med en højere procent og i en  

 længere periode end efter de generelle regler.
5. For initiativer, der tilsigter generelt at fremme  

 dansk eksport, kan samtlige udgifter med Eksportfremmerådets tilslutning  

 afholdes af eksportfremmemidlerne.
Hvis sådanne aktiviteter eller dele deraf  

 på forhånd kan antages at komme bestemte virksomheder eller brancher til  

 gode, indrettes arrangementet med henblik på at opnå passende bidrag fra  

 disse.
 6. Rådet kan fastsætte bestemmelser om, at ingen  

 virksomhed inden for samme kalenderår kan bevilges tilskud, der overstiger et  

 nærmere fastsat maksimum.
7. Tilskud tilbagebetales, hvis det er muligt at  

 knytte tilbagebetalingen til ordrer ellr kontrakter, der er et resultat af  

 det støttende fremstød, eller der på anden måde opstår indtægter ved  

 fremstødet.
Den nærmere udformning af tilbagebetalingskravet fastlægges af  

 Eksportfremmerådet.
 8. Tilskud kan alene ydes til markedsføring, men ikke  

 til fremstilling af produktet.
 9. Rådet kan fastsætte en mindstegrænse for tilskuds  

 størrelse.
IV.
Eksportfremmeaktiviteter.
Efter principper, hvis nærmere udformning  

 fastlægges af Eksportfremmerådet, kan tilskud bl.a. ydes til:
- Virksomheders ansættelse af en eksportkonsulent, - Markedsundersøgelser, - Deltagelse i messer, udstillinger og symposier m.v. i udlandet, - Eksportfremmearrangementer her i landet, der sigter mod at tiltrække nye  

 udenlandske køberemner, - Annoncering eller publikationer, - Opsøgning, udvikling og markedsføring af projekter eller modeller til  

 eksport.
- Udarbejdelse af tilbudsmateriale, herunder forundersøgelser, - Markedsudviklingsprogrammer for nye produkter, der markedsføres gennem  

 nye salgs- og distrubutionskanaler, eller for eksisterende produkter, der  

 markedsføres på nye markeder, Herudover kan der afholdes udgifter til udsendelse af eksportstipendiater.
 Der kan efter belutning i Rådet ydes basistilskud til et af  

 erhvervsorganisationer etableret organ til planlægning og gennemførelse af  

 eksportfremmearrangementer.
 Eksportfremmerådet overvejer løbende den videre udvikling af  

 eksportfremmende aktiviteter og den nærmere udformning af principper og  

 praksis for ydelsen af støtte til sådanne aktiviteter.
 Rådet og sekretariatet samarbejder om administrationen af ordningen  

 vedrørende statslige styrelsers deltagelse i eksportforretninger i  

 overensstemmelse med de af Industriministeriet til enhver tid fastsatte  

 regler herom, jfr. for tiden Industriministeriets cirkulære af 20. marts  

 1985.
V.
Ansøgning om tilskud, regnskab og rapport.
1. En ansøgning må normalt være indgivet, forinden det  

 arrangement, der ønskes støtte til, iværksættes.
Hvis der i forvejen er  

 tilsagt støtte af andre offentlige midler, ydes der som hovedregel ikke  

 støtte af eksportfremmemidlerne.
 2. En ansøgning må indeholde en redegørelse for det  

 enkelte arrangements indhold, formål og form samt et budget for de dermed  

 forbundne udgifter.
 3. Før et tilsagn om tilskud afregnes, skal der til  

 sekretariatet indsendes regnskab og rapport om det gennemførte arrangement  

 samt en vurdering af resultaterne.
VI.
Ikrafttræden.
Disse retningslinjer træder i kraft straks.
Bestemmelser  

 for anvendelse af midler fra Danmarks Erhvervsfond til fremme af eksporten af  

 2. september 1986 og Eksportfremmerådets retningslinjer for ydelse af tilskud  

 gennem Bevillingsudvalget og Projektudvalget af 5. september 1986 med  

 ændringer af 15. februar 1987 ophæves, men finder dog fortsat anvendelse på  

 tilskud til virksomheder med henblik på eksportaktiviteter, der gennemføres i  

 1987.
 Industriministeriet, den 2. september  

 1987.
