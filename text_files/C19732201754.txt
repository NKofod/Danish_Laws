 Rektorkollegiet har overfor ministeriet rejst spørgsmålet, om hvorvidt de  

 regionale regnecentre er omfattet af stillingsstrukturcirkulæret af 31. maj  

 1972.
 I denne anledning skal man meddele, at dette ikke er tilfældet.  

 Ministeriet kan imidlertid tiltræde, at det videnskabelige personale ved  

 disse institutioner ansættes efter tilsvarende regler, som gælder for  

 adjunkter/lektorer, således at de pågældende ansættes med prøvetid svarende  

 til adjunktansættelsen og overgår til varig ansættelse efter en bedømmelse på  

 niveau med lektorbedømmelsen af vedkommendes kvalifikationer i relation til  

 de arbejdsopgaver, der påhviler regnecentrene.
 De i stillingsstrukturcirkulæret anførte overgangsbestemmelser kan med  

 virkning fra 1. august 1972 anvendes analogt.
 Derimod finder det i cirkulæret under punkt II A 6 anførte om  

 stillingernes indhold ikke anvendelse ved disse institutioner.
 P.M.V.
 E.B.
