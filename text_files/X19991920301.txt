Bindende forhåndsbesked Ligningsrådet blev spurgt om følgende:
Spørgsmål 1.
Kan kursdifferencen på 10 henholdsvis 5 kurspoint  

 ved førtidig indfrielse af et højtforrentet pantebrev betragtes  

 som differencerente? 2.
Kan en indfrielseskurs på eksempelvis 122,99 fastsat  

 udfra en given rente på en underliggende obligation betragtes som  

 differencerente ved førtidig indfrielse af pantebrev med  

 "KD-klausul"? 2a.
Vil svaret på spørgsmål 2 også  

 være gældende, såfremt indfrielseskursen ikke beregnes  

 på grundlag af en kreditforeningsobligation, men i stedet på  

 grundlag af en statsobligation? 2b.
Vil svaret på spørgsmål 2a også  

 være gældende, såfremt der til renten på  

 statsobligationen lægges et tillæg, som er afhængigt af  

 lånets rente ? 2c.
Såfremt spørgsmål 2 besvares  

 bekræftende, medfører dette, at en negativ differencerente skal  

 indtægtsføres, såfremt kursen er under pari ? 3.
Kan en forudbestemt indfrielseskurs på 105 betragtes  

 som differencerente ved førtidig indfrielse af  

 kontantlånspantebreve udstedt til kurs 100 ? Svar Ad.1.
Nej Ad. 2.
Nej Ad. 2a.
Ja Ad. 2b.
Ja Ad. 2c.
Bortfalder, jf. dog sagsfremstilling og begrundelse Ad. 3.
Nej Sagsfremstilling og begrundelse Om baggrunden for de rejste spørgsmål har  

 forespørgeren oplyst, at man ofte får henvendelser fra  

 pantebrevsdebitorer, der ønsker at førtidsindfri et ellers  

 uopsigeligt pantebrev.
 Der er som bekendt fast praksis for, at en låntager  

 ved indfrielse af et realkreditlån før udløbet af  

 opsigelsesperioden kan foretage fradrag for differencerenter, jf.  

 Ligningsvejledningen for 1998 - alm. del side 369. Med  

 spørgsmålene tilsigtes en afklaring af, i hvilket omfang den for  

 realkreditlån gældende praksis også gælder for  

 private pantebreve, således at der er fradragsret for den overkurs, der  

 fremkommer ved førtidig indfrielse.
Det kan f.eks. være i forbindelse med en  

 ejendomshandel, hvor ejendommen bliver Arenset@  

 for al gammel gæld og skal nybelånes.
Smidighed og fleksibilitet  

 fra mange pantebrevskreditorers side betyder således, at et ejerskifte  

 kan ske uden anmærkninger, hvis man lader et ellers uopsigeligt  

 pantebrev indfri før det udløber efter sit indhold.
Pantebrevet  

 kan herved aflyses af tingbogen, og den nye prioritering kan  

 gennemføres.
 De rejste spørgsmål relaterer sig  

 således til den situation, hvor debitor og kreditor  

 efterfølgende indgår en aftale om ekstraordinær indfrielse  

 af et ellers uopsigeligt pantebrev, dvs. hvor aftalen ikke har hjemmel i  

 pantebrevet.
 Om de enkelte pantebrevstyper, herunder indfrielses- og  

 opsigelsesvilkår, foreligger følgende oplysninger:
Ad. spm. 1 - Førtidig indfrielse af  

 højtforrentet pantebrev Forespørgeren har fremsendt to eksempler på  

 pantebreve af denne type som grundlag for besvarelsen.
Med udgangspunkt i  

 pantebrevene er den førtidige indfrielsessituation skitseret  

 således:
 Eksempel 1 - pantebrev 245.000 kr.:
11/6-1992	11/6-1993	    11/6-1994 ---------------X-------------------X-----------------------X-------- kurs 110		kurs 105	       kan indfries til kurs 100 Pantebrevet forrentes med 14 % p.a., kvartårlige ydelser.
Forrentes  

 og afdrages fra den 14. april 1984.
 Opsigelse og indfrielsesvilkår:
 Pantebrevet kan fra debitors side indfries helt eller delvis med 3  

 måneders varsel til en termin, dog først efter 14. april 1994.  

 Pantebrevet indeholder ikke særlige indfrielsesvilkår.
 Pantebrevet er således uopsigeligt indtil den 14. april 1994,  

 hvorefter det kan indfries til kurs 100.
 Eksempel 2 - Pantebrev 100.000 kr.:
11/6-1997	11/6-1998	    11/6-1999 ---------------X-------------------X----------------------X-------- kurs 110		kurs 105	           sidste termin Pantebrevet forrentes med 16 % p.a., kvartårlige  

 ydelser.
Forrentning og afdrag fra 11. juni 1979.
 Opsigelse og indfrielsesvilkår:
 Pantebrevet er fra debitors side uopsigeligt i hele  

 løbetiden og indeholder som konsekvens heraf ikke vilkår om  

 førtidig indfrielse.
 Om indfrielseskursen i eksemplerne er det oplyst:
A Ad. spm. 2 om førtidig indfrielse af pantebreve  

 med AKD-klausul@ Forespørgeren definerer pantebreve med KD-klausul,  

 som pantebreve, der kan indfries til enhver tid til en kurs, der  

 fastlægges ud fra en given effektiv rente på en underliggende  

 obligation - eksempelvis 8 pct. obligation udløb 2010. Den effektive  

 rente på obligationen benyttes hermed til beregningen af kursen  

 på pantebrevet, der eksempelvis kan resultere i en indfrielseskurs  

 på 130.
 Styrelsen har modtaget et eksempel på et pantebrev  

 af denne type:
 Opsigelse og indfrielsesvilkår:
 Pantebrevet kan fra debitors side indfries helt eller  

 delvist med 3 måneders varsel til en termin under iagttagelse af  

 følgende indfrielsesklausul:
A Erlæggelse af ekstraordinære afdrag eller  

 indfrielse af pantebrevet skal finde sted til ovennævnte beregnede  

 kurs, uanset at denne eventuelt skulle overstige pari (kurs 100).
Ekstraordinære afdrag skal have en sådan  

 størrelse, at pantebrevets restgæld nedskrives med minimum kr.  

 10.000,00.@ Forespørgeren har beregnet pantebrevets  

 indfrielseskurs til 122,99 ved en førtidig indfrielse den 11/09-1998  

 på grundlag af følgende faktorer:
Pantebrevsgæld kr. 134.741,63 Effektiv rente på KD-obligationer 9%, 92 serie,  

 udløb 2006 den 2. sept. 1998, jf. kursliste:
 7,26% p.a.
Beregnet indfrielseskurs 121,99 + 1 kurspoint, jf. indfrielsesklausul 1,00 Indfrielseskurs 122,99 Ad. spm. 3 om førtidig indfrielse af AKontantlånspantebreve@ - forudbestemt overkurs Forespørgeren har om denne type pantebrev oplyst, at pantebrevet er  

 udstedt til kurs 100, og at det udelukkende kan indfries til kurs 105, jf.  

 betingelserne herom i pantebrevet.
 Forespørgeren har ikke nærmere defineret, hvad der  

 forstås ved Akontantlånspantebreve@.
 Styrelsen har modtaget et eksempel på et pantebrev af denne  

 type:
 -	Pantebrev, stort kr. 175.000, der forrentes og afdrages fra den  

 01.10.1996 med en fast årlig ydelse på 11,63% af hovestolen,  

 hvoraf 9,12% er rente - kvartårlige terminer.
 Debitors opsigelses- og indfrielsesvilkår er i pantebrevet fastsat  

 således:
A Told- og Skattestyrelsen bemærker:
I.
Differencerenter - og den skattemæssig behandling  

 heraf Differencerente er som begreb kendt fra realkreditområdet.  

 Differencerente betegner den betaling, som  debitor kontraktmæssigt er  

 forpligtet til at erlægge i forbindelse med en førtidig  

 indfrielse af realkreditlån baseret på konvertible obligationer,  

 der opsiges til kontantindfrielse til pari (kurs 100) til en  

 obligationstermin, såfremt lånet indfries forud for  

 opsigelsesperiodens udløb.
 Differencerente kan forekomme ved:
-	Pari-straksindfrielse, hvor indfrielsen sker straks i forbindelse med  

 opsigelsen -	Pari-opsigelse, hvor indfrielsen sker på et senere tidspunkt i  

 opsigelsesperioden Indfrielsesmetoderne anvendes, når  kursen på de underliggende  

 obligationer > 100.
 Differencerenten beregnes på grundlag af obligationsrestgælden  

 pr. indfrielsesdagen som forskellen mellem obligationsrenten og en  

 godtgørelsesrente, der afhænger af, hvad realkreditinstitutterne  

 kan anbringe indfrielsesbeløbet til i opsigelsesperioden.  

  Differencerenten forfalder ved lånets indfrielse.
 Skattemæssigt anerkendes differencerente fradragsberettiget som  

 rente efter statsskattelovens ' 6,  

 stk. 1, litra e.
 Det skatteretlige rentebegreb og dermed afgrænsningen af renter  

 overfor andre former for vederlag er fastlagt i den praksis, der er udviklet  

 på baggrund af bestemmelsens ordlyd.
 Fradragsretten er således betinget af:
 For så vidt fradragsretten for differencerenter er  

 der således tale om en udvidelse af det skatteretlige  

 rentebegreb/bestemmelsens kerneområde, idet differencerenten beregnes  

 for et tidsrum, hvor indfrielsen bevirker, at låneforholdet principielt  

 er ophørt, hvorved betingelsen om, at renten skal beregnes af den til  

 enhver tid værende restgæld ikke er opfyldt.
 Den skattemæssige anerkendelse af  

 rentefradragsretten er begrundet i Højesterets dom af 28. april 1947  

 (UfR 1947.725).
 Sagen angik spørgsmålet om, hvorvidt et  

 beløb, som en debitor havde betalt til kreditforeningen ved  

 konvertering af et lån, kunne henføres under statsskattelovens  

 ' 6, stk. 1, litra e (rente).  

 Kreditforeningslånet var konverteret ved indfrielse af restgælden  

 pr. 8. juli 1942 mod at erlægge rente og bidrag til reservefondet pr.  

 11. december 1942. Sagsøgte (Finansministeriet) nedlagde påstand  

 om frifindelse, idet sagsøgers forpligtelse overfor kreditforeningen  

 ifølge det ældre lån var afviklet samtidig med  

 konverteringen. Østre landsret gav sagsøgeren medhold, idet  

 landsretten lagde vægt på, at selvom sagsøger ved  

 indfrielsen var frigjort i henseende til det ældre lån, var  

 frigørelsen kun sket på vilkår, at den normalt udelelige  

 halvårsrente fuldt ud blev erlagt i forbindelse med konverteringen.
 Dommen blev anket til Højesteret, der med  

 følgende præmisser stadfæstede Østre landsrets  

 dom:
A II.
Differencerente ctr. kurstab Differencerente adskiller sig på to punkter fra  

 kurstab på gæld (overkurs), dels beregningsmæssigt  

 dels tidsmæssigt.
 Differencerente beregnes for perioden fra tidspunktet for  

 den førtidige indfrielse i opsigelsesperioden og indtil  

 opsigelsesperiodens udløb (førstkommende obligationstermin) som  

 forskellen mellem:
Obligationsrestgælden x obligationsrenten	x - realkreditinstituttets godtgørelsesrente *)	x Differencerente				x *) Ved godtgørelsesrente forstås den rente,  

 hvortil realkreditinstituttet kan genplacere indfrielsesprovenuet indtil  

 opsigelsesperiodens udløb (næstkommende obligationstermin,  

 hvortil obligationerne er opsagt til udtrækning).
 Sammenfattende vedrører differencerenten  

 således perioden indtil udløbet af opsigelsesperioden som  

 skæringsdag, og beregningsmæssigt udgør beløbet en  

 del af den rente, som debitor ved almindelig periodemæssig afvikling af  

 gældsforholdet, dvs. såfremt indfrielsen først var sket  

 ved udløbet af opsigelsesperioden, under alle omstændigheder  

 skulle erlægge for perioden (obligationsterminen).
Indfrielse til overkurs er derimod udtryk for kreditors  

 pris for at acceptere førtidig/ekstraordinær indfrielse af en  

 gæld.
Via overkursen vil kreditor helt eller delvist blive kompenseret  

 for et rentetab i restløbetiden, såfremt markedsrenten er lavere  

 på indfrielsestidspunktet end på tidspunktet for lånets  

 etablering.
 Overkursen har således som udgangspunkt til  

 formål at stille kreditor i en situation, hvor han ved reinvestering af  

 indfrielsesbeløbet til den lavere markedsrente sikres enten samme  

 eller tilnærmelsesvis samme løbende afkast, som var  

 gældsforholdet forsat til udløb.
Overkursen kan tænkes fastsat på flere  

 måder.
Dels kan den være forud fastsat og dermed uafhængig  

 af lånets resterende løbetid og det aktuelle renteniveau  

 på indfrielsestidspunktet.
I andre tilfælde vil overkursen alt  

 andet lige blive fastsat i lyset af kreditors alternative  

 investeringsmuligheder, dvs. under hensyntagen til den aktuelle  

 markedsrente/kreditors genplaceringsrente på indfrielsestidspunktet set  

 i forhold til lånets resterende løbetid.
 Efter styrelsens opfattelse omfattes sådanne  

 overkursbeløb ikke af rentedefinitionen, da der ikke er tale om et  

 sædvanligt periodisk vederlag til kreditor - beregnet som en bestemt  

 procentdel af den til enhver tid værende gæld - for at stille  

 kapital til rådighed.
 Uanset overkursen i økonomisk og  

 finansieringsmæssig forstand vil eller måtte indeholde  

 kompensation for den renteydelse, som kreditor ville opnå,  

 såfremt gældsforholdet var afviklet ved ordinære afdrag til  

 udløb, er dette i skattemæssig henseende således ikke  

 tilstrækkeligt til, at overkursen (kurstabet) kan karakteriseres som  

 rente.
- o - Spørgsmålet er herefter om overkurs (kurstab)  

 kan sidestilles med differencerenter og dermed med hjemmel i  

 Højesterets dom fra 1947 tillades fradragsberettiget i medfør  

 af statsskattelovens ' 6, stk. 1,  

 litra e.
 Sagen for Højesteret vedrørte  

 spørgsmålet om det beløb (rente og provision), der  

 vedrørte opsigelsesperioden i forbindelse med indfrielse af  

 realkreditlån baseret på  konvertible obligationer, der  

 var opsagt til kontantindfrielse til pari (kurs 100) til en  

 obligationstermin, var omfattet af statsskattelovens ' 6, stk. 1, litra e.
 I modsætning hertil forekommer indfrielse til  

 overkurs kun ved lånetyper, hvor debitor ikke - som ved  

 realkreditlån baseret på konvertible obligationer - har mulighed  

 for at foretage førtidig indfrielse til pari (kurs 100).
 Overkursen vedrører tidsmæssigt heller ikke  

 opsigelsesperioden, men perioden fra indfrielsestidspunktet  og indtil det  

 tidspunkt, hvor gælden ville være indfriet ved ordinære  

 afdrag (restløbetiden).
 Den tidsmæssige forskel mellem differencerente og  

 kurstab kan ved et aftalt opsigelsesvarsel på 3 måneder  

 illustreres således:
 Opsigelse:			Termin:		Ordinært udløb:
30/6-98     (opsigelsesperioden)	30/9-98		30/6-2000 indfrielse------------------------------------I x  

 -----------------------------x-------------------------------x---------- DIFFERENCERENTE		KURSTAB Da der således ikke er overenstemmelse mellem de  

 faktiske forhold ved indfrielse af gæld til kurs pari henholdsvis til  

 overkurs, er det styrelsens opfattelse, at differencerentebegrebet ikke kan  

 udstrækkes til at omfatte den betaling (overkurs), som debitor skal  

 erlægge i forbindelse med indfrielse af gæld, der ikke kan  

 opsiges til indfrielse til kurs pari.
 Højesterets dom fra 1947 har således ikke  

 præjudikatsværdi i forhold til kurstab ved debitors indfrielse af  

 gæld til overkurs.
Typeeksempler på indfrielse af gæld til  

 overkurs er for det første realkreditlån baseret på  

 inkonvertible obligationer, hvor indfrielse kun kan ske ved opkøb af  

 de bagvedliggende obligationer.
Såfremt obligationsrenten er  

 højere end markedsrenten, vil indløsningskursen på  

 obligationerne være større end 100. Overkursen er normalt udtryk  

 for fordringens værdi set i forhold til den aktuelle markedsrente.
Et andet typeeksempel er pensionskasselån mod pant i  

 fast ejendom.
Debitor ifølge et pensionskasselån kan typisk  

 opsige pantebrevet med 3 måneders varsel mod at indfri et beløb  

 svarende til kapitalværdien af de resterende ydelser, idet  

 indfrielseskursen dog ikke kan være lavere end kursen på  

 optagelsestidspunktet.
Beregningen af kapitalværdien sker på  

 grundlag af renten for pantebrevslån på opsigelsestidspunktet  

 eller med udgangspunkt i en nærmere angivet obligationsserie i et  

 realkreditinstitut.
Pensionskasselånene er således inkonvertible  

 i den forstand, at det ikke er muligt at indfri lånene til pari (kurs  

 100).
 Hertil kommer bl.a. private pantebreve, ihvertfald for  

 så vidt gældsforholdene er etableret under en højere  

 markedsrente, idet kreditor i den forbindelse typisk vil have sikret sig mod  

 førtidig indfrielse fra debitors side under et faldende renteniveau,  

 enten i form af uopsigelighed eller ved på forhånd at have  

 betinget sig indfrielse til en given overkurs.
III.
Told- og Skattestyrelsens indstilling:
 Med henvisning til ovenstående er styrelsen af den  

 opfattelse, at den betaling (overkurs), som debitor skal erlægge ved  

 førtidig indfrielse af de typeeksempler på private pantebreve,  

 som forespørgeren har forelagt, ikke kan kvalificeres som  

 differencerente, men som kurstab, der i skattemæssig henseende er  

 indkomstopgørelsen uvedkommende, jf. kursgevinstlovens '' 20 - 22.
 Det er i den forbindelse uden betydning for den  

 skattemæssige kvalifikation, om overkursen beregnes på grundlag  

 af renten på en statsobligation, herunder om der til renten på  

 statsobligationen lægges et tillæg, som er afhængigt af  

 lånets rente, jf. de rejste spørgsmål 2a og 2b.
 De rejste spørgsmål kan således ikke  

 besvares bekræftende.
 For så vidt angår spørgsmål 2 c  

 om indfrielse af en gæld ifølge et pantebrev med AKD-klausul@ til en kurs under pari bemærkes, at  

 kursgevinsten vil være skattefri, såfremt debitor er en fysisk  

 ikke-pengenæringsskattepligtig person eller dødsbo, jf.  

 kursgevinstlovens '' 20 - 22.
 Ved besvarelsen af de rejste spørgsmål er det  

 forudsat, at der er tale om gæld i danske kroner.
 Ligningsrådet kan tiltræde Told- og  

 Skattestyrelsens indstilling.
