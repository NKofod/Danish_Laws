Fremsat den 16. november 2000 af  

 Tom Behnke (FRI), Kim Behnke (FRI), Thorkild B.&nbsp  

 ;Fransgaard (FRI) og Kirsten Jacobsen (FRI) Forslag til folketingsbeslutning om nedsættelse af den kriminelle lavalder Folketinget pålægger regeringen senest den 1.  

 marts 2001 at fremsætte de nødvendige lovforslag og foretage de  

 fornødne administrative ændringer, der skal til for at sikre en  

 reel nedsættelse af den kriminelle lavalder til 12 år efter  

 følgende retningslinjer:
 1.	Unge ned til det fyldte 12. år skal straffes efter de  

 almindelige bestemmelser i straffeloven.
 2.	Ved idømmelse af frihedsstraf skal der tages et særligt  

 hensyn til gerningsmandens alder, hvorfor ungdomsfængsler og lukkede  

 institutioner skal foretrækkes.
 3.	Under særligt skærpende omstændigheder og efter  

 særskilt ansøgning kan Justitsministeriet beslutte, at unge  

 under 12 år skal kunne straffes efter de almindelige bestemmelser i  

 straffeloven.
Bemærkninger til forslaget Almindelige bemærkninger »I kan ikke gøre os noget!« Sådan lød  

 reaktionen fra 3 drenge under 15 år ifølge B.T.´s kilder, da de  

 var til afhøring hos politiet tirsdag den 17. oktober 2000. De var med  

 i den drengebande, som mistænkes for at stå bag  

 gruppevoldtægten af en 30-årig kvinde på et offentligt  

 toilet i København den 11. oktober 2000. To af dem havde ifølge  

 politiet lavet adskillige grove gaderøverier og overfald tidligere  

 på året, uden at politiet kunne stille noget op, fordi de var  

 under den kriminelle lavalder.
Tilsvarende oplever politiet i stigende grad, at det er de  

 mindre brødre under 15, som placeres i første geled under de  

 masseoptøjer, som de senere år har fundet sted i de  

 større byer.
Uromagerne er udmærket klar over, at de  

 mindreårige kan slippe gratis af sted med at begå kriminalitet,  

 og spekulerer ligefrem i det.
Forslagsstillerne vil ikke længere acceptere, at  

 kriminelle børn griner myndighederne op i ansigtet og håner dem  

 med, at de ikke kan røres, fordi de er under 15. I al for lang tid er  

 disse lovovertrædere blevet pakket ind i vat.
Den politisk korrekte  

 holdning går ud på, at alle under 15 år er uskyldige  

 englebørn, der er for små til at overskue konsekvenserne af  

 deres handlinger.
Den seneste tids eksempler på usædvanlig grov  

 kriminalitet begået af børn under 15 tegner imidlertid efter  

 forslagsstillernes opfattelse et noget andet billede.
 På den baggrund finder forslagsstillerne det  

 nødvendigt, at Folketinget drøfter spørgsmålet om  

 nedsættelse af den kriminelle lavalder.
Beslutningsforslaget er en revideret genfremsættelse  

 af beslutningsforslag nr.
B 47 fra folketingsåret 1993-94 (se  

 Folketingstidende 1993-94, forhandlingerne side 4148, 5339 og 8443,  

 tillæg A side 5369 samt tillæg B side 711).
 I den senere tid har såvel danske som internationale  

 erfaringer vist, at flere og flere grove voldsforbrydelser begås af  

 børn og helt unge, der oftest færdes i grupper eller bander.
I oktober 1999 udsendte Rigspolitichefen en rapport om  

 gadebander i Danmark.
Rapporten var udarbejdet på grundlag af  

 indberetninger fra politikredsene.
Rapportens konklussion var klar:  

 Gadebanderne udgør et kriminalitetsproblem, som kræver en  

 målrettet indsats.
Det er selvfølgelig oplagt at se en  

 sammenhæng med de helt unges tilslutning til forskellige grupper og de  

 deciderede bandekrige, der var for ganske få år siden.
Reelt er  

 der imidlertid tale om børn, der søger en selvstændig  

 identitet gennem tilhørsforholdet til gruppen og forsøger at  

 opnå dennes anerkendelse ved voldens hjælp.
 Den enkelte unge i gruppen påtager sig allerede fra  

 starten det personlige ansvar for situationens tilspidsning, når de  

 bevidst vælger at gå med kniv eller andre våben, der kan  

 bruges til såvel selvforsvar som mere aggressive udfald.
Det er en misforståelse, at den stigende  

 voldskriminalitet blandt børn er en konsekvens af, at samfundet  

 stiller for store krav til børnene.
Tværtimod har det offentlige  

 taget alt ansvar fra børnene og befolkningen i det hele taget.
Det  

 giver ansvarsløshed over for sig selv og dermed også over for  

 andre mennesker.
Løsningen er større ansvar for egne  

 handlinger.
Det vil også betyde, at forældrene vågner op og  

 tager deres ansvar alvorligt i forhold til opdragelsen af børnene.  

 Derfor skal der meget hurtigere gribes ind over for de kriminelle  

 enkeltpersoner i ungdomsårgangene.
En af måderne at gribe ind  

 på er at tydeliggøre for den unge, at handlinger har  

 konsekvenser   også retligt.
Det er forslagsstillernes opfattelse, at børn er  

 forældrenes ansvar.
Det er ligeledes forslagsstillernes opfattelse, at  

 en stor del af børne- og ungdomskriminaliteten har sit udspring i  

 manglende ansvar og opdragelse fra forældrenes side.
En anden  

 forklaring på den manglende tid til omsorg for børnene skal  

 findes i det eksplosivt stigende skattetryk, der bevirker, at begge  

 forældre er tvunget til at være på arbejdsmarkedet på  

 mindst fuld tid.
Det betyder, at forældrene ikke har  

 tilstrækkelig mulighed for at være sammen med børnene og  

 dermed ikke tilstrækkelig tid til at opdrage børnene til en sund  

 levevis.
Der har været flere eksempler på unge, der  

 helt bevidst har overtrådt loven på et tidspunkt, hvor de ikke er  

 fyldt 15 år.
Det betragtes som » gratis«  

at begå vold og forbrydelser før det fyldte  

 15. år.
Argumenter om, at de unge ikke er egnede til straf, da de  

 ikke fuldt ud er vidende om rækkevidden af deres gerninger for  

 såvel ofrene som sig selv, er meningsløse.
Ingen, der  

 begår mord eller grovere vold med invaliderende skade til følge,  

 kan være uvidende om det forkerte i handlingen.
Samtidig er det  

 selvfølgelig klart, at ingen »normale«  

 mennesker vælger at begå mord eller grov  

 vold.
At erklære en gerningsmand for uvidende om rækkevidden af  

 handlingen betyder i virkeligheden, at den enkelte intet ansvar kan have.
Det er også forslagsstillernes opfattelse, at en  

 nedsættelse af den kriminelle lavalder i visse tilfælde vil  

 udstyre de unge med flere retsgarantier, end de har i dag, når de  

 sociale myndigheder griber ind og eventuelt tvangsfjerner den unge fra  

 hjemmet.
Disse rammer for en frihedsberøvelse af de unge finder Frihed  

 2000 at domstolene vil være mere egnede og konsekvente til at  

 fastslå, end de sociale myndigheder er i dag.
Frihed 2000 ser ansvaret som entydigt tilknyttet den  

 enkelte gerningsmand.
Hverken gruppepres, samfundet eller  

 miljøpåvirkninger under opvæksten kan overtage ansvaret  

 for disse handlinger.
 Det skal i Danmark, som tilfældet er i England,  

 være muligt i særligt grove tilfælde at retsforfølge  

 unge under den kriminelle lavalder.
Forslagsstillerne ønsker med dette forslag at skabe  

 en præventiv effekt, der har til formål at stoppe de unge,  

 før de påbegynder en kriminel løbebane.
Frihed 2000  

 ønsker ikke at spærre unge under 18 inde i  

 fængselsafdelinger sammen med hårdkogte, voksne kriminelle og  

 dermed risikere at komme på kant med FN´s børnekonvention.  

 Imidlertid er børnekonventionen eller andre  

 menneskerettighedskonventioner ikke til hinder for nedsættelse af den  

 kriminelle lavalder.
Det slog justitsministeren fast i et svar til  

 Folketingets Retsudvalg, jf.
B 59, bilag 4, folketingsåret 1998-99.
Bemærkninger til forslagets enkelte punkter ad 1:
 Der henvises til de almindelige bemærkninger.
 ad 2:
 Ungdomsfængsler kan være særlige,  

 skærmede enheder i eksisterende fængsler.
 ad 3:
Forslagsstillerne anbefaler, at denne mulighed kun  

 iværksættes i meget begrænsede og specielt skærpende  

 tilfælde.
Følgende krav til forbrydelsen og gerningsmanden  

 bør være opfyldt: Der er tale om en meget grov forbrydelse som  

 for eksempel mord, vold med døden til følge eller vold med  

 forsæt, der medfører invalidering, samt voldtægt.  

 Endvidere skal der være tale om, at gerningsmanden uanset den unge  

 alder må anses som værende bevidst om forbrydelsens alvor.
 Desuden skal anklagemyndigheden indgive særskilt  

 ansøgning til Justitsministeriet, og først efter godkendelse i  

 Justitsministeriet skal det være muligt at rejse tiltale mod en person  

 under 12 år.
Der kan henvises til sagen fra Storbritannien for nogle  

 få år siden vedrørende to 11-åriges  

 bortførsel af den 2-årige James Bulger og efterfølgende  

 mishandling og drab.
I sager af denne karakter bør gerningsmandens  

 alder ikke være en hindring for ansvarsplacering og  

 påfølgende straf.
Skriftlig fremsættelse Tom Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af den kriminelle lavalder.
(Beslutningsforslag nr.
B 47).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
