 Efter at folketinget den 15. april 1959 havde meddelt sit samtykke til  

 Danmarks ratifikation af den europæiske konvention om fredelig bilæggelse af  

 tvistigheder, undertegnet i Strasbourg den 29. april 1957, har Hans Majestæt  

 Kongen ved resolution af 5. juni 1959 i statsråd ratificeret nævnte  

 konvention, hvis tekst er sålydende (den franske tekst udelades):
DEN EUROPÆISKE KONVENTION OM FREDELIG BILÆGGELSE AF TVISTIGHEDER Undertegnede regeringer, medlemmer af Det europæiske Råd, som tager i  

 betragtning, at Det europæiske Råds formål er at hidføre en nærmere  

 forbindelse mellem dets medlemmer; som er overbevist om, at det er af afgørende betydning for bevarelsen af  

 menneskenes samfund og civilisation, at freden befæstes på retfærdighedens  

 grundlag; som er besluttet på at bilægge enhver tvistighed, der måtte opstå imellem  

 dem, med fredelige midler, er blevet enige om følgende:
 Retslig afgørelse.
Artikel 1 De Høje Kontraherende Parter skal henvise til afgørelse af Den  

 mellemfolkelige Domstol alle mellemfolkelige retstvister, som måtte opstå  

 mellem dem, herunder i særdeleshed sådanne som vedrører:
Artikel 2 1. Bestemmelserne i artikel 1 berører ikke  

 forpligtelser, hvorved de Høje Kontraherende Parter har anerkendt eller måtte  

 anerkende Den mellemfolkelige Domstols kompetence med hensyn til afgørelsen  

 af andre tvistigheder end de i artikel 1 nævnte.
 2. Det står de stridende parter frit at træffe aftale  

 om at undergive en tvistighed forligsbehandling forinden dens indbringelse  

 til retslig afgørelse.
Artikel 3 De af de Høje Kontraherende Parter, som ikke har tiltrådt Den  

 mellemfolkelige Domstols statut, skal tage de nødvendige skridt til at få  

 adgang til domstolen.
 Forlig.
Artikel 4 1. De Høje Kontraherende Parter skal henskyde alle  

 tvistigheder, der måtte opstå imellem dem, og som ikke omfattes af artikel 1,  

 til forligsbehandling.
 2. Dog kan de stridende parter træffe aftale om at  

 forelægge en tvistighed, der omfattes af nærværende artikel, for en  

 voldgiftsret uden først at have forsøgt forligsbehandling.
Artikel 5 Når der opstår en tvistighed, som omfattes af artikel 4, skal den  

 henskydes til et stående Forligsnævn, der er kompetent i den pågældende sag,  

 og som forinden måtte være oprettet af de pågældende parter.
Dersom parterne  

 er enige om ikke at indbringe sagen for dette nævn, eller såfremt et sådant  

 nævn ikke forefindes, henskydes tvistigheden til et særligt Forligsnævn, som  

 parterne skal nedsætte inden for et tidsrum af tre måneder fra den dato, den  

 ene af parterne har anmodet den anden part herom.
Artikel 6 Medmindre de interesserede parter træffer anden bestemmelse, skal der for  

 oprettelsen af Det særlige Forligsnævn gælde følgende regler:
Nævnet skal bestå af 5 medlemmer.
Heraf udnævner parterne hver eet  

 nævnsmedlem, der kan vælges blandt deres respektive statsborgere.
De tre  

 andre nævnsmedlemmer, herunder formanden, vælges efter fælles overenskomst  

 blandt statsborgere i andre stater.
Disse tre nævnsmedlemmer skal være af  

 forskellig nationalitet og må ikke have fast bopæl på parternes territorium  

 eller være i deres tjeneste.
Artikel 7 I tilfælde af at udnævnelsen af de medlemmer, der skal udpeges efter  

 fælles overenskomst, ikke finder sted inden for den i artikel 5 nævnte frist,  

 skal det overdrages regeringen i en af parterne efter fælles overenskomst  

 valgt tredje stat, eller, dersom enighed herom ikke opnås i løbet af tre  

 måneder, formanden for Den mellemfolkelige Domstol, at foretage de nødvendige  

 udnævnelser.
Såfremt sidstnævnte har statsborgerret i en af de stater, der er  

 parter i tvisten, overdrages hvervet til domstolsns næstformand eller den  

 dommer, der er næst i anciennitetsfølge i domstolen, og som ikke har  

 statsborgerret i nogen af de stater, der er parter i tvisten.
Artikel 8 Pladser, der måtte blive ledige som følge af dødsfald, udtrædelse eller  

 enhver anden forhindring, besættes snarest muligt under benyttelse af samme  

 fremgangsmåde, som er fastsat for de oprindelige udnævnelser.
Artikel 9 1. Tvistigheder skal indbringes for Det særlige  

 Forligsnævn ved en anmodning rettet til dets formand af de to parter ifølge  

 fælles overenskomst eller i mangel heraf af den ene eller den anden af  

 parterne.
 2. Anmodningen skal i tilslutning til en kortfattet  

 angivelse af stridens genstand indeholde en opfordring til nævnet om at  

 træffe alle foranstaltninger, som vil være egnede til at hidføre et forlig.
 3. Såfremt anmodningen alene hidrører fra en af  

 parterne skal den af den pågældende part ufortøvet meddeles den anden.
Artikel 10 1. Det særlige Forligsnævn skal, såfremt andet ikke  

 aftales mellem parterne, træde sammen ved Det europæiske Råds sæde eller et  

 andet sted efter formandens valg.
 2. Nævnet kan til enhver tid anmode Det europæiske  

 Råds generalsekretær om at yde det sin bistand.
Artikel 11 Det særlige Forligsnævns virksomhed skal kun foregå offentligt, såfremt  

 nævnet med parternes samtykke træffer bestemmelse herom.
Artikel 12 1. I mangel af anden aftale mellem parterne fastsætter  

 Det særlige Forligsnævn selv den behandlingsmåde, der skal anvendes, og som i  

 alle tilfælde skal være kontradiktorisk.
Med hensyn til undersøgelser skal  

 nævnet, under forbehold af bestemmelserne i nærværende konvention, og  

 medmindre det enstemmigt træffer anden beslutning, følge reglerne i afsnit  

 III i Haagerkonventionen af 18. oktober 1907 angående fredelig Bilæggelse af  

 internationale Stridigheder.
 2. Parterne møder for Forligsnævnet ved forhandlere,  

 hvis opgave det er at virke som mellemled mellem dem og nævnet; parterne kan  

 endvidere lade sig bistå af rådgivere og sagkyndige, som udnævnes af dem i  

 denne anledning, og forlange afhøring af alle personer, hvis vidnesbyrd  

 forekommer dem nyttigt.
 3. Nævnet har ret til at kræve mundtlige forklaringer  

 af begge parters forhandlere, rådgivere og sagkyndige såvel som af alle  

 personer, som det måtte skønne nyttigt at lade give møde med deres  

 regeringers samtykke.
Artikel 13 Hvor der ikke er truffet anden aftale mellem parterne, skal Det særlige  

 Forligsnævns beslutninger træffes med stemmeflertal, og nævnets afgørelser  

 har, undtagen i procedurespørgsmål, kun gyldighed, dersom samtlige medlemmer  

 er til stede.
Artikel 14 Parterne skal lette Det særlige Forligsnævns arbejde og i særdeleshed i  

 videst muligt omfang forsyne det med alle nyttige aktstykker og oplysninger.  

 De skal anvende de til deres rådighed stående midler til at give det adgang  

 til på deres territorium og i overensstemmelse med deres lovgivning at  

 foretage indstævning og afhøring af vidner eller sagkyndige og foretage  

 undersøgelser på stedet.
Artikel 15 1. Det særlige Forligsnævns opgave skal være at  

 klarlægge stridsspørgsmålene, med henblik herpå at indhente alle nyttige  

 oplysninger ved hjælp af undersøgelser eller på anden måde og at bestræbe sig  

 for at forlige parterne.
Det kan, efter at sagen er blevet undersøgt, over  

 for parterne fremsætte de nærmere forligsvilkår, som forekommer det passende,  

 og fastsætte en frist, inden for hvilken de skal erklære sig derover.
2. Ved afslutningen af sin virksomhed skal nævnet  

 oprette en protokol, der fastslår efter omstændighederne, enten at parterne  

 har truffet en ordning og i påkommende tilfælde de nærmere vilkår for  

 ordningen, eller at parterne ikke har kunnet forliges.
Protokollen skal ikke  

 indeholde oplysning om, hvorvidt nævnets beslutninger er blevet truffet  

 enstemmigt eller ved stemmeflertal.
 3. Nævnet skal, medmindre parterne træffer anden  

 aftale, have afsluttet sin virksomhed inden for en frist af 6 måneder fra den  

 dato, tvistigheden er blevet indbragt for nævnet.
Artikel 16 Nævnets protokol bringes ufortøvet til parternes kundskab.
Den skal kun  

 kunne offentliggøres med parternes samtykke.
Artikel 17 1. Så længe nævnsmedlemmernes virksomhed finder sted,  

 modtager hver af disse en godtgørelse, hvis størrelse fastsættes ved fælles  

 overenskomst mellem parterne, som hver bærer en lige del deraf.
 2. De almindelige omkostninger, som nævnets virksomhed  

 medfører, fordeles på samme måde.
Artikel 18 Er der tale om en tvistighed, som både omfatter spørgsmål der egner sig  

 til forligsbehandling, og andre spørgsmål, som er egnet til retslig  

 afgørelse, har enhver af parterne ret til at forlange, at den retslige  

 afgørelse af retsspørgsmålene finder sted før forligsbehandlingen.
 Voldgift.
Artikel 19 De Høje Kontraherende Parter skal forelægge til voldgiftsbehandling alle  

 tvistigheder, som måtte opstå imellem dem bortset fra sådanne, der omhandles  

 i artikel 1, og som ikke er blevet bilagt ved forligsbehandling, enten fordi  

 parterne er blevet enige om at undlade forudgående forligsbehandling, eller  

 fordi forligsbehandlingen er mislykkedes.
Artikel 20 1. Den part, der anmoder om voldgift, skal underrette  

 den anden part om det krav, den har til hensigt at henskyde til voldgift, om  

 grundlaget, hvorpå kravet støttes, og om navnet på den voldgiftsdommer, den  

 har udpeget.
 2. Medmindre parterne måtte. træffe anden bestemmelse,  

 skal der for voldgiftsrettens oprettelse gælde følgende regler:
Voldgiftsretten skal bestå af 5 medlemmer.
Heraf udnævner parterne hver et  

 medlem, der kan vælges blandt deres respektive statsborgere.
De tre andre  

 voldgiftsdommere, herunder formanden, vælges efter fælles overenskomst blandt  

 statsborgere i andre stater.
De skal være af forskellig nationalitet og må  

 ikke have fast bopæl på parternes territorium eller være i deres tjeneste.
Artikel 21 I tilfælde af at udnævnelsen af voldgiftsrettens medlemmer ikke finder  

 sted inden for en frist af tre måneder fra den dato, den ene af parterne  

 anmodede den anden om at oprette en voldgiftsret, skal det overdrages  

 regeringen i en af parterne efter fælles overenskomst valgt tredje stat  

 eller, dersom enighed herom ikke opnås i løbet af tre måneder, formanden for  

 Den mellemfolkelige Domstol, at foretage de nødvendige udnævnelser.
Såfremt  

 sidstnævnte har statsborgerret i en af de stater, der er parter i tvisten,  

 overdrages hvervet til domstolens næstformand eller den dommer, der er næst i  

 anciennitetsfølge i domstolen, og som ikke har statsborgerret i nogen af de  

 stater, der er parter i tvisten.
Artikel 22 Pladser, der måtte blive ledige som følge af dødsfald, udtrædelse eller  

 enhver anden forhindring, besættes snarest muligt under benyttelse af sammne  

 fremgangsmåde, som er fastsat for den oprindelige udnævnelse.
Artikel 23 Parterne skal oprette en voldgiftsaftale, hvori stridens genstand og den  

 fremgangsmåde, der skal følges, nærmere angives.
Artikel 24 I mangel af tilstrækkelige bestemmelser og angivelser i voldgiftsaftalen  

 vedrørende de i artikel 23 omhandlede forhold skal reglerne i afsnit IV i  

 Haagerkonventionen af 18. oktober 1907 angående fredelig Bilæggelse af  

 internationale Stridigheder finde anvendelse i videst muligt omfang.
Artikel 25 Såfremt en voldgiftsaftale ikke indgås i løbet af tre måneder fra datoen  

 for voldgiftsrettens oprettelse, kan den ene eller den anden af parterne ved  

 en anmodning indbringe tvistigheden for retten.
Artikel 26 Dersom voldgiftsaftalen ikke fastsætter noget herom, eller en sådan aftale  

 ikke er blevet indgået, skal retten træffe sin afgørelse efter ret og  

 billighed under iagttagelse af folkerettens almindelige principper og under  

 hensyn til de traktatmæssige forpligtelser og de af mellemfolkelige domstole  

 trufne endelige afgørelser, som er bindende for parterne.
 Almindelige bestemmelser.
Artikel 27 Nærværende konventions bestemmelser skal ikke finde anvendelse på:.
Artikel 28 1. Nærværende konventions bestemmelser skal ikke finde  

 anvendelse på tvistigheder, som parterne har opnået eller måtte opnå enighed  

 om at underkaste en anden form for fredelig bilæggelse.
Dog afstår de Høje  

 Kontraherende Parter for så vidt angår tvistigheder, der omfattes af artikel  

 1, fra indbyrdes at påberåbe sig overenskomster, som ikke foreskriver  

 fremgangsmåder, der fører frem til bindende afgørelser.
 2. Nærværende konvention skal på ingen måde berøre  

 anvendelsen af bestemmelserne i Konventionen til Beskyttelse af  

 Menneskerettigheder og grundlæggende Frihedsrettigheder af 4. november 1950  

 eller i den dertil knyttede protokol af 20. marts 1952.
Artikel 29 1. Dersom tvistigheden angår et forhold, som i henhold  

 til en af parternes indre lovgivning henhører under de dømmende eller  

 administrative myndigheders kompetence, kan denne part modsætte sig, at den  

 pågældende tvistighed underkastes de forskellige behandlingsmåder, der  

 omhandles i nærværende konvention, indtil en endelig afgørelse inden for en  

 rimelig frist er truffet af den pågældende kompetente myndighed.
 2. Såfremt en endelig afgørelse er blevet truffet af  

 den pågældende stats egen myndighed, vil det efter forløbet af 5 år fra denne  

 afgørelses dato ikke længere være muligt at anvende de i nærværende  

 konvention foreskrevne behandlingsmåder.
Artikel 30 Såfremt fuldbyrdelsen af domstolens eller voldgiftsrettens afgørelse ville  

 være stridende mod en dom eller anden beslutning hidrørende fra en domstol  

 eller anden myndighed hos en af de stridende parter, og dersom den pågældende  

 parts lovgivning ikke tillader eller kun delvis tillader ophævelse af den  

 omhandlede dom eller beslutning, skal domstolen eller voldgiftsretten om  

 fornødent tildele den forurettede part en passende godtgørelse.
Artikel 31 1. I alle tilfælde, hvor tvistigheden er genstand for  

 voldgift eller retslig afgørelse, særlig såfremt det spørgsmål, angående  

 hvilket parterne er uenige, opstår som følge af allerede foretagne  

 handlinger, eller handlinger der er ved at blive foretaget, skal Den  

 mellemfolkelige Domstol i overensstemmelse med artikel 41 i dennes statut  

 eller voldgiftsretten inden for den kortest mulige frist angive, hvilke  

 foreløbige forholdsregler der skal træffes.
De stridende parter er  

 forpligtede til at rette sig herefter.
 2. Indbringes tvistigheden for et forligsnævn, kan  

 dette anbefale parterne at træffe sådanne foreløbige forholdsregler, som det  

 måtte skønne nyttige.
 3. Parterne forpligter sig til at afholde sig fra  

 ethvert skridt, der kan have foregribende virkning med hensyn til udførelsen  

 af den retslige afgørelse eller voldgiftskendelsen eller af den af  

 forligsnævnet foreslåede ordning, og til i almindelighed ikke at foretage  

 nogen handling, af hvad art den måtte være, som er egnet til at skærpe eller  

 udvide striden.
Artikel 32 1. Nærværende konvention skal anvendes mellem de  

 kontraherende parter, uanset om en tredje stat, hvad enten denne måtte have  

 tiltrådt konventionen eller ej, har en interesse i tvistigheden.
 2. Under forligsbehandlingen kan parterne efter fælles  

 overenskomst opfordre en sadan tredje stat til at intervenere.
Artikel 33 1. I tilfælde af at en tredje stat måtte anse sine  

 berettigede interesser for at være berørt under rets- eller  

 voldgiftsbehandlingen kan den anmode Den mellemfolkelige Domstol eller  

 voldgiftsretten om at måtte intervenere i sagen.
 2. Domstolen eller retten afgør, om denne anmodning  

 skal tages til følge.
Artikel 34 1. I forbindelse med deponeringen af sit  

 ratifikationsinstrument kan enhver af de Høje Kontraherende Parter erklære,  

 at den ikke vil være bundet af:
 2. De Høje Kontraherende Parter kan kun påberåbe sig  

 de af bestemmelserne i nærværende konvention, hvoraf de selv er bundet.
Artikel 35 1. De Høje Kontraherende Parter kan ikke tage andre  

 forbehold end sådamme, som tilsigter at udelukke fra anvendelsen af  

 nærværende konvention tvistigheder, der angår bestemte sager eller særlige,  

 klart angivne forhold, såsom territoriet, eller som falder ind under klart  

 afgrænsede kategorier.
Dersom en af de Høje Kontraherende Parter har taget et  

 sådant forbehold, kan de andre parter påberåbe sig det samme forbehold over  

 for denne part.
 2. For så vidt andet ikke udtrykkeligt nævnes, skal  

 eventuelle forbehold være at betragte som ikke omfattende forligsbehandling.
 3. Bortset fra det tilfælde, som omhandles i stk. 4 i  

 nærværende artikel, skal ethvert forbehold tages samtidig med deponeringen af  

 ratifikationsinstrumentet vedrørende nærværende konvention.
4. I tilfælde af at en af de Høje Kontraherende Parter  

 i henhold til paragraf 2 i artikel 36 i Den mellemfolkelige Domstols statut  

 anerkender domstolens bindende domsmyndighed med forbehold, eller ændrer  

 sådanne forbehold, kan den pågældende Høje Kontraherende Part ved at afgive  

 en erklæring desangående og under iagttagelse af bestemmelserne i nærværende  

 artikels stk. 1 og 2 tage de samme forbehold i henseende til nærværende  

 konvention.
Sådanne forbehold fritager ikke den pågældende Høje Kontraherende  

 Part for dens forpligtelser i henhold til nærværende konvention med hensyn  

 til tvistigheder, der vedrører kendsgerninger eller forhold, som ligger forud  

 for den dato, på hvilken erklæringen om forbeholdene blev afgivet.
Sådanne  

 tvistigheder må imidlertid forelægges til behandling i henhold til  

 vedkommende bestemmelser i nærværende konvention inden udløbet af eet år fra  

 den nævnte dato.
Artikel 36 Enhver part, der kun er bundet ved en del af nærværende konvention, eller  

 som har taget forbehold, kan når som helst blot ved en erklæring enten udvide  

 rækkevidden af sine forpligtelser eller helt eller delvis give afkald på sine  

 forbehold.
Artikel 37 De i stk. 4 i artikel 35 sanmt de i artikel 36 omhandlede erklæringer  

 afgives til Det europæiske Råds generalsekretær, som oversender kopier heraf  

 til de øvrige Høje Kontraherende Parter.
Artikel 38 1. Uoverensstemmelser vedrørende fortolkningen eller  

 anvendelsen af nærværende konvention, derunder også uoverensstemmelser  

 vedrørende tvistighedernes klassificering og rækkevidden af eventuelle  

 forbehold, skal forelægges for Den mellemfolkelige Domstol.
Dog kan en  

 indsigelse vedrørende spørgsmålet om en Høj Kontraherende Parts eventuelle  

 forpligtelse til at underkaste en bestemt tvistighed voldgift kun forelægges  

 domstolen inden for et tidsrum af 3 måneder, efter at den ene part har  

 meddelt den anden sit ønske om voldgiftsbehandling.
Fremkommer sådan  

 indsigelse efter udløbet af denne periode, træffer voldgiftsretten afgørelse  

 i spørgsmålet.
Den mellemfolkelige Domstols afgørelse er bindende for det  

 organ, der behandler tvistigheden.
 2. Indbringelse af spørgsmål for Den mellemfolkelige  

 Domstol i overensstemmelse med de foregående bestemmelser medfører udsættelse  

 af den pågældende forligs- eller voldgiftsbehandling, indtil domstolens  

 afgørelse foreligger.
Artikel 39 1. Enhver af de Høje Kontraherende parter skal  

 efterkomme Den mellemfolkelige Domstols eller voldgiftsrettens afgørelse i  

 enhver stridighed, hvori den er part.
2. Dersom en af de stridende parter undlader at  

 opfylde sine forpligtelser i henhold til en af Den mellemfolkelige Domstol  

 eller voldgiftsretten truffet afgørelse, kan den anden part indbringe sagen  

 for Det europæiske Råds ministerudvalg.
Såfremt udvalget anser det for  

 nødvendigt, kan det ved en afgørelse truffet med 2/3 flertal af de medlemmer,  

 der er berettiget til at tage sæde i udvalget, anbefale forholdsregler med  

 henblik på at sikre gennemførelsen af nævnte afgørelse.
Artikel 40 1. En Høj Kontraherende Part kan først opsige  

 nærværende konvention efter udløbet af et tidsrum af 5 år fra datoen for dens  

 ikrafttræden for den pågældende parts vedkommende og kun med 6 måneders  

 varsel afgivet over for Det europæiske Råds generalsekretær, som underretter  

 de øvrige Kontraherende Parter.
2. Opsigelsen fritager ikke den pågældende Høje  

 Kontraherende Part fra dennes forpligtelser i henhold til nærværende  

 konvention med hensyn til tvistigheder vedrørende kendsgerninger eller  

 forhold, som ligger forud for den dato, på hvilken det i forrige stykke  

 omhandlede varsel er afgivet.
En sådan tvistighed skal dog indbringes til  

 behandling i henhold til bestemmelserne i nærværende konvention inden for et  

 tidsrum af eet år fra den nævnte dato.
 3. Med samme forbehold skal en Høj Kontraherende Part,  

 der ophører med at være medlem af Det europæiske Råd, ophøre med at være part  

 i konventionen efter udløbet af eet år fra den nævnte dato.
Artikel 41 1. Nærværende konvention er åben for undertegnelse af  

 medlemmerne af Det europæiske Råd.
Den skal ratificeres.  

 Ratifikationsinstrumenterne deponeres hos Det europæiske Råds  

 generalsekretær.
 2. Nærværende konvention træder i kraft på den dato,  

 det andet ratifikationsinstrument deponeres.
 3. I henseende til en senere ratificerende  

 signatarmagt træder konventionen i kraft på den dato, den deponerer sit  

 ratifikationsinstrument.
 4. Det europæiske Råds generalsekretær underretter  

 alle medlemmer af Det europæiske Råd om konventionens ikrafttræden, om  

 navnene på de Høje Kontraherende Parter, som har ratificeret den, og om alle  

 senere deponeringer af ratifikationsinstrumenter.
 Til bekræftelse heraf har nedenstående repræsentanter, der er behørigt  

 befuldmægtigede dertil, undertegnet nærværende konvention.
Udfærdiget i Strasbourg den 29. april 1957 på engelsk og fransk, begge  

 tekster af lige gyldighed, i eet eksemplar som deponeres i Det europæiske  

 Råds arkiv.
Generalsekretæren skal overgive hver af signatarmagterne  

 bekræftede genparter.
For Republikken Østrigs regering: L.
Figl.
 (den 13. december 1957).
For Kongeriget Belgiens regering: P.-H.
Spaak.
 For Kongeriget Danmarks regering: Ernst Christiansen.
 For Den franske Republiks regering: Pierre de Felice.
 For Forbundsrepublikken Tysklands regering: Hallstein.
 For Kongeriget Grækenlands regering: Averoff Tossizza.
For Den islandske Republiks regering: Gudm.
J.
Gudmundsson.
 For Irlands regering: Proinsias Mac Aogain.
For Den italienske Republiks regering: G.
Martino.
 For Storhertugdømmet Luxembourgs regering: Bech.
For Kongeriget Nederlandenes regering: J.
Luns.
 For Kongeriget Norges regering: Halvard Lange.
 For Kongeriget Sveriges regering: Østen Unden.
 For Den tyrkiske Republiks regering: Mustafa Borovali.
 (den 8. maj 1958).
 For Det forenede Kongerige Storbritannien og Nord-Irlands regering:
W.
D.
Ormsby Gore.
 Danmarks ratifikationsinstrument er under 17. juli 1959 deponeret hos Det  

 europæiske Råds generalsekretær i Strasbourg.
Foruden Danmark har Norge, Sverige og Nederlandene deponeret deres  

 ratifikationsinstrumenter, men sidstnævnte to lande har ved ratifikationen  

 benyttet sig af den ved art. 34 hjemlede adgang til at erklære, at de ikke  

 vil være bundet af bestemmelserne i kap.
III om voldgift.
 Konventionen trådte i kraft den 30. april 1958 på hvilket tidspunkt 2  

 ratifikationsinstrumenter var blevet deponeret, jfr. artikel 41, § 2.
 Udenrigsministeriet, den 30. november  

 19592.
J.O.
Krag.
