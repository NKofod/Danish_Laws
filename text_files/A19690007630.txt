 VI FREDERIKS DEN NIENDE, af Guds Nåde Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ministeren for offentlige arbejder kan give  

 tilladelse til drift af jernbaner, der, fortrinsvis gennem en begrænset  

 persontransport, drives for at tilgodese jernbanehistoriske og turistmæssige  

 formål, men ved hvis drift der ikke tilsigtes dækket noget egentligt  

 trafikalt behov (veteranbaner).
Stk. 2.  Tilladelse efter stk. 1 kræves ikke til drift  

 af veteranbaner, der § 2.  Tilladelse efter § 1 kan kun gives til en  

 kommune eller til flere kommuner i fællesskab og kun til kommuner, der ejer  

 den pågældende banestrækning med tilhørende spormaterialer.
 Stk. 2.  Tilladelse kan gives for højst 20 år ad gangen.
 Stk. 3.  Ministeren fastsætter de nærmere betingelser  

 for tilladelsen, bl.a. med hensyn til de sikkerhedsmæssige forskrifter, som  

 skal iagttages ved driften, og det tilsyn hermed, som efter ministerens  

 bestemmelse skal føres.
 Stk. 4.  Ministeren kan betinge tilladelsen af, at  

 tilladelsens indehaver refunderer statskassen udgifterne ved tilsynet.
 § 3.  Ministeren for offentlige arbejder kan godkende  

 aftaler om, at en tilladelse efter § 1 udnyttes af andre end indehaveren i et  

 nærmere fastsat tidsrum og på en nærmere fastsat måde.
 Stk. 2.  Udnyttes en tilladelse af en anden end  

 tilladelsens indehaver, påhviler ansvaret for jernbanens drift efter  

 jernbanelovgivningens almindelige regler såvel tilladelsens indehaver som  

 brugeren.
 § 4.  En tilladelse til at drive veteranbane på en  

 bestemt sporstrækning er ikke til hinder for, at sporet benyttes som privat  

 sidespor til eksisterende stats- eller privatbaner eller udnyttes på anden  

 måde.
 Givet på Christiansborg slot, den 13.  

 marts 1969.
 Under Vor Kongelige Hånd og Segl.
 FREDERIK R.
 /Ove Guldberg.
