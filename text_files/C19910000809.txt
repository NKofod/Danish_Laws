(Til kommuner og forstandere for  

 folkehøjskoler, landbrugsskoler, husholdningsskoler og efterskoler) Ved udlændinge forstås personer, som ikke er danske statsborgere.  

 Cirkulæret sondrer mellem elever med tilknytning til Danmark (afsnit I) og  

 elever uden tilknytning til Danmark (afsnit II). Desuden omhandler cirkulæret  

 specielle forhold og bemærkninger vedrørende elever fra Færøerne, Grønland,  

 Sydslesvig samt elever med flygtningestatus (afsnit III).
I.
Elever som har en særlig tilknytning til Danmark.
a.
Statsborgere fra andre EF-lande og disses børn.
Der ydes elevstøtte på  

 samme vilkår som til danske statsborgere under visse betingelser om  

 lønarbejde/egen virksomhed m.v., jf.
Kulturministeriets bekendtgørelse nr.  

 891 af 20. december 1990, § 3 og 4 (elevstøttebekendtgørelsen).
b.
Andre udlændinge med særlig tilknytning til Danmark, jf.  

 elevstøttebekendtgørelsens § 5, stk. 1.
 Den særlige tilknytning kan f.eks. være gennem familie i lige linie i  

 Danmark. forældres tidligere danske statsborgerskab eller på grund af ophold  

 her i landet i mindst 2 år, før kurset begynder.
Eleven vil som udgangspunkt kunne få 30 % af den godkendte  

 elevstøtteramme.
Hvis der kan oplyses et indkomstgrundlag, beregnes  

 elevstøtten dog på grundlag heraf efter reglerne i elevstøttebekendtgørelsen.
c.
Udlændinge, der studerer dansk på universitetsniveau, kan til ophold af  

 mindst 16 ugers varighed på en dansk folkehøjskole få 50 % af den godkendte  

 elevstøtteramme, såfremt en dansk lektor erklærer, at det danske sprog  

 beherskes.
 Elevstøtte til elever med særlig tilknytning til Danmark søges på  

 sædvanligt ansøgningsskema (skema 69). Det bemærkes, at der ikke kan søges  

 dansk elevstøtte, hvis eleven modtager støtte fra hjemlandet.
II.
Elever som ikke har særlig tilknytning til Danmark.
 Til disse elever råder ministeriet over en begrænset bevilling, der kan  

 søges af elever, som ikke på anden måde kan få støtte til skoleophold i  

 Danmark, jf. elevstøttebekendtgørelsens § 5, stk. 2. Det betyder f.eks., at  

 elever fra Norge, Sverige og Finland skal søge støtte fra hjemlandet, når det  

 drejer sig om kurser på danske folkehøjskoler og landbrugsskoler.
Støtte af bevillingen til disse udenlandske elever søges på særligt  

 ansøgningsskema, der rekvireres fra Kulturministeriet Direktoratet for Folkeoplysning, Frie Grundskoler m.v.
 Vestergade 29-31, 1456 København K.
 Hvis den særlige støtte bevilges, uddeles den i portioner af henholdsvis  

 1.500 kr. og 2.500 kr. afhængig af kursets længde.
III.
Elever fra Færøerne, der deltager i kurser af mindst 12 ugers  

 varighed, kan ud over den almindelige elevstøtte få refunderet afholdte  

 rejseudgifter.
Sammen med ansøgningsskemaet indsendes en specificeret  

 opgørelser over udgifterne til rejsen fra Færøerne til vedkommende skole og  

 retur med billigste offentlige transportmiddel.
Elever fra Grønland søger om elevstøtte på sædvanligt ansøgningsskema, og  

 der kan ikke søges refusion af rejseudgifter.
For så vidt angår grønlandske  

 elever på danske efterskoler, kan disse i stedet for dansk elevstøtte søge  

 støtte gennem Grønlands Hjemmestyre.
 Sydslesvigske elever, der hører til det danske mindretal, kan søge støtte  

 fra Dansk Skoleforening for Sydslesvig.
Elever med flygtningestatus rubriceres under afsnit I og søger derfor  

 støtte på sædvanligt ansøgningsskema.
Dokumentation af flygtningestatus  

 vedlægges ansøgningsskemaet.
 Cirkulæret har virkning fra den 1. februar 1991.
 Kulturministeriets cirkulære af 5. april 1989 ophæves samtidig.
Kulturministeriet Direktoratet for Folkeoplysning, Frie Grundskoler m.v., den 10. januar  

 1991 P.d.v.
