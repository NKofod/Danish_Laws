Bekendtgørelse om ændring af bekendtgørelse om Affaldsregistret og om godkendelse som indsamlingsvirksomhed Opdatering af henvisninger som følge af opdeling af affaldsbekendtgørelsen med udstedelse af ny bekendtgørelse om affald og bekendtgørelse om affaldsregulativer, -gebyrer, og -aktører m.v.
§ 1 I bekendtgørelse nr. 896 af 29. juni 2017 om Affaldsregistret og om godkendelse som indsamlingsvirksomhed foretages følgende ændringer:
 1. Indledningen affattes således:
»I medfør af § 7 b, § 44, stk. 1, 4 og 5, § 45 d, § 73, § 79 b, stk. 1, § 80, stk. 1 og 2, § 88, § 89 b, § 92 og § 110, stk. 3, i lov om miljøbeskyttelse, jf. lovbekendtgørelse nr. 1121 af 3. september 2018, som ændret ved lov nr. 1553 af 18. december 2018, fastsættes:« 2. I § 2, nr. 14, ændres »bekendtgørelse om affald« til: »bekendtgørelse om affaldsregulativer, -gebyrer og -aktører m.v.«.
 3. I § 2, nr. 19, ændres »bekendtgørelse om affald« til: »bekendtgørelse om affaldsregulativer, -gebyrer og -aktører m.v.«.
 4. I § 2, nr. 23, ændres »bekendtgørelse om affald« til: »bekendtgørelse om affaldsregulativer, -gebyrer og -aktører m.v.«.
 5. § 4, nr. 5, affattes således:
»5. Kommunale behandlingsanlæg, der i medfør af bekendtgørelse om affaldsregulativer, -gebyrer og -aktører m.v. er godkendte til at håndtere kildesorteret erhvervsaffald, som er egnet til materialenyttiggørelse.« 6. I § 15, stk. 1, indsættes efter »materialenyttiggørelse«: », jf. bekendtgørelse om affald,«.
 7. I § 15, stk. 1, ændres »bekendtgørelse om affald « til: »bekendtgørelse om affaldsregulativer, -gebyrer og -aktører m.v.«.
 8. I § 25, stk. 6 og 7, udgår »på grundlag af det seneste offentliggjorte pris- og lønindeks i Finansministeriets Økonomiske Administrative Vejledning«.
§ 2 Bekendtgørelsen træder i kraft den 1. januar 2019.
