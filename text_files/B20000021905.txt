Bekendtgørelse om fleksjobordning  

 vedrørende selvejende institutioner under Undervisningsministeriet I medfør af tekstanmærkning nr.133 på § 20 i  

 finansloven for 2000 fastsættes:
 § 1. Ifølge tekstanmærkning nr.133  

 på § 20 i finansloven for 2000 er selvejende institutioner, der i  

 henhold til lov modtager driftstilskud fra staten, samt selvejende  

 institutioner, hvor mindst 50 pct. af institutionernes ordinære  

 driftsudgifter dækkes af tilskud fra staten, omfattet af den statslige  

 refusionsordning for fleksjob, jf. finanslovens § 07.17.03.  

 Fleksjobordning i staten.
 Stk. 2. Tekstanmærkningen omfatter følgende  

 selvejende institutioner under Undervisningsministeriet:
 1)	Efterskoler.
 2)	Højskoler.
 3)	Husholdnings- og håndarbejdsskoler.
 4)	Produktionsskoler.
 5)	Daghøjskoler.
 6)	Erhvervsskoler.
 7)	Gymnasier.
 8)	Kurser til højere forberedelseseksamen.
 9)	Studenterkurser.
 10)	Friskoler og private grundskoler.
 11)	Lærerseminarier.
 12)	Pædagogseminarier.
 13)	Ernærings- og husholdningsøkonomseminarier.
 14)	Håndarbejdsseminarier.
 15)	Sløjdhøjskolen i Esbjerg.
 16)	Den Frie Lærerskole i Ollerup.
 17)	Danmarks Pædagoghøjskole.
 18)	Danmarks Erhvervspædagogiske Læreruddannelse.
 19)	Den Grafiske Højskole.
 20)	Hospitalslaborantskoler.
 21)	Center for tegnsprog og tegnstøttet kommunikation.
 22)	Vestsjællands Handelshøjskolecenter.
 23)	Andre selvejende institutioner, der godkendes efter lov nr. 311 af  

 24. april 1996 om selvejende institutioner for videregående uddannelser  

 m.v.
 24)	Kaospiloterne..
§ 2. Til finansiering af refusionsordningen  

 betaler de omfattede selvejende institutioner ifølge  

 tekstanmærkningen et bidrag på 30 kr. pr. ansat pr. måned.  

 Refusionsordningen administreres af Økonomistyrelsen, som også  

 opkræver bidrag til finansiering af ordningen.
Bidrag betales efter  

 hvert kvartal ud fra institutionens registrerede årsværksforbrug  

 i kvartalet.
 Stk. 2. Såfremt det i løbet af 2000 under hensyn  

 til udviklingen i antallet af fleksjob besluttes for et eller flere kvartaler  

 at justere bidragssatsen pr. måned pr. ansat for statslige  

 institutioner til et beløb, der er lavere end det i § 2 angivne,  

 vil bidragssatsen for de omfattede selvejende institutioner ifølge  

 tekstanmærkningen blive nedsat tilsvarende i det eller de  

 pågældende kvartaler.
 § 3. De af tekstanmærkningen omfattede  

 selvejende institutioner skal følge de retningslinjer for  

 administration af ordningen, som Økonomistyrelsen udsender.
 § 4. Revision af ordningen om fleksjob for  

 selvejende institutioner, der ikke revideres af Rigsrevisionen i henhold til  

 § 2 i lov om revision af statens regnskaber m.m., skal udføres  

 efter stk. 2-4 af en statsautoriseret revisor eller registreret revisor  

 eller af et kommunalt revisionsorgan.
Stk. 2. Revision af ordningen om fleksjob skal som minimum  

 omfatte 1)	beregning af bidrag til ordningen, herunder opgørelse af  

 årsværksforbrug, 2)	beregning af lønrefusionsbeløb fra staten, herunder at  

 ansættelsesforholdet er i et godkendt fleksjob, beregning af  

 løn, kommunal refusion, 3)	angivelse af institutionens pengeinstitutkonto ved  

 beløbsoverførsler vedrørende ordningen.
 Stk. 3. Revisor skal i revisionsprotokollen oplyse, at  

 ordningen om fleksjob er revideret i henhold til gældende regler og  

 retningslinjer.
 Stk. 4. I forbindelse med indsendelse af oplysninger til  

 Økonomistyrelsen for 4. kvartal skal revisor bekræfte  

 stk. 2 med en erklæring svarende til  

 erklæringsbekendtgørelsens §§ 13-16 (BEK nr. 90 af  

 22/02/1996), der dækker kvartalerne 1 - 4.
 § 5. Bekendtgørelsen træder i kraft  

 den 8. april 2000 og har virkning i finansåret 2000.
