Betænkning afgivet af Boligudvalget den 26. februar 2004 Betænkning over Forslag til lov om  

 ændring af lov om andelsboligforeninger og andre  

  

 boligfællesskaber (Pant og udlæg i andelsboliger) [af  

 økonomi‑ og erhvervsministeren (Bendt Bendtsen)] 1. Ændringsforslag Der er stillet 10 ændringsforslag til lovforslaget. Økonomi- og  

 erhvervsministeren har stillet ændringsforslag nr. 1, 4, 5, 7, 9 og 10.  

 Socialdemokratiets medlemmer af udvalget har stillet ændringsforslag nr. 2,  

 3,  

 6 og 8.
2. Udvalgsarbejdet Lovforslaget blev fremsat den 5. november 2003 og var til 1.  

 behandling den 25. november 2003. Lovforslaget blev efter 1. behandling  

 henvist  

 til behandling i Boligudvalget.
Møder Udvalget har behandlet lovforslaget i 10 møder.
Sammenhæng med andre lovforslag Lovforslaget har sammenhæng med forslag til lov om ændring af  

 tinglysningsloven, retsplejeloven og konkursloven. (Pant og udlæg i  

 andelsboliger m.v.) (lovforslag nr.
L 56), der har været behandlet i  

 Retsudvalget.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 30. september 2003 dette  

 udkast til udvalget, jf. 2002-03 alm. del  bilag 387. Den 10. november  

 2003  

 sendte økonomi- og erhvervsministeren de indkomne høringssvar samt et notat  

 herom til udvalget, jf. alm. del  bilag 52.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Andelsboligforeningernes  

 Fællesrepræsentation, Andelsboligforeningen Kirsten  

 Kimers Gaard, Det Juridiske Fakultet,  

 Københavns Universitet, Finansrådet og Johnny Hansen, Frederiksberg Økonomi- og erhvervsministeren har over for udvalget kommenteret  

 de skriftlige henvendelser.
Deputationer Endvidere har Andelsboligforeningernes Fællesrepræsentation  

 mundtligt over for udvalget redegjort for sin holdning til lovforslaget.
Spørgsmål Udvalget har stillet 16 spørgsmål til økonomi- og  

 erhvervsministeren til skriftlig besvarelse, som denne har besvaret. 8 af  

 udvalgets spørgsmål og økonomi- og erhvervsministerens besvarelse heraf er  

 optrykt som bilag til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse  

  

 med de af økonomi- og erhvervsministeren stillede  

 ændringsforslag.
Mindretallet vil stemme imod de af et mindretal stillede  

 ændringsforslag.
Et  

  

 andet mindretal  

  

 i  

 udvalget (S, SF og RV) indstiller lovforslaget til  

  

 vedtagelse  

  

 med de af et mindretal (S) stillede ændringsforslag.  

 Hvis det af mindretallet (S) under nr. 6 stillede ændringsforslag forkastes,  

 vil mindretallet stemme for de af økonomi- og erhvervsministeren under nr. 1  

 og  

 7 stillede ændringsforslag.
Mindretallet vil stemme hverken for eller imod de  

 af økonomi- og erhvervsministeren under nr. 4, 5, 9 og 10 stillede  

 ændringsforslag.  

 Hvis de af et mindretal (S) stillede ændringsforslag ikke vedtages, vil  

 mindretallet indstille lovforslaget til forkastelse ved 3. behandling.
Socialdemokratiets medlemmer af udvalget bemærker, at  

 Socialdemokratiets mål i boligpolitikken er, at alle borgere i Danmark skal  

 have et godt og trygt sted at bo.
Et varieret udbud af boliger, som kan  

 imødekomme de forskellige ønsker og behov, den enkelte har, er nødvendigt i  

 den  

 sammenhæng.
Derfor lægger Socialdemokratiet vægt på at bevare andelsboligen  

 som  

 den unikke boligform, den udgør.
Socialdemokratiet er således optaget af at følge, hvad der sker  

 med denne boligform, når den offentlige støtte er udfaset helt.
Udviklingen  

 lige nu går i retning af dyrere andelsboliger.
Dette kan betyde, at  

 andelsboligtanken,  

 der skulle sikre, at personer med små indkomster også har mulighed for at  

 blive  

 andelsejere og indgå i et andelsfællesskab med både rettigheder og pligter,  

 med  

 tiden udviskes.
Andelsboligernes sociale  

 sigte har således hidtil været baggrunden for den meget begrænsede mulighed  

 for  

 at foretage udlæg og pant i andelsboliger.
Denne retspraksis har dog i de  

 seneste 10 år været til debat, og derfor nedsatte den tidligere regering i  

 juni  

 2000 en arbejdsgruppe, der fik til opgave at finde en model for, hvordan man  

 i  

 fremtiden kunne tillade pantsætning af andelsboliger under hensyn til  

 andelsboligens sociale sigte og fælleseje, og sikre boligtypen mod  

 spekulantinteresser.  

 Håbet var samtidig, at man kunne finde en model, der kunne gøre det lettere  

 for  

 andelshavere at opnå billigere lånemuligheder til bl.a. istandsættelse af  

 deres  

 andelsboliger, eftersom 28 pct. af de danske andelsboliger stadig mangler  

 adgang til centralvarme, bad og ordentlige køkkenfaciliteter.
Det var derfor med positiv  

 interesse, at Socialdemokratiet kastede sig over konklusionerne i betænkning  

 nr. 1421 om pant og udlæg i andelslejligheder, som den i 2000 nedsatte  

 arbejdsgruppe afgav i september 2002. Det er Socialdemokratiets indtryk, at  

 betænkningens konklusioner kunne have været omsat til nogle gode lovforslag  

 på  

 området.
Desværre har  

  

 regeringen valgt ikke at følge betænkningens  

 anbefalinger.
Et eksempel på dette er den måde, man med loven vil tilsidesætte  

 andelsboligforeningernes demokratiske selvstyre.  

 Kun et fåtal af andelsboligforeninger giver i dag i deres vedtægter  

 mulighed for pantsætning af andele.
I betænkningen har man ikke ment, at man  

 skulle tilsidesætte en sådan demokratisk beslutning i vedtægterne for at  

 fremme  

 antallet af pantsætninger.
Det er Socialdemokratiet enig i, men kan  

 konstatere,  

 at det ikke er regeringens holdning.
Socialdemokratiet anerkender  

 argumentet om at tillade pantsætning i andele for at sikre, at andelshavere i  

 fremtiden får mulighed for at få adgang til bedre og billigere lånemuligheder  

 til f.eks. indskud i andelen og boligforbedringer.
Derfor har  

 Socialdemokratiet  

 stillet ændringsforslag til lovforslaget, der følger denne logik ved at  

 begrænse lånemulighederne ved pantsætning til kun at omfatte andelsindskud og  

 boligforbedringer, der fører til varige forbedringer af boligen.
Socialdemokratiet er således  

 også bekymret for prisudviklingen for andelsboliger, hvis man ukritisk  

 tillader  

 pant og udlæg i andelsboliger.
I dag opererer omkring 50 pct. af alle  

 andelsboligforeninger stadig med lavere andelspriser end den mulige  

 maksimalpris.
Med en generel mulighed for alle til at foretage pant og udlæg  

 i  

 deres andel frygter Socialdemokratiet, at incitamentet til at bevare en lav  

 andelspris vil falde til fordel for den enkelte andelshavers »egennytte« med  

 hensyn til at sikre sig så stor en andelsværdi som muligt, alene af den  

 årsag,  

 at en stor andelsværdi samtidig vil give den største pant- og dermed  

 lånemulighed.
Resultatet kan blive  

 manglende midler til fremtidig vedligeholdelse af andelsboligfællesskaberne.  

  

 Ligesom  

 en stor andelsværdi vil betyde, at det for mange vil blive langt sværere at  

 købe en sådan andel.
Den traditionelle andelsboligtanke bliver hermed brudt.
 Socialdemokratiets bekymring  

 for flere af disse elementer i regeringens lovforslag skyldes således frygten  

 for, at forskellene mellem ejer- og andelsboliger i fremtiden udviskes til  

 ugunst for de mennesker, der i fremtiden forsøger at komme ind på  

 boligmarkedet.
 Socialdemokratiet støtter  

 mulighederne for i fremtiden at tillade pant og udlæg i andelsboliger, men  

 ønsker at dette sker på særlige vilkår, der dels begrænser lånemulighederne,  

 dels sikrer den enkelte andelsboligforenings selvbestemmelsesret.
Socialdemokratiet finder  

 ikke, at regeringen med sit lovforslag tager dette hensyn,  

    

  

 og kan derfor ikke støtte lovforslaget.
Men  

 Socialdemokratiet vil gerne indgå i fortsat dialog med regeringen om en form  

 på  

 indholdet i loven, som sikrer, at andelsboliger fortsat bliver en attraktiv  

 boligform for de mange.
Socialistisk  

 Folkepartis medlem af udvalget er principielt tilhænger af, at adgangen til  

 at  

 låne med sikkerhed i ens andelsbolig bliver bedre.
Men det er uforståeligt,  

 at  

 regeringen i sin iver efter at give markedskræfterne maksimalt spillerum er  

 på  

 vej til at ofre både andelsboligen som særskilt boligform og de fordele for  

 nye, unge købere, der kunne være med den model, ekspertgruppen i september  

 2002  

 foreslog i betænkning nr. 1421 om pant og udlæg i andelslejligheder.
SF  

 finder det nødvendigt at lave to begrænsninger i låneadgangen.
For det  

 første,  

 at andelshaverne i fællesskab demokratisk kan vedtage begrænsninger i  

 adgangen  

 til at låne.
For det andet, at lån i boligen alene kan anvendes til at købe  

 boligen eller til at foretage forbedringer af den.
Det vil sikre en  

 afbalanceret adgang til at låne, uden at det skader de øvrige andelshavere og  

 de mange unge, der har brug for en bolig.
Alternativet  

 til disse begrænsninger er regeringens ultraliberale model, der har  

 adskillige  

 ulemper.
Dels udhuler den demokratiet i andelsboligforeningerne.
Dels giver  

 den  

 mulighed for helt uhæmmet at kapitalisere andelsboligerne  til gavn for  

 de  

 nuværende andelshavere og til skade for de fremtidige, typisk unge,  

 andelskøbere.
Og dels forvandler den principielt andelsboligen til blot endnu  

 en variant af ejerboligen.
SF er  

 tilhænger af et varieret boligmarked med udbud af flere forskellige  

 boligtyper.  

 Og det er afgørende for SF, at unge får en reel chance for at få fodfæste på  

 boligmarkedet.
Derfor vil SF støtte de ændringsforslag, der er stillet af  

 Socialdemokratiet, og som viderefører tankegangen fra betænkningen, der  

 ligger  

 til grund for lovforslaget.
Såfremt disse ændringsforslag ikke vedtages, vil  

 SF  

 stemme imod lovforslaget.
Et  

  

 tredje mindretal  

  

 (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de stillede ændringsforslag.
 Enhedslisten er tilhænger af andelsboligen som boligform, og den  

 foreningstankegang, der er grundlaget, skal bevares.  

    

  

 Det grundliggende demokratiske fællesskab  

 demonteres, og ideen med en spekulationsfri ejendom går nu endeligt tabt med  

 lovforslaget.
 Enhedslisten så gerne, at andelsboligerne var et reelt  

 boligalternativ til ejerboligen, og den store mangel på lejeboliger har  

 betydet, at andelsboligerne har været en attraktiv mellemløsning.
 Enhedslisten kan ikke støtte markedsgørelsen af andelsboligerne,  

 der i sidste ende gør det mere vanskeligt for nye boligkøbere, end det  

 allerede  

 er i forvejen.
Et  

  

 fjerde mindretal  

  

 (KD) indstiller lovforslaget til  

  

 vedtagelse  

  

 med de af et mindretal (S) stillede ændringsforslag.
Hvis det af mindretallet  

 under nr. 6 stillede ændringsforslag forkastes, vil mindretallet stemme for  

 de  

 af økonomi- og erhvervsministeren under nr. 1 og 7 stillede ændringsforslag.  

 Mindretallet vil stemme hverken for eller imod de af økonomi- og  

 erhvervsministeren  

 under nr. 4, 5, 9 og 10 stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Til § 1 Af  

 	  

    

  

 økonomi- og erhvervsministeren,  

  

 tiltrådt af et  

  

 mindretal  

  

 (V, DF og KF):
 1)  

  

 I det under  

  

 nr. 2  

  

 foreslåede  

  

 § 4 a, stk.  

 1, 1. pkt.,  

  

 indsættes efter »lejlighed«: », medmindre erklæringen skal  

 anvendes i forbindelse med en pantsætning, som er i strid med  

 vedtægtsbestemmelser  

 om en lånegrænse, jf. § 6 a, stk. 2«.
[Håndhævelse af  


  

 eventuel  

 lånegrænse] Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, RV og KD):
 2)  

  

 I det under  

  

 nr. 2  

  

 foreslåede  

  

 § 4 a, stk.  

 1,  

  

 indsættes som  

  

 3. pkt.:
»1. og 2. punktum gælder dog ikke, hvis pantsætningen eller  

 retsforfølgningen er sket i strid med vedtægten.« [Konsekvensændring af ændringsforslag nr. 6] 3)  


  

 Nr.  

 3  

  

 affattes således:
 »3.  



  

 I  

  

 §  

 5  

  

 indsættes som  

  

 stk. 15:
»Stk. 15.  

  

 Stk. 14 gælder  

 ikke i de tilfælde, hvor andelshaveren har mulighed for pantsætning af sin  

 andel efter § 6 a.«« [Konsekvensændring af ændringsforslag nr. 6  justering af  

 gældende garantiforpligtelse] Af  

 	  

    

  

 økonomi- og erhvervsministeren,  

  

 tiltrådt af et  

  

 mindretal  

  

 (V, DF og KF):
 4)  

  

 I  

  

 nr.  

 3  

  

 ændres »  

  

 § 5, stk. 13  

  

 « til: »  

  

 § 5, stk. 14  

  

 «.
[Konsekvens af vedtagelsen af lov om byfornyelse m.v.] 5)  

  

 I den under  

  

 nr. 4  

  

 foreslåede affattelse af  

  

 §  

 6, stk. 7,  

  

 indsættes efter 1. pkt. som nye punktummer:
»Inden afregning efter 1. pkt. skal andelsboligforeningen  

 undersøge, om der i andelsboligbogen er tinglyst rettigheder over andelen.  

 Dette gælder dog ikke, hvis foreningen ikke har afgivet erklæring efter § 4 a  

 vedrørende den pågældende andel.« [Foreningens pligt til at efterse andelsboligbogen] Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, RV og KD):
 6)  


  

 Nr.  

 6  

  

 affattes således:
 »6.  


  

 § 6 a  

  

 affattes således:
»§ 6 a.  

  

 Det er den enkelte andelsboligforening, der i vedtægterne fastsætter, om  

 andelshaveren skal have ret til at pantsætte sin andel.
En sådan  

 vedtægtsbestemt ret for andelshaveren til at pantsætte sin andel gælder kun i  

 forbindelse med lån til køb af andelen og lån til forbedringer af  

 andelsboligen.  

 Andelsboligforeningen kan ikke i vedtægterne fastsætte, at andelshaveren kan  

 pantsætte andelen til andre end de i 2. pkt. nævnte låneformål.
Stk. 2.  

  

 Der kan ikke  

 foretages arrest og udlæg i en andel i en andelsboligforening, hvor der til  

 andelen  

 er knyttet retten til en bolig, når det i vedtægten for andelsboligforeningen  

 er fastsat, at andele i andelsboligforeningens formue ikke kan gøres til  

 genstand for arrest eller eksekution, og at andelene ikke kan pantsættes.«« [Andelsboligforeningen beslutter, om andelshaveren skal have  

 ret til at pantsætte sin andel, og låneformålet begrænses til køb af andelen  

 og  

 forbedringer af andelsboligen] Af  

 	  

    

  

 økonomi- og erhvervsministeren,  

  

 tiltrådt af et  

  

 mindretal  

  

 (V, DF og KF):
 7)  


  

 Nr.  

 6  

  

 affattes således:
 »6.  


  

 § 6 a  

  

 affattes således:
 »§ 6 a.  

  

 Uanset modstående vedtægtsbestemmelser kan der foretages arrest og udlæg i en  

 andel i en andelsboligforening, og andelshaveren kan pantsætte sin andel.  

 Andelshaverens ret til at pantsætte sin andel kan ikke begrænses i  

 vedtægterne,  

 jf. dog stk. 2.
Stk. 2.  

  

 Uanset  

 bestemmelsen i stk. 1 kan andelsboligforeningen i vedtægterne begrænse retten  

 til at pantsætte andelen gennem fastsættelse af en grænse for lånets  

 størrelse.  

 Retten kan alene begrænses på den måde, at andelshaveren ikke mod sikkerhed i  

 andelen må optage lån, som overstiger 80 pct. af pantets værdi på  

 lånetidspunktet.«« [Lånegrænse på 80 pct.] Af  

 	  

    

 et  

  

 mindretal  

  

 (S), tiltrådt af et  

  

 mindretal  

  

 (SF, RV og KD):
 8)  


  

 Nr.  

 8  

  

 affattes således:
»8.  

  

 I  

  

 § 7 g  

  

 ændres »jf. § 5, stk. 14« til:  

 »jf. § 5, stk. 14 og 15«.« [Konsekvensændring af ændringsforslag nr. 3 og 6] Af  

 	  

    

  

 økonomi- og erhvervsministeren,  

  

 tiltrådt af et  

  

 mindretal  

  

 (V, DF og KF):
 9)  

  

 I den under  

  

 nr. 8  

  

 foreslåede ændring af  

  

 § 7 g  

  

 ændres »§  

 5, stk. 13« til: »§ 5, stk. 14«.
[Konsekvens af vedtagelsen af lov om byfornyelse m.v.] Til § 2 10)  

  

 I  

  

 stk.  

 2  

  

 ændres »§ 5, stk. 13, 4. pkt.« til: »§ 5, stk. 14, 4. pkt.« [Konsekvens af vedtagelsen af lov om byfornyelse m.v.] Bemærkninger Til nr. 1 Det foreslås, at foreningen ikke skal afgive erklæring, hvis  

 pantsætningen er i strid med en vedtægtsbestemmelse om en lånegrænse.
 Ændringsforslaget er en konsekvens af den under nr. 7 foreslåede  

 affattelse af § 6 a, hvorefter andelsboligforeningerne får adgang til i  

 vedtægterne at fastsætte regler om en lånegrænse på 80 pct. af pantets værdi  

 på  

 lånetidspunktet.
Ændringsforslaget giver foreningerne mulighed for at kunne  

 håndhæve eventuelle bestemmelser i vedtægterne om en lånegrænse.
Foreningen  

 kan  

 efter forslaget afslå at afgive erklæring til brug for tinglysning af en  

 pantsætning, hvis der allerede er sket belåning af andelen på 80 pct., eller  

 hvis den pantsætning, til brug for hvilken der skal afgives erklæring, sker  

 for  

 et beløb, der bevirker, at lånegrænsen overskrides.
 Hvis erklæringens afgivelse vil medføre, at der sker en  

 tilsidesættelse af vedtægterne, må bestyrelsen afvise at afgive erklæring.
Til nr. 2 og 8 Konsekvensændringer som følge af ændringsforslagene under nr. 3  

 og 6.
Til nr. 3 Ændringsforslaget er en konsekvens af ændringsforslaget under  

 nr. 6, hvorefter det bliver op til den enkelte andelsboligforening at træffe  

 beslutning om, hvorvidt andelshaveren skal kunne pantsætte sin andel.
Ifølge lovforslagets § 1, nr. 3, foreslås garantibestemmelsen i  

 andelsboliglovens § 5, stk. 13 (der rettelig skulle være § 5, stk. 14, jf.  

 økonomi- og erhvervsministerens ændringsforslag nr. 4), ophævet som følge af  

 den i lovforslaget foreslåede pantsætningsmulighed for alle andelshavere.
Der  

 henvises i lovforslagets bemærkninger til, at en begrundelse herfor bl.a. er,  

 at pligten til at stille garanti bør undtage de tilfælde, hvor  

 garantistillelse  

 ikke er absolut nødvendig, fordi der består en anden mulighed for  

 sikkerhedsstillelse  pantsætning.
Under hensyntagen til  

 ændringsforslaget  

 under nr. 6, hvorefter det bliver op til den enkelte andelsboligforening at  

 træffe beslutning om, hvorvidt andelshaveren skal kunne pantsætte sin andel,  

 bevares den gældende garantiforpligtelse i andelsboliglovens § 5, stk. 14,  

 idet  

 det dog foreslås i ændringsforslaget, at garantiforpligtelsen ikke skal gælde  

 i  

 de tilfælde, hvor andelshaveren har mulighed for pantsætning af sin andel  

 efter  

 andelsboliglovens § 6 a, jf. ændringsforslag nr. 6.
Til nr. 4 Den under nr. 4 foreslåede ændring er en konsekvens af  

 vedtagelsen af lov nr. 1235 af 27. december 2003, som er konsekvensændringer  

 som følge af vedtagelsen af lov om byfornyelse og udvikling af byer.
I nævnte  

 ændringslov blev der indsat et nyt stykke i § 5, hvilket har medført, at de  

 efterfølgende  

 stykker har fået ændrede numre.
Stk. 13 blev herefter til stk. 14.
Til nr. 5 Det foreslås, at det præciseres i loven, at  

 andelsboligforeningen inden afregning af overdragelsessummen skal efterse  

 andelsboligbogen.
For at sikre en korrekt afregning og dermed mindske risikoen  

 for, at andelsboligforeningen i forbindelse med afregningen af  

 overdragelsessummen begår fejl, foreslås, at foreningen skal undersøge  

 andelsboligbogen for at få oplyst, hvilke rettigheder der er tinglyst over  

 den  

 pågældende andel.
Hvis foreningen ikke undersøger andelsboligbogen og begår  

 fejl ved afregningen, kan den ifalde et erstatningsansvar for det tab, som  

 herved  

 påføres rettighedshaverne.
Undersøgelse af andelsboligbogen vil kunne ske ved telefonisk  

 henvendelse til retten i Århus, som skal føre andelsboligbogen, samt ved  

 personlig henvendelse på landets tinglysningskontorer.
Det vil være  

 omkostningsfrit  

 for foreningen at indhente oplysninger fra andelsboligbogen på denne måde.
Der vil dog være tilfælde, hvor det er overflødigt for  

 foreningen at undersøge andelsboligbogen.
Derfor gøres den undtagelse, at  

 hvis  

 foreningen aldrig har afgivet erklæring til brug for tinglysning af  

 rettigheder  

 over den pågældende andel, så har den ikke pligt til at efterse  

 andelsboligbogen.
Grunden hertil er, at en forudsætning for tinglysning af pante-  

 eller udlægsrettigheder over andele er, at foreningen har afgivet en  

 erklæring  

 efter den foreslåede § 4 a.
Hvis foreningen aldrig har afgivet erklæring  

 vedrørende den pågældende andel, skal den ikke ulejliges med at undersøge  

 andelsboligbogen,  

 ligesom retten i Århus ikke vil blive belastet af unødige henvendelser.
Til nr. 6 Lovforslaget indebærer, at alle andelshavere gives mulighed for  

 at pantsætte deres andel.
Andelsboligforeningerne kan efter lovforslaget ikke  

 modsætte sig en andelshavers ønske om pantsætning af ejendommen.
Tilsvarende  

 er  

 der i lovforslaget ikke fastsat begrænsninger  

    

  

 i de låneformål, der kan ske pantsætning til.
Ændringsforslaget indebærer, at kompetencen til at træffe  

 beslutning om, hvorvidt andelshaveren skal kunne pantsætte sin andel,  

 tillægges  

 den enkelte andelsboligforening. Ændringsforslaget indebærer endvidere, at  

 andelshaverens eventuelle ret til pantsætning af andelen alene kan ske til  

 sikkerhed  

 for lån til finansiering af andelen eller forbedringer i denne.
Disse to  

 låneformål kan hverken begrænses eller udvides af andelsboligforeningen.
Det er Socialdemokratiets opfattelse, at lovforslaget i den  

 form, hvori det er fremsat  og hvorefter retten til pantsætning  

 tillægges den  

 enkelte andelshaver uafhængigt af andelsboligforeningens holdning hertil  

  er  

 et ganske uhensigtsmæssigt indgreb i foreningernes selvstyre.  

 Socialdemokratiet  

 har i den sammenhæng også noteret sig, at arbejdsgruppen  der i  

 september 2002  

 afgav betænkning nr. 1421 om pant og udlæg i andelsboliger, og som  

 lovforslaget  

 tager sit udgangspunkt i  i betænkningen har anført, at de enkelte  

 andelsboligforeninger som hidtil skal have mulighed for med virkning for  

 andelshaverne i foreningen at udelukke eller begrænse adgangen til at  

 pantsætte  

 andelen.
Arbejdsgruppen lagde vægt på, at et sådant indgreb er et indgreb i  

 foreningens selvstyre, og at andelsboligen er en almindeligt accepteret  

 velfungerende boligform, der i alt væsentligt er skabt uden lovregulering,  

 men  

 ved en fri udvikling gennem foreningens vedtægter.
Socialdemokraterne vil  

 gerne  

 medvirke til at støtte foreningernes fortsatte selvstyre og har fuld tillid  

 til, at beboerne gennem beboerdemokratiet er de bedste til at tage stilling  

 til, om pantsætning af andelene overordnet set er en fordel for foreningen.  

 Dermed bevares beboernes mulighed for at tage hensyn til de særlige  

    

  

 ønsker og behov, der er i netop deres  

 forening.
Andelsboligformen adskiller sig i øvrigt både fra ejerboligen og  

 lejeboligen ved, at beboerne i fællesskab ejer ejendommen med en brugsret til  

 en del af ejendommen for de enkelte andelshavere.
Andelshaveren har dermed en  

 kollektiv forpligtelse, som må gå forud for individuelle ønsker.
Socialdemokratiet finder det endvidere hensigtsmæssigt, at  

 adgangen til at pantsætte en andelsbolig begrænses til kun at kunne ske til  

 sikkerhed for lån til finansiering af andelen eller forbedringer i denne.
En  

 helt fri adgang til belåning vil efter Socialdemokratiets opfattelse modvirke  

 foreningernes nuværende praksis, hvorefter boligernes pris på frivillig basis  

 begrænses til et niveau, der ligger under maksimalpriserne.
Som konsekvens af den foreslåede ændring, hvorefter kompetencen  

 til at træffe beslutning om pantsætning af andelen  

    

  

 tillægges andelsboligforeningen og ikke den  

 enkelte andelshaver, indeholder ændringsforslaget også en konsekvensændring i  

 forhold til lovforslagets forslag om at ophæve forbuddet i den gældende  

 andelsboliglovs § 6 a om forbud mod udlæg i andele i andelsboligforeninger.  

 Ændringsforslaget indebærer således, at det gældende forbud mod udlæg  

 opretholdes.
Det bemærkes i den sammenhæng, at det i henhold til gældende  

 regler og praksis er en betingelse for, at kreditorerne skal respektere  

 udlægsforbuddet, at andelshaveren ikke kan råde over andelen gennem  

 pantsætning.
Til nr. 7 Det foreslås, at andelsboligforeningerne får mulighed for at  

 fastsætte en lånegrænse i vedtægterne.
Det foreslås endvidere, at denne  

 sættes  

 til 80 pct. af pantets værdi på lånetidspunktet.
 Foreningen kan træffe beslutning om en lånegrænse efter de  

 regler, som gælder for vedtagelse af vedtægtsændringer i foreningen.
Det overlades til foreningerne selv at fastsætte nærmere regler  

 for, hvilken procedure der skal følges i forbindelse med fastsættelsen af  

 pantets værdi, herunder om bestyrelsens besigtigelse af boligen og  

 fastsættelse  

 af frist for bestyrelsens værdiansættelse.
Derudover vil der i vedtægten  

 skulle  

 fastsættes regler om, hvilke sanktioner der skal gælde ved overtrædelse af  

 reglerne.
Foreningerne kan ikke beslutte en anden lånegrænse end 80 pct.,  

 ligesom der heller ikke kan besluttes en anden afgrænsning af »pantets værdi«  

 end den, som er angivet i ændringsforslaget.
Det er hensigten hermed at  

 forhindre, at foreningerne fastsætter en meget lav lånegrænse, hvilket kan  

 gøre  

 pantsætningsadgangen illusorisk.
På samme vis er det udelukket at begrænse  

 »pantets værdi« til eksempelvis værdien af andelen i foreningens formue.
 For at foreningerne kan håndhæve en eventuel lånegrænse foreslås  

 i bestemmelsen om foreningens afgivelse af erklæring indsat en bestemmelse,  

 hvorefter foreningen ikke er forpligtet til at afgive erklæring, hvis den er  

 til brug for tinglysning af en pantsætning, som vil indebære en overskridelse  

 af lånegrænsen.
Pantets værdi på lånetidspunktet opgøres i overensstemmelse med  

 det i tinglysningslovens § 42 j, stk. 4, angivne.
Efter denne bestemmelse  

 omfatter pantet, når intet andet er aftalt, forbedringer i lejligheden samt  

 inventar, der er særligt tilpasset eller installeret i lejligheden.
Til nr. 9 Der henvises til bemærkningerne til nr. 4.
Til nr. 10 Der henvises til bemærkningerne til nr. 4.
Inge‑Lene Ebdrup (V)  

    

  

 Rikke Hvilshøj (V)  

    

  

 Ulrik Kragh (V)  

  

  nfmd.  

  

    

  

 Gudrun Laub (V)  

    

  

 Freddie H.
Madsen (DF)  

    

  

 Anita Knakkergaard (DF)  

    

  

 Carina Christensen (KF)  

    

  

 Helle Sjelle (KF)  

    

  

 Tove Videbæk (KD)  

    

  

 Jørn Pedersen (S)  

    

  

 Jytte Andersen (S)  

    

  

 Lars Kramer Mikkelsen (S)  

    

  

 Lissa Mathiasen (S)  

    

  

 René Skau Björnsson (S)  

  

  fmd.  

  

    

  

 Morten Homann (SF)  

    

  

 Niels Helveg Petersen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 51 Bilagsnr.
Titel 1 Henvendelse af 18/11-03 fra Det Juridiske Fakultet,  

 Københavns Universitet 2 Kopi REU: Kommenteret høringsoversigt samt høringssvar  

 til lovforslag nr.
L 56, fra justitsministeren 3 Spm. 1 om kommentar til henvendelse af 18/11-03 fra Det  

 Juridiske Fakultet, Københavns Universitet, til økonomi- og  

 erhvervsministeren 4 Udkast til tidsplan for behandlingen af lovforslaget 5 Spm. 2, om fratagelse af foreningernes mulighed for  

 demokratisk at regulere låneadgangen ikke er et indgreb i  

 andelsboligforeningernes selvstyre, til økonomi- og erhvervsministeren Spm. 3, om ministeren kan bekræfte, at medlemmer af en  

 andelsboligforening kan lide økonomisk tab som konsekvens af en andelshavers  

 belåning af sin andel, til økonomi- og erhvervsministeren Spm. 4 om, hvilke samfundsmæssige hensyn der taler mod at  

 åbne mulighed for låneoptagelse uden begrænsning, til økonomi- og  

 erhvervsministeren Spm. 5 om lovforslagets påvirkning af handelsprisen på  

 andele, til økonomi- og erhvervsministeren Spm. 6, om lovforslaget betyder, at der kan lånes to  

 gange med sikkerhed i den samme bolig, til økonomi- og erhvervsministeren Spm. 7 om teknisk bistand til udarbejdelse af et  

 ændringsforslag, der begrænser belåningsmuligheden, til økonomi- og  

 erhvervsministeren Spm. 8, om alle andelsboliglignende boligformer vil være  

 omfattet af lovforslaget, til økonomi- og erhvervsministeren 6 Fastsat tidsplan for lovforslagets behandling 7 Henvendelse af 10/12-03 fra Andelsboligforeningen Kirsten  

 Kimers Gaard 8 Spm. 9 om kommentar til henvendelse af 10/12-03 fra  

 Andelsboligforeningen Kirsten Kimers Gaard, til økonomi- og  

 erhvervsministeren 9 Kopi REU: Tidsplan for Retsudvalgets behandling af L 56 10 Svar på spm. 1 om kommentar til henvendelse af 18/11-03  

 fra Det Juridiske Fakultet, Københavns Universitet, fra økonomi- og  

 erhvervsministeren 11 Henvendelse af 15/12-03 fra Andelsboligforeningernes  

 Fællesrepresentation 12 Spm. 10 om kommentar til henvendelse af 15/12-03 fra  

 Andelsboligforeningernes Fællesrepræsentation, til økonomi- og  

 erhvervsministeren 13 Revideret tidsplan for lovforslagets behandling 14 Svar på spm. 9 om kommentar til henvendelse af 10/12-03  

 fra Andelsboligforeningen Kirsten Kimers Gaard, fra økonomi- og  

 erhvervsministeren 15 Revideret tidsplan for behandling af lovforslaget 16 Kopi REU: Retsudvalgets spm. 2 om omkostninger, den  

 enkelte rettighedsindehaver kommer til at betale ved at få sin rettighed  

 tinglyst, til justitsministeren Kopi REU: Retsudvalgets spm. 3 om omkostninger,  

 lovforslaget vil medføre for andelsboligforeningerne i form af udfærdigelse  

 af erklæringer, til justitsministeren 17 Kopi REU: Retsudvalgets spm. 4 om, hvordan køberen af en  

 andelslejlighed kan sikre sig mod, at der er pant i løsøre, som følger med  

 andelslejligheden, når dette løsøre ikke er omfattet af pantet i  

 andelslejligheden,  

 til justitsministeren 18 Svar på spm. 10 om kommentar til henvendelse af 15/12-03  

 fra Andelsboligforeningernes Fællesrepræsentation, fra økonomi- og  

 erhvervsministeren 19 Henvendelse af 18/12-03 fra Det Juridiske Fakultet,  

 Københavns Univerisitet 20 Spm. 11 om kommentar til henvendelse af 18/12-03 fra Det  

 Juridiske Fakultet, Københavns Universitet, til økonomi- og  

 erhvervsministeren 21 Svar på spm. 2, om fratagelse af foreningernes mulighed  

 for demokratisk at regulere låneadgangen ikke er et indgreb i  

 andelsboligforeningernes  

 selvstyre, fra økonomi- og erhvervsministeren Svar på spm. 3, om ministeren kan bekræfte, at medlemmer  

 af en andelsboligforening kan lide økonomisk tab som konsekvens af en  

 andelshavers  

 belåning af sin andel, fra økonomi- og erhvervsministeren Svar på spm. 4, om hvilke samfundsmæssige hensyn der  

 taler mod at åbne mulighed for låneoptagelse uden begrænsning, fra økonomi-  

 og erhvervsministeren Svar på spm. 5 om lovforslagets påvirkning af  

 handelsprisen på andele, fra økonomi- og erhvervsministeren Svar på spm. 6, om lovforslaget betyder, at der kan lånes  

 to gange med sikkerhed i den samme bolig, fra økonomi- og erhvervsministeren Svar på spm. 7 om teknisk bistand til udarbejdelse af et  

 ændringsforslag, der begrænser belåningsmuligheden, fra økonomi- og  

 erhvervsministeren Svar på spm. 8, om alle andelsboliglignende boligformer  

 vil være omfattet af lovforslaget, fra økonomi- og erhvervsministeren 22 Henvendelse af 23/12-03 fra Finansrådet 23 Spm. 12 om kommentar til henvendelse af 23/12-03 fra  

 Finansrådet, til økonomi- og erhvervsministeren 24 Spm. 13 om, hvor mange penge der forventes frigivet, og  

 forventet antal arbejdspladser oprettet i forbindelse med vedtagelse af  

 lovforslaget, til økonomi- og erhvervsministeren 25 Spm. 14, om andelsforeninger omfattet af  

 prismaksimeringsreglerne også er omfattet af lovforslaget, til økonomi- og  

 erhvervsministeren Spm. 15, om uensartethed i vilkårene for  

 boligfællesskaber kan løses ved krav om, at foreningens vedtægter lever op  

 til nærmere bestemte minimumsbetingelser, til økonomi- og erhvervsministeren Spm. 16 om lovteknisk bistand til udarbejdelse af  

 ændringsforslag, som bemyndiger Erhvervs- og Boligstyrelsen til udstedelse af  

 standardvedtægter for boligfællesskaber, til økonomi- og erhvervsministeren 26 Svar på spm. 13 om, hvor mange penge der forventes  

 frigivet, og antal arbejdspladser oprettet i forbindelse med vedtagelse af  

 lovforslaget, fra økonomi- og erhvervsministeren 27 Svar på spm. 14, om andelsforeninger omfattet af  

 prismaksimeringsreglerne også er omfattet af lovforslaget, fra økonomi- og  

 erhvervsministeren 28 Svar på spm. 15, om uensartethed i vilkårene for  

 boligfællesskaber kan løses ved krav om, at foreningens vedtægter lever op  

 til nærmere bestemte minimumsbetingelser, fra økonomi- og erhvervsministeren Svar på spm. 16 om lovteknisk bistand til udarbejdelse af  

 ændringsforslag, som bemyndiger Erhvervs- og Boligstyrelsen til udstedelse af  

 standardvedtægter for boligfællesskaber, fra økonomi- og erhvervsministeren 29 Svar på spm. 12 om kommentar til henvendelse af 23/12-03  

 fra Finansrådet, fra økonomi- og erhvervsministeren 30 Svar på spm. 11 om kommentar til henvendelse af 18/12-03  

 fra Det Juridiske Fakultet, Københavns Universitet, fra økonomi- og  

 erhvervsministeren 31 Ændringsforslag, fra økonomi- og erhvervsministeren 32 1. udkast til betænkning 33 Meddelelse om, at henvendelse af 15/2-04 fra Johnny  

 Hansen, Frederiksberg er fremlagt for udvalgets medlemmer og stedfortrædere 34 2. udkast til betænkning 35 Ændringsforslag, fra økonomi- og erhvervsministeren 36 3. udkast til betænkning 37 Meddelelse om nyt tidspunkt for betænkningsafgivelse over  

 lovforslaget Bilag 2 8 af udvalgets spørgsmål og økonomi- og  

 erhvervsministerens svar herpå Spørgsmålene og svarene er optrykt efter ønske fra udvalget.
 Spørgsmål 1:
Ministeren bedes kommentere  

 henvendelse af 18. november 2003 fra Det Juridiske Fakultet vedrørende  

 forslag  

 til justeringer af L 51, jf.
L 51  bilag 1.
 Svar:
I henvendelsen af 18. november 2003 til Folketingets Boligudvalg  

 anfører Dr.
Jur.
Ulrik Rammeskow Bang-Pedersen, at han vurderer, at det er et  

 godt og gennemarbejdet lovforslag, og at ideen om pant og udlæg i  

 andelsboliger  

 er rigtig.
Han har enkelte forslag til justeringer i L 51 og L 56 om pant og  

 udlæg i andelsboliger.
 Indledningsvis skal jeg gøre opmærksom på, at jeg kun  

 kommenterer de forslag, som vedrører L 51, idet L 56 er fremsat af  

 justitsministeren, der vil kommentere herpå.
 Jeg har følgende bemærkninger til kommentarerne:
1) L 51. Andelsboliglovens § 6, stk. 7 Ond tro i forhold til indholdet af andelsboligbogen Ulrik Rammeskow Bang-Pedersen henviser i sine kommentarer til  

 bemærkningerne vedrørende lovforslagets § 1, nr. 4 (lovens § 6, stk. 7), der  

 anfører, at inden foreningen udbetaler overdragelsessummen til en  

 fraflyttende  

 andelshaver, må den for at være i god tro undersøge, om der i  

 andelsboligloven  

 er registreret pant- eller udlægshavere, som skal have del i  

 overdragelsessummen.
Ulrik Rammeskow Bang-Pedersen mener, at det bør fremgå  

 udtrykkeligt af loven, såfremt det almindelige princip, hvorefter man ikke  

 anses for at være i ond tro om tingbogens indhold, skal fraviges.
Hertil skal jeg bemærke, at der i lovforslagets bemærkninger er  

 anført en betragtning omkring erstatningsansvar og ikke omkring god/ond tro i  

 forhold til tinglysningslovens almindelige principper.
For at foreningen kan  

 sikre sig bedst muligt mod et eventuelt erstatningsansvar (undgå at handle  

 culpøst) er det derfor beskrevet at foreningen til eksempel kan foretage  

 kontrol i andelsboligbogen forud for udbetaling til den fraflyttende  

 andelshaver.
Det har ikke været formålet med lovforslaget at pålægge  

 foreningen en unødig byrde i form af en pligt til at undersøge  

 andelsboligbogen  

 i alle tilfælde.
Der vil således være tilfælde, hvor det vil være overflødigt  

 at foretage en kontrol.
Ophør af pant ved udbetaling til den fraflyttende andelshaver Ulrik Rammeskow Bang-Pedersen gør endvidere opmærksom på, at  

 pantet ikke ophører, såfremt foreningen betaler til den fraflyttende  

 andelshaver, uden at have taget højde for eventuelle kreditorer.
Han anfører,  

 at formuleringen af bemærkningerne til L 51 kan give anledning til den  

 misforståelse,  

 at pantet ophører i den beskrevne situation.
 I det omfang bemærkningerne måtte kunne misforstås, skal jeg  

 gerne præcisere, at en eventuel registreret panteret, der er registreret i  

 andelsboligbogen, ikke ophører ved udbetaling til den fraflyttende  

 andelshaver,  

 idet den tinglyste rettighed skal respekteres uanset om erhververen er i god  

 eller ond tro, jf. tinglysningslovens § 42 j, stk. 1. Derfor er det også  

 anført  

 i bemærkningerne til lovforslagets § 1, nr. 6 (lovens § 6 a), at købere af  

 andele, inden købsaftalen indgås, bør undersøge, om der er registreret  

 rettigheder over den pågældende andel i andelsboligbogen.
Hvis foreningen begår fejl ved udbetalingen, kan den ifalde  

 erstatningsansvar efter dansk rets almindelige regler for det tab, som herved  

 påføres rettighedshaverne.
Ved at følge den beskrevne procedure, hvorefter  

 foreningen forud for udbetaling af købesummen og en køber inden købsaftalen  

 indgås bør undersøge andelsboligbogen, vurderer jeg, at hverken bestyrelsen  

 eller købere løber nogen risiko for erstatningsansvar.
2) L 51. § 6b, stk. 2 Den fraflyttende andelshavers indstillingsret ifølge vedtægterne Ulrik Rammeskow Bang-Pedersen anfører, at lovforslagets § 1, nr.  

 7 (lovens § 6, stk. 7) kan forstås, således at andelshaveren ved tvangssalg  

 har  

 ret til at indstille en køber i strid med bestemmelser i  

 andelsboligforeningens  

 vedtægter (eksempelvis bestemmelser om en venteliste).
Hertil skal jeg bemærke, at det fremgår af lovforslagets § 1,  

 nr. 7 (lovens § 6 b, stk. 1), at salg af en andel efter denne bestemmelse  

 foretages af andelsboligforeningen i overensstemmelse med lovens §§ 5-6 og  

 foreningens vedtægter.
Dette er ligeledes beskrevet i bemærkningerne til stk.  

 2. Bestemmelsens i stk. 2 skal derfor læses under hensyntagen til stk. 1.
3) L 51. § 2 Andelsboligforeningens ændring af vedtægterne som følge af  

 lovforslaget Ulrik Rammeskow Bang-Pedersen anfører, at det i lovforslagets §  

 2 (med tilhørende bemærkninger) synes forudsat, at stort set samtlige  

 andelsboligforeninger skal ændre deres vedtægter som følge af loven.
 Hertil skal jeg bemærke, at det af lovforslagets § 1, nr. 6  

 (lovens § 6 a) fremgår, at der uanset modstående vedtægtsbestemmelser kan  

 foretages arrest og udlæg, og at andelshaveren kan pantsætte sin andel.
Formålet med bestemmelserne er, at sikre at muligheden for pant  

 og udlæg ikke kan afskæres gennem vedtægtsbestemmelser.
Vedtægtsbestemmelser  

 om  

 pant og udlæg, som fraviger loven vil derfor være ugyldige.
Det samme hensyn gør sig ikke gældende i forhold til ophævelse  

 af garantibestemmelsen, der formentlig overflødiggøres helt, idet alle  

 andelshavere i stedet får mulighed for at pantsætte andelen.
Under henvisning  

 til at foreningerne fremover typisk ikke vil være interesserede i at stille  

 garanti,  

 har man overladt det til foreningen selv at lave regler om garantistillelse.  

 Ændringen kan f.eks. ske ved et tillæg til vedtægterne.
 Spørgsmål 2:
Kan ministeren bekræfte, at der vil være tale om et indgreb i  

 andelsboligforeningernes selvstyre, eftersom ministeren har fravalgt  

 foreningernes mulighed for demokratisk at regulere låneadgangen, som  

 arbejdsgruppen  

 bag betænkning nr. 1421 fra september 2002 lagde op til? Svar:
Regeringen har fundet, at alle andelshavere skal have mulighed  

 for at pantsætte andelen, idet pantsætningsadgangen blandt andet vil lette  

 finansieringen af køb af andelsboliger.
Dette er resultatet af en afvejning  

 af  

 på den ene side hensynet til foreningens selvbestemmelsesret og på den anden  

 side den enkeltes ret til at kunne benytte sig af de nye muligheder.
Når regeringen har valgt at give alle andelshavere mulighed for  

 at pantsætte andelen, er det fordi den foreslåede ordning for pant og udlæg i  

 andele ikke indebærer nogen risiko for andelsboligforeningerne.
Foreningerne  

 mister således hverken indflydelse med hensyn til driften af ejendommen eller  

 løber nogen økonomisk risiko med ordningen.
 Spørgsmål 5:
Vil ministeren redegøre for, hvorledes forslaget forventes at  

 påvirke handelsprisen (ikke maksimalprisen) på andele, herunder om ikke  

 lovforslaget vil medføre, at alle andelsboliger som udgangspunkt vil blive  

 handlet til maksimalprisen? Svar:
 Det er min opfattelse, at der med lovforslaget er taget hensyn  

 til foreningernes frihed til at fastsætte lavere priser for andelsboligerne  

 end  

 lovens.
 Med den i § 1, nr. 1, i lovforslaget foreslåede bestemmelse, er  

 panthavere således afskåret fra at påvirke foreningens beslutning om at  

 fastsætte lavere maksimalpriser end de, der er tilladt efter loven.
 Det vil sige, at alle andelshavere også fremover  og uanset om  

 deres andel er pantsat  kan stemme for en beslutning om, at andelene i  

 foreningens formue skal fastsættes til en værdi/pris, som ligger under de  

 værdier/priser,  

 som kan beregnes efter lovens maksimalprisbestemmelse, uden at eventuelle  

 panthavere  

 kan gøre »sanktioner« gældende.
 Det bemærkes endvidere, at en panthaver ikke vil kunne stille  

 som vilkår for et lån, at pantegælden forfalder til betaling, hvis foreningen  

 beslutter at fastsætte en lavere pris på andelene, end den, som kan opnås  

 efter  

 andelsboliglovens maksimalprisbestemmelse.
 Spørgsmål 8:
Kan ministeren bekræfte, at alle andelsboliglignende boligformer  

 (som f.eks. andelsforeninger og boliginteressentskaber) vil være omfattet af  

 lovforslaget? Vil ministeren i benægtende fald yde lovteknisk bistand til  

 udarbejdelse af et ændringsforslag, der sikrer, at også disse boligformer er  

 omfattet? Svar:
Lovforslaget omfatter alle andelsboliglignende boligformer, det  

 vil sige boligformer omfattet af andelsboliglovens kapitler II og III.
Det  

 drejer sig om private andelsboligforeninger, boligaktieselskaber og  

 boliganpartsselskaber.
Lovforslaget udmønter Betænkning nr. 1421 om pant og  

 udlæg i andelslejligheder.
Betænkningen har ikke beskæftiget sig med andre  

 boligtyper.
 Andelsboligloven omfatter også nogle andre boligtyper, som ikke  

 minder om andelsboliger, og som derfor ikke er omfattet af lovforslaget.  

 Lovens  

 kapitel IV omfatter boligsamejer (anpartslejligheder) og IV A andre  

 boligfællesskaber, herunder boliginteressentskaber, boligkommanditselskaber  

 og  

 andre boligfællesskaber (som kan være andelsforeninger). Kapitel IV A har  

 således karakter af en opsamlingsbestemmelse, som regulerer flere forskellige  

 typer boligfællesskaber, som i deres konstruktioner indbyrdes er forskellige.
Hverken boligfællesskaber omfattet af kapitel IV eller IV A kan  

 længere oprettes.
De blev forbudt i henholdsvis 1976 og i 1994, da de begge  

 er  

 opstået som forsøg på at omgå forbuddet mod opdeling af ældre  

 udlejningsejendomme i ejerlejligheder.
Anpartslejligheder og andele i  

 boliginteressentskaber m.v., som blev etableret før forbuddene blev indført,  

 kan fortsat frit videresælges.
 Anparter kan belånes med realkreditlån, derfor er de uden interesse  

 i relation til L 51.
Ved boliginteressentskaber er interessentskabet typisk lyst som  

 ejer af den faste ejendom, mens interessenterne erhverver en andel af  

 interessentskabsformuen, hvortil der er knyttet en brugsret til en lejlighed  

 i  

 interessentskabets ejendom.
En erhverver af en interessentskabsandel har  

 ligesom ved en andelshavers køb af en andelsbolig ikke mulighed for at  

 finansiere købet med realkreditlån, men er henvist til at få et lån i et  

 pengeinstitut.
Boliginteressentskaberne adskiller sig imidlertid på afgørende  

 punkter fra andelsboligforeningerne og boligaktieselskaberne.
Den største  

 forskel består i, at interessentskabsandele sælges til markedspriser.
Det vil  

 sige, at der ikke gælder maksimalpriser, som ved de andre to boligformer.
De  

 øvrige  

 regler om overdragelse (§§ 5 og 6), som gælder for andelsboligforeninger og  

 boligaktieselskaber m.v., gælder heller ikke for boliginteressentskaberne.
 Endvidere er boliginteressentskaberne i de interne forhold  

 reguleret af interessentskabskontrakten, hvor især reglerne omkring hæftelse,  

 udtræden af fællesskabet m.v., kan være meget forskellige fra boligfællesskab  

 til boligfællesskab.
Det skønnes, at der på landsplan findes omkring 3-400  

 boliginteressentskaber og boligkommanditselskaber.
Dette skøn stammer fra  

 1994.
 Indførelse af en pant- og udlægsordning svarende til den i L 51  

 (og L 56) foreslåede for boliginteressentskaber m.v., vil nødvendigvis  

 forudsætte et omfattende, teknisk kompliceret lovforberedende arbejde som  

 følge  

 af disse boligfællesskabers indbyrdes forskellighed og de få lighedstræk med  

 andelsboligforeninger m.fl., da der som nævnt ikke i betænkning nr. 1421  

 foreligger et grundlag for et lovinitiativ vedrørende disse boligtyper.
På grundlag af det kendskab, der i dag haves til boliginteressentskaberne  

 m.v., må det formodes, at der blandt andet gælder forskellige  

 hæftelsesforhold,  

 herunder om hæftelse i forbindelse med udtræden af fællesskabet.
En  

 regulering  

 af adgangen til at pantsætte dele af et boliginteressentskab, med tilhørende  

 regler om tvangsinddrivelse af pantet vil kunne få vidt forskellige  

 konsekvenser for interessenterne alt efter interessentskabets forhold.
 Hertil kommer, at det vil være nødvendigt at ændre i  

 Justitsministeriets lovgivning, da der også skal fastsættes regler, som kan  

 sikre en regulering af de spørgsmål af tinglysningsmæssig og processuel  

 karakter, der vil kunne opstå som følge af en ordning for pant og udlæg i  

 boliginteressentskaber m.v.
 Jeg finder det derfor betænkeligt ud fra et  

 retssikkerhedssynspunkt på det foreliggende grundlag at foreslå regler for en  

 ordning for pant og udlæg i boliginteressentskabsandele m.v., hvor risikoen  

 for  

 utilsigtede følger for interessenterne mv. ikke kan bedømmes.
 Spørgsmål 10:
Ministeren bedes kommentere henvendelsen af 15. december 2003  

 fra Andelsboligforeningernes Fællesrepræsentation vedrørende lovforslag nr.
L  

 51.
 Svar:
ABF anfører, at det bør være op til foreningerne selv at  

 beslutte, om de ønsker at åbne for pantsætning af andelene eller ej.
Som det  

 mindre i det mere ønsker ABF, at foreningerne får mulighed for at begrænse  

 låneadgangen til visse formål eller i størrelsen af lånebeløbet.
Jeg skal hertil bemærke, at regeringen har fundet, at alle  

 andelshavere skal have mulighed for at pantsætte andelen.
Det har især været  

 vigtigt for regeringen at sikre, at alle købere af andelsboliger får samme  

 mulighed for at finansiere købet af andelen gennem optagelse af lån mod  

 sikkerhed i andelen.
 Når regeringen har valgt at vægte hensynet til den enkelte  

 andelshaver tungere end hensynet til foreningernes selvbestemmelsesret,  

 skyldes  

 det, at den foreslåede ordning ikke indebærer nogen risiko for  

 foreningerne.
 ABF anfører endvidere, at man kan frygte, at det fremover bliver  

 vanskeligere for foreningerne at beslutte lavere maksimalpriser end lovens og  

 igangsættelse af større vedligeholdelsesarbejder.
 Selv om der gennemføres en ordning for pant og udlæg i andele,  

 vil det stadig være op til flertallet i den enkelte forening at beslutte, om  

 foreningen skal vedtage priser, som ligger under den maksimalpris, der kan  

 beregnes  

 efter loven.
 Jeg mener endvidere, at den frygt, der gives udtryk for, med  

 hensyn til at andelshavere som følge af pantsætningsadgangen vil gældsætte  

 sig  

 i et omfang, som gør, at andelshaverne ikke kan klare yderligere økonomiske  

 forpligtelser, er overdrevet.
 For det første er der jo tale om lån og ikke foræringer, hvilket  

 indebærer, at låntagerne ligesom i alle andre forhold, som indebærer øgede  

 økonomiske forpligtelser, vil tænke sig om, inden de optager lån mod  

 sikkerhed  

 i andelen.
For det andet vil pengeinstitutterne også fremover foretage en  

 individuel vurdering af den enkeltes kreditværdighed, før de yder et lån.  

 Pengeinstitutterne vil som panthavere endvidere have en interesse i at  

 beskytte  

 sig imod fald i værdien af det pantsatte.
Da værdien heraf knytter sig til  

 værdien af ejendommen, vil pengeinstituttet have en selvstændig interesse i,  

 om  

 ejendommen er velvedligeholdt.
Hvis der er tale om en dårlig vedligeholdt  

 ejendom vil pengeinstituttet formentlig beregne en højere risikomargin ved  

 fastsættelse af lånets størrelse.
Jeg skal i forlængelse heraf gøre opmærksom på, at ingen  

 långivere ønsker at yde lån ud over hvad andelshaveren kan klare.
Hvis  

 andelshaveren ikke overholder sine betalingsforpligtelser, og långiver derfor  

 må i gangsætte en tvangssalgsprocedure for at få dækning for sine  

 tilgodehavender, indebærer det, at långiver involveres og bliver pålagt en  

 del  

 besvær som følge heraf.
Uanset ovenstående har der imidlertid også fra flere andre sider  

 været udtrykt bekymring for, om andelshavere vil overbelåne deres andele.
Jeg  

 kan i den forbindelse oplyse, at regeringen forud for 2. behandlingen af  

 lovforslaget vil fremsætte et ændringsforslag, der begrænser  

 belåningsmuligheden  

 til 80 pct. af maksimalprisen.
Regeringen støtter et sådant  

 ændringsforslag.
Der har tidligere i lovgivningen været begrænsninger i  

 låneformål, men man er gået væk herfra, idet det i praksis var meget  

 vanskeligt  

 at skelne mellem forskellige låneformål.
En begrænsning i låneformål  

 indebærer  

 en begrænsning i den enkeltes frihed, som kræver en særlig begrundelse.  

 Erfaringerne  

 fra det øvrige lånemarked med sikkerhed i fast ejendom viser at befolkningen  

 generelt udnytter lånemulighederne meget ansvarligt til at finansiere  

 erhvervelse, vedligeholdelse og forbedring af deres faste ejendom.
Jeg har  

 ikke  

 noget grundlag for at tro, at netop beboere i andelsboligforeninger skulle  

 afvige herfra.
Jeg kan derfor ikke imødekomme forslaget om, at foreningerne  

 skal kunne gøre begrænsninger i låneformålene.
Hertil kommer at en sådan  

 begrænsning vil medføre et betydeligt administrativt system, som skal sikre  

 overholdelsen af begrænsningerne.
Det vil være foreningernes bestyrelser, som  

 i  

 givet fald skulle udføre denne opgave, og dette harmonerer ikke med de  

 betænkeligheder som i øvrigt er kommet til udtryk i forbindelse med  

 lovforslaget vedrørende øgede administrative byrder for foreningernes  

 bestyrelser.
 Spørsmål 14:
Kan ministeren i forlængelse af sin besvarelse af spørgsmål 8,  

 jf.
L 51  bilag 21 bekræfte, at andelsforeninger der er omfattet af  

 prismaksimeringsreglerne, er omfattet af lovforslaget? Svar:
Som det fremgår af lovforslaget, gælder det for  

 andelsboligforeninger omfattet af lovens kapitel II og boligaktieselskaber  

 omfattet af lovens kapitel III.
Reglerne om prismaksimering gælder begge  

 disse  

 boligfællesskabstyper.
Andelsforeninger er ikke udtrykkelig nævnt i  

 andelsboligloven, og der kan ikke siges noget generelt om, hvorvidt der  

 gælder  

 prismaksimeringsregler for sådanne.
 En andelsforening vil være omfattet af lovforslaget, såfremt den  

 samtidig er en andelsboligforening omfattet af lovens kapitel II og dermed af  

 prismaksimeringsbestemmelserne.
 Spørgsmål 15:
Kan ministeren bekræfte, at de problemer med uensartetheden i  

 vilkårene for boligfællesskaber omfattet af andelsboliglovens kapitel IV A,  

 der  

 nævnes i besvarelsen af spørgsmål 8, jf.
L 51  bilag 21, kan løses  

 såfremt det  

 for disse stilles som betingelse, at foreningernes vedtægter lever op til en  

 række nærmere bestemte minimumsbetingelser? Spørgsmål 16:
Vil ministeren yde teknisk bistand til udarbejdelse af et  

 ændringsforslag, der dels bemyndiger Erhvervs- og Boligstyrelsen til at  

 udstede  

 standardvedtægter for boligfællesskaber omfattet af andelsboliglovens kapitel  

 IV A og dels lader de fællesskaber, der benytter sig af disse omfatte af  

 lovforslagets  

 bestemmelser? Svar på spørgsmål 15 og 16:
Som det fremgår af mit svar på spørgsmål 8 (L 51  bilag 25) er  

 boliginteressentskaber væsentlig forskellige fra andelsboligforeninger.
Den  

 lovmæssige regulering af de to boligfællesskabstyper er derfor også vidt  

 forskellig.
 Den enkelte andelshaver hæfter over for kreditorer med sin andel  

 i foreningens formue, medens den enkelte interessent hæfter ubegrænset (det  

 vil  

 sige med hele sin formue) og solidarisk (det vil sige, at en kreditor kan  

 forlange hele sit krav dækket af en interessent).
 Det må antages, at stifterne af et boliginteressentskab netop i  

 sin tid har valgt denne organisationsform, fordi det har disse særlige  

 karakteristika, og at man i den forbindelse har fravalgt  

 andelsboligforeningsformen.  

 Det må endvidere lægges til grund, at valget af denne selskabsform indebærer,  

 at boligfællesskabet på nogle afgørende punkter adskiller sig fra  

 andelsboligforeningen.
 Skulle man, som der lægges op til i spørgsmålet, behandle  

 boliginteressentskaber på samme måde som andelsboligforeninger   

 forudsat at  

 boliginteressentskaberne opfylder visse nærmere angivne krav  ville der  

 reelt  

 være tale om en fuldstændig ændring af den organisationsform, der er valgt,  

 herunder en ændring af kreditorernes retsstilling.
Således kan interessentskabet ikke med virkning for kreditorerne  

 træffe beslutning om ændring i hæftelsesforholdene. Ændringer i hæftelsen for  

 de lån, som interessentskabet har optaget, vil kun kunne ske med samtykke fra  

 långiverne/kreditorerne.
I praksis vil en ændring i hæftelsesforholdene kun  

 kunne gennemføres ved, at interessentskabet indfrier samtlige deres lån og  

 erstatter dem med nye lån, som optages på baggrund af de ændrede  

 hæftelsesforhold.
En sådan låneomlægning vil medføre udgifter for  

 fællesskabet.
Som jeg gjorde opmærksom på i min besvarelse af spørgsmål 8 er  

 der tale om en lille gruppe af eksisterende boligfællesskaber, da de som  

 følge  

 af forbudet i 1994 ikke længere kan oprettes.
Det vil på den baggrund næppe  

 være  

 muligt for mange af boliginteressentskaberne at ændre deres vedtægter, så de  

 kommer til at ligne dem, som gælder for andelsboligforeninger.
Hertil kommer alle de betænkeligheder, som jeg også gjorde  

 opmærksom på i min tidligere besvarelse.
Jeg må derfor fastholde, at det ud  

 fra  

 et retssikkerhedsmæssigt synspunkt på det foreliggende grundlag vil være  

 betænkeligt at foreslå regler for en ordning for pant og udlæg i andele i  

 boliginteressentskaber m.v.
 Som alternativ til den i spørgsmålene anførte fremgangsmåde kan  

 jeg oplyse, at et boliginteressentskab kan vælge at lade sig omdanne til en  

 andelsboligforening ved at sælge interessentskabets ejendom til en  

 andelsboligforening og på den måde blive omfattet af lovforslaget.
