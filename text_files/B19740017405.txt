 I medfør af § 11, stk. 2, og §§ 18, 20 og 21 i lov nr. 372 af 13. juni  

 1973 om miljøbeskyttelse samt § 7, stk. 2, i vandløbsloven, jfr.  

 lovbekendtgørelse nr. 523 af 26. september 1973, og efter forhandling med de  

 kommunale organisationer fastsættes:
 Bekendtgørelsens område m.v.
 § 1.  Bekendtgørelsens § 2 og kapitlerne 2-10 samt 13  

 finder anvendelse på enhver form for spildevandsudledning til vandløb, søer  

 og andre ferske vande eller til havet gennem spildevandsanlæg med fast  

 tilknytning til landjorden, herunder på tilslutning af spildevand til sådanne  

 anlæg.
 Stk. 2.  Bekendtgørelsens § 2, stk. 1 og 2, § 3, stk. 1,  

 § 5, samt kapitlerne 11 og 13 finder anvendelse på den tilførsel af  

 spildevand til vandløb, søer og andre ferske vande, der ikke er omfattet af  

 stk. 1, samt på den tilførsel af spildevand til havet, der ikke er omfattet  

 af stk. 1 eller af lov nr. 290 af 7. juni 1972 om foranstaltninger mod  

 forurening af havet med andet end olie eller af lov nr. 70 af 28. marts 1956  

 om foranstaltninger mod olieforurening af havet med ændringer.
 Stk. 3.  Bekendtgørelsens § 2, stk. 1, § 3, stk. 1, § 5,  

 samt kapitlerne 12-13 finder anvendelse ved udledning af spildevand på  

 jorden.
 § 2.  Ved spildevand forstås i denne bekendtgørelse  

 alt vand, der afledes fra beboelse, erhvervsvirksomheder, bebyggelse i øvrigt  

 samt befæstede arealer.
 Stk. 2.  Ved husspildevand forstås spildevand fra  

 husholdninger, herunder afløb fra vandklosetter.
 Stk. 3.  Ved spildevandsanlæg forstås i denne  

 bekendtgørelse åbne såvel som lukkede ledninger og andre anlæg, der tjener  

 til afledning og behandling af spildevand i forbindelse med udledning til  

 vandløb, søer eller havet.
 Stk. 4.  Ved offentlige spildevandsanlæg forstås i denne  

 bekendtgørelse spildevandsanlæg, hvor en eller flere kommunalbestyrelser har  

 ansvaret for anlæggets drift og/eller vedligeholdelse.
 Stk. 5.  Ved private spildevandsanlæg forstås i denne  

 bekendtgørelse de spildevandsanlæg, der ikke er omfattet af stk. 4.
 Myndighederne.
 § 3.  Tilladelse til tilførsel af spildevand til  

 vandløb, søer eller havet samt til udledning af spildevand på jorden meddeles  

 af amtsrådet.
 Stk. 2.  Kommunalbestyrelsen kan meddele tilladelse til  

 udledning af spildevand i de i § 21, § 25, stk. 1, § 27 og § 29, stk. 3  

 nævnte tilfælde.
§ 4.  Indgår det som et led i en tilladelse til en  

 spildevandsudledning efter denne bekendtgørelse, at der med hensyn til et  

 vandløb skal foretages regulering, opstemning eller andre foranstaltninger,  

 som efter vandløbsloven kræver tilladelse fra en landvæsensret, kan sådan  

 tilladelse meddeles af amtsrådet, således at vandløbslovens regler i øvrigt  

 iagttages.
Spørgsmålet om erstatning for sådanne foranstaltninger afgøres af  

 landvæsensretten efter vandløbslovens regler.
 § 5.  I Københavns, Frederiksborg og Roskilde  

 amtskommuner samt i Københavns og Frederiksberg kommuner varetages amtsrådets  

 opgaver efter denne bekendtgørelse af hovedstadsrådet.
 Kommunale planer for udbygning af  

 spildevandsanlæg.
 § 6.  Kommunalbestyrelsen skal inden 1. oktober 1976  

 udarbejde en samlet plan for udbygning af spildevandsanlæg i kommunen  

 (spildevandsplan).
 Stk. 2.  Spildevandsplanen skal godkendes af amtsrådet  

 efter reglerne i dette kapitel.
 Stk. 3.  Amtsrådet kan pålægge kommunalbestyrelsen at  

 udarbejde delplaner samt ændringer og tillæg til en godkendt spildevandsplan.  

 Ved behandlingen heraf finder reglerne i dette kapitel tilsvarende  

 anvendelse.
 § 7.  Spildevandsplanen skal ledsages af fornødne  

 kortbilag og indeholde oplysninger om:
 1. Hvorledes spildevandsplanen i hovedtræk forholder  

 sig til kommunens byplanmæssige dispositioner og eventuelle økonomiske  

 planlægning samt til den øvrige fysiske planlægning inden for kommunens  

 område.
 2. De allerede eksisterende fælles spildevandsanlæg i  

 kommunen, herunder afgrænsning af de enkelte kloakoplande, samt angivelse af  

 kendelser vedrørende disse anlæg og eventuel ledig kapacitet.
 3. Hvorledes spildevandet i øvrigt bortskaffes i  

 kommunen, f.eks. ved nedsivning, udsprøjtning og enkeltudledninger.
 4. Hvilke områder der påtænkes kloakeret, og hvornår  

 dette forventes at ske, samt i hvilket omfang de allerede eksisterende  

 kloakanlæg nedlægges eller indgår i de fremtidige kloakanlæg.
 5. Hvorledes spildevandet påtænkes renset, herunder  

 også om spildevandet fra industrivirksomheder og lignende skal underkastes  

 særskilt behandling.
 6. Forholdene i de enkelte recipienter (vandføring,  

 forureningsbelastning m.v.).
 7. Hvilken recipient spildevandet fra de enkelte  

 kloakoplande ønskes udledt til, udløbenes placering, hvilke udledninger der  

 som følge heraf og i øvrigt forventes til recipienten samt recipientens  

 egnethed under hensyn til dens fastsatte anvendelsesmuligheder.
 8. Hvorledes slam og restprodukter fra  

 rensningsprocessen behandles, bortskaffes og placeres.
 9. Hvilke nyanlæg, der tænkes udført ved kommunal,  

 eventuel fælleskommunal, foranstaltning, og hvilke, der tænkes udført ved  

 grundejernes foranstaltning, med angivelse af tidsfrister både i relation til  

 projektudarbejdelse og etablering.
 10. Hvilke anlæg, der skal drives som offentlige, og  

 hvilke, der skal drives som private.
 11. Hvilke udgifter, der forventes at måtte afholdes  

 ved anlæggenes etablering og drift, samt hvornår og hvorledes disse udgifter  

 skal afholdes og opkræves.
 12. I det omfang planen giver mulighed herfor, de  

 ejendomme, der forventes at skulle afgive areal eller få pålagt servitut ved  

 gennemførelse af projekter i overensstemmelse med spildevandsplanen.
 13. Hvornår planen påtænkes revideret.
§ 8.  Når kommunalbestyrelsen har udarbejdet en  

 spildevandsplan, fremsendes denne til amtsrådet, der efter aftale med  

 kommunalbestyrelsen indkalder til et offentligt møde i kommunen om planen.  

 Tid og sted for mødet skal med 3 ugers varsel bekendtgøres i stedlige blade.  

 Med samme varsel indkaldes lokale organisationer, vedkommende  

 embedslægeinstitution, miljøstyrelsen, andre af planen berørte  

 kommunalbestyrelser og amtsråd, fredningsmyndigheder samt eventuelle  

 byudviklingsudvalg.
Endelig indkaldes med samme varsel grundejere, hvis  

 ejendomme forventes at skulle afgive areal eller få pålagt servitut ved  

 gennemførelse af projekter i overensstemmelse med spildevandsplanen.
§ 9.  Forinden mødets afholdelse skal  

 spildevandsplanen være fremlagt i mindst 3 uger på kommunekontoret eller et  

 andet offentligt tilgængeligt sted i kommunen.
Tid og sted for fremlæggelsen  

 skal offentliggøres i stedlige blade i forbindelse med indkaldelsen til det i  

 § 8 nævnte møde.
I forbindelse med fremlæggelsen af planen skal der gives  

 vejledning om de rettigheder, borgerne har i forbindelse med fremlæggelsen og  

 det i § 8 nævnte møde.
 § 10.  Det offentlige møde ledes af en repræsentant  

 for amtsrådet.
Stk. 2.  Mødelederen bestemmer forretningsgangen.
Der  

 skal gives alle interesserede lejlighed til at fremkomme med indlæg og  

 indsigelser.
Stk. 3.  Om forhandlingerne på mødet føres en protokol,  

 der skal indeholde en kort fremstilling af forhandlingens forløb.
Protokollen  

 underskrives af mødelederen.
§ 11.  Mødelederen eller amtsrådet afgør, om der skal  

 afholdes yderligere møder i sagen.
Meddelelse om yderligere møder gives så  

 vidt muligt under det tidligere møde eller på en af amtsrådet fastsat måde.  

 Reglerne i §§ 10 og 12 finder tilsvarende anvendelse ved afholdelse af nye  

 møder.
 § 12.  Bemærkninger til og indsigelser imod planen kan  

 afgives skriftligt til amtsrådet forud for mødet og indtil 3 uger efter, at  

 dette har fundet sted.
§ 13.  Amtsrådet afgør herefter, om den forelagte  

 spildevandsplan kan godkendes.
Ved godkendelsen skal amtsrådet navnlig påse,  

 at 1. gennemførelsen af planen og de deri foreslåede  

 rensningsforanstaltninger ikke hindrer de for recipienterne fastsatte  

 anvendelser, 2. gennemførelsen af planen ikke strider mod hensynet  

 til en forsvarlig og hensigtsmæssig fysisk planlægning, 3. gennemførelsen af planen er forenelig med de  

 foranstaltninger, der tænkes gennemført i andre kommuner, samt at 4. anlæggene søges tilvejebragt ved fælleskommunal  

 foranstaltning, hvor dette skønnes hensigtsmæssigt.
 stk. 2.  Amtsrådet kan stille vilkår for godkendelsen,  

 herunder om, hvornår planen eller dele af denne skal revideres, jfr. § 6,  

 stk. 3.
 § 14.  Meddelelse om amtsrådets afgørelse skal foruden  

 til vedkommende kommunalbestyrelse sendes til:
 1. De efter § 8 indkaldte.
2. Andre interesserede myndigheder og personer, som må  

 antages at have en individuel, væsentlig interesse i at få kundskab om  

 afgørelsen.
Underretning til de nævnte privatpersoner kan eventuelt finde  

 sted ved offentlig annoncering.
Anlæg af nye eller udvidelse af offentlige  

 spildevandsanlæg, der ikke § 15.  Tilladelse til anlæg af nye eller udvidelse af  

 offentlige spildevandsanlæg, der ikke omfattes af en godkendt  

 spildevandsplan, kan meddeles under forudsætning af, at kommunalbestyrelsen  

 forinden har forelagt amtsrådet et projekt for spildevandsanlægget.
 Stk. 2.  Projektet udarbejdes eller foranlediges  

 udarbejdet af kommunalbestyrelsen.
 § 16.  Projektet skal, udover fornødne kortbilag,  

 indeholde oplysninger om:
 1. Indholdet i hovedtræk af den fysiske planlægning  

 for vedkommende område.
 2. Hvilket område der påtænkes kloakeret, samt i  

 hvilket omfang allerede eksisterende spildevandsanlæg nedlægges eller indgår  

 i det fremtidige spildevandsanlæg, herunder redegørelse for relevante  

 landvæsensretskendelser og eventuelle tidligere meddelte tilladelser.
 3. Spildevandets mængde og sammensætning, hvorledes  

 spildevandet påtænkes renset, herunder også om spildevandet fra  

 industrivirksomheder og lignende skal underkastes særskilt behandling.
 4. Hvilken recipient spildevandet ønskes udledt til,  

 udløbets placering og udførelse, forholdene i recipienten (vandføring,  

 forureningsbelastning m.v.), samt hvilke væsentligere udledninger der  

 allerede tilføres recipienten, hvilke udledninger der som følge af projektets  

 gennemførelse og i øvrigt forventes til recipienten samt recipientens  

 egnethed under hensyn til dens fastsatte anvendelsesmuligheder.
 5. Hvorledes slam og restprodukter fra  

 rensningsprocessen behandles, bortskaffes og placeres.
 6. Hvorledes driftskomtrollen med anlægget og  

 udledningerne tænkes gennemført.
 7. Hvilke udgifter der forventes at måtte afholdes ved  

 anlæggets etablering og drift, samt hvornår og hvorledes disse udgifter skal  

 afholdes og opkræves.
 8. Hvornår anlægget påtænkes udført og taget i brug.
 9. Hvilke arealafståelser og servitutpålæg, der er  

 nødvendige for anlæggets gennemførelse.
§ 17.  Om projektets behandling finder reglerne i §§  

 8-12 tilsvarende anvendelse.
Alle grundejere, hvis ejendomme forventes at  

 skulle afgive areal eller få pålagt servitut med projektets gennemførelse,  

 skal indkaldes til det i § 8 nævnte møde.
§ 18.  Amtsrådet afgør herefter, om tilladelse til  

 udledning kan meddeles.
Ved bedømmelsen af projektet skal amtsrådet navnlig  

 påse, at gennemførelsen af projektet 1. ikke hindrer den for recipienten fastsatte  

 anvendelse, 2. ikke strider mod hensynet til en forsvarlig og  

 hensigtsmæssig byudvikling på det pågældende tidspunkt samt 3. ikke forhindrer en hensigtsmæssig samlet løsning af  

 kommunens spildevandsproblemer, eventuelt i samarbejde med andre kommuner.
 § 19.  Ved meddelelsen om amtsrådets afgørelse finder  

 reglerne i § 14 tilsvarende anvendelse.
Anlæg af nye eller udvidelse af offentlige  

 spildevandsanlæg, der § 20.  Foreligger der en efter kapitel 3 godkendt  

 spildevandsplan, og beslutter kommunalbestyrelsen at iværksætte et af planen  

 omfattet projekt, giver kommunalbestyrelsen amtsrådet skriftlig underretning  

 herom.
Underretningen, der skal vedlægges fornødent oversigtskort, skal  

 indeholde oplysninger om projektets overensstemmelse med den godkendte plan.
Stk. 2.  Finder amtsrådet, at anlægget på punkter, der  

 er væsentlige for recipientbeskyttelsen, afviger fra den godkendte plan eller  

 forudsætningerne for denne, kan amtsrådet inden 4 uger fra modtagelsen af  

 underretningen meddele kommunalbestyrelsen, at projektet ikke bør gennemføres  

 på det foreliggende grundlag.
Ellers anses tilladelse for meddelt.
 Tilslutning af spildevand til offentlige  

 spildevandsanlæg.
 § 21.  Afgørelse om tilladelse til tilslutning af  

 spildevand til offentlige spildevandsanlæg inden for anlæggets kapacitet  

 træffes af kommunalbestyrelsen.
 Stk. 2.  Hvor der ikke i gældende  

 landvæsensretskendelser eller tilladelser meddelt af amtsrådet er fastsat en  

 kapacitet for anlægget, samt i tilfælde, hvor rensning ikke foretages,  

 fastsættes kapaciteten af amtsrådet efter indstilling fra  

 kommunalbestyrelsen.
 Stk. 3.  Såfremt der ud over tilladelse efter stk. 1  

 tillige kræves godkendelse efter miljøbeskyttelseslovens kapitel 5, indgår  

 tilladelsen og vilkårene herfor i godkendelsen.
 § 22.  Kommunalbestyrelsen afgør, hvilke oplysninger  

 der skal ledsage ansøgningen om tilslutning.
Anlæg af nye eller udvidelse af private  

 spildevandsanlæg for § 23.  Ansøgning om tilladelse til anlæg af nye eller  

 udvidelse af private spildevandsanlæg for husspildevand indsendes til  

 kommunalbestyrelsen.
 § 24.  Ansøgningen skal ved fremsendelsen til  

 kommunalbestyrelsen være ledsaget af et projekt, der i fornødent omfang skal  

 indeholde oplysninger om de i § 16 nævnte forhold.
 Stk. 2.  Vedkommende myndighed, jfr. § 25, afgør, hvilke  

 yderligere oplysninger der skal fremgå af projektet.
 § 25.  Såfremt anlægget ikke er dimensioneret til at  

 modtage mere spildevand end svarende til 30 personækvivalenter (ca. 10  

 husstande), eller såfremt anlægget er i overensstemmelse med en efter kapitel  

 3 godkendt spildevandsplan, kan tilladelse meddeles af kommunalbestyrelsen.
 Stk. 2.  Uden for de i stk. 1 nævnte tilfælde meddeles  

 tilladelse af amtsrådet.
 Stk. 3.  Vedkommende myndighed kan beslutte, at der skal  

 ske offentlig fremlæggelse af projektet efter reglerne i § 9 og/eller  

 afholdes offentligt møde om sagen efter reglerne i § 8 og §§ 10-12.
§ 26.  Ved meddelelse af tilladelsen skal det navnlig  

 påses, at 1. gennemførelsen af projektet ikke strider mod  

 hensynet til en forsvarlig og hensigtsmæssig byudvikling på det pågældende  

 tidspunkt, 2. gennemførelsen af projektet er i overensstemmelse  

 med den for recipienten fastsatte anvendelse, 3. anlægget ikke mere hensigtsmæssigt kan gennemføres  

 ved offentlig foranstaltning, samt at 4. spildevandet ikke mere hensigtsmæssigt kan  

 bortskaffes ved tilslutning til et offentligt spildevandsanlæg eller andet  

 privat spildevandsanlæg.
 stk. 2.  Ved meddelelsen om afgørelsen finder reglerne i  

 § 14 tilsvarende anvendelse.
Tilslutning af husspildevand til private  

 spildevandsanlæg for § 27.  Afgørelse om tilladelse til tilslutning af  

 husspildevand til private spildevandsanlæg for husspildevand inden for  

 anlæggets kapacitet træffes af kommunalbestyrelsen.
Reglerne i § 21, stk. 2  

 og 3, samt § 22 finder tilsvarende anvendelse ved behandling af sager efter  

 dette kapitel.
 § 28.  Kommunalbestyrelsen påser, om samtykke fra de  

 for anlægget ansvarlige foreligger.
 Stk. 2.  Foreligger der ikke samtykke til tilslutningen  

 fra de for anlægget ansvarlige, kan kommunalbestyrelsen, efter at have  

 indhentet udtalelse fra ansøgeren og fra de for anlægget ansvarlige,  

 beslutte, om tilslutning skal finde sted.
Særskilt udledning af andet spildevand end  

 husspildevand til vandløb, § 29.  Ansøgning om tilladelse til særskilt udledning  

 af andet spildevand end husspildevand sendes til kommunalbestyrelsen.
 Stk. 2.  Såfremt virksomheden er optaget i bilaget til  

 miljøbeskyttelsesloven, meddeles tilladelse af atmsrådet.
 Stk. 3.  I andre tilfælde end nævnt i stk. 2 meddeles  

 tilladelse af kommunalbestyrelsen, når udledningen er i overensstemmelse med  

 en godkendt spildevandsplan, og ellers af amtsrådet.
 § 30.  Vedkommende myndighed afgør, hvilke oplysninger  

 der skal foreligge i forbindelse med ansøgningen.
 stk. 2.  Vedkommende myndighed kan beslutte, at der skal  

 ske offentlig fremlæggelse af projektet efter reglerne i § 9 og/eller  

 afholdes offentligt møde om sagen efter reglerne i § 8 og §§ 10-12.
 Stk. 3.  Ved meddelelse af tilladelse finder reglerne i  

 §§ 14 og 26 tilsvarende anvendelse.
Særskilt udledning af spildevand til  

 vandløb, søer eller havet fra § 31.  Tilladelse til særskilt udledning af spildevand  

 til vandløb, søer eller havet fra virksomheder, der drives af  

 kommunalbestyrelsen, meddeles af amtsrådet.
 Stk. 2.  Reglerne i § 30 finder herved tilsvarende  

 anvendelse.
Tilførsel af spildevand til vandløb, søer  

 eller havet i de i § 1, § 32.  I de i § 1, stk. 2, nævnte tilfælde meddeles  

 tilladelse til tilførsel af spildevand til vandløb, søer eller havet af  

 amtsrådet.
 Stk. 2.  Reglerne i § 30 finder herved tilsvarende  

 anvendelse.
 Udledning af spildevand på jorden.
§ 33.  Amtsrådet kan meddele tilladelse til, at  

 organisk let nedbrydeligt spildevand fra virksomheder, der er optaget på  

 listen i bilaget til miljøbeskyttelsesloven, udledes på jordoverfladen ved  

 udsprøjtning, overrisling eller på anden lignende måde.
Tilladelse kan dog  

 kun meddeles til udledning af spildevand, som alene indeholder organiske  

 stoffer og næringssalte, der let kan omsættes og som ikke indebærer en risiko  

 for forurening af grundvandet ved nedsivning, for forurening af overfladevand  

 eller sundhedsfare og gener for omboende i forbindelse med udledningen.
 Stk. 2.  Vedkommende myndighed kan beslutte, at der skal  

 ske offentlig fremlæggelse af projektet efter reglerne i § 9 og/eller  

 afholdes offentligt møde om sagen efter reglerne i § 8 og §§ 10-12.
 Stk. 3.  Ved meddelelse af tilladelse finder reglerne i  

 §§ 14 og 26 tilsvarende anvendelse.
 Almindelige bestemmelser.
 § 34.  Kommunalbestyrelsen underretter amtsrådet om de  

 afgørelser af væsentlig recipientmæssig betydning, den træffer i medfør af  

 denne bekendtgørelse, samtidig med meddelelse til ansøgeren.
 § 35.  Amtsrådet underretter vedkommende  

 kommunalbestyrelse om de afgørelser, det træffer i medfør af denne  

 bekendtgørelse, samtidig med meddelelse til ansøgeren.
§ 36.  Amtsrådet fører register over godkendte planer  

 og givne tilladelser samt over vigtigere landvæsensretskendelser vedrørende  

 spildevandsforhold inden for amtskommunens område.
Registreringen skal  

 foretages både efter kommunal beliggenhed og efter recipientsystem.
 § 37.  Der kan stilles vilkår i forbindelse med  

 meddelelse af tilladelser i medfør af denne bekendtgørelse, herunder kan  

 tilladelser tidsbegrænses.
 Stk. 2.  Tilladelser efter denne bekendtgørelse skal i  

 fornødent omfang indeholde bestemmelser om tilsyn og driftskontrol.
 § 38.  Afgørelser, truffet i medfør af denne  

 bekendtgørelse, skal indeholde oplysninger om mulighed for klage, jfr.  

 miljøbeskyttelseslovens § 70.
 § 39.  I forbindelse med meddelelse af tilladelser  

 efter denne bekendtgørelse, bortset fra tilladelser efter kapitel 12, kan der  

 eksproprieres efter reglerne i miljøministeriets bekendtgørelse nr. 175 af  

 29. marts 1974 om ekspropriation til spildevandsanlæg.
 § 40.  Beslutning om fordeling af udgifterne ved  

 etablering og drift af spildevandsanlæg, hvortil der er meddelt tilladelse  

 efter denne bekendtgørelse, træffes af kommunalbestyrelsen, jfr.  

 miljøbeskyttelseslovens § 27.
 Ikrafttræden.
 § 41.  Denne bekendtgørelse træder i kraft den 1.  

 oktober 1974.
 Miljøministeriet, den 29. marts 1974.
 Holger Hansen.
 / Niels Borre.
