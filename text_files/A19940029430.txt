(trafikstøtte m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om støtte til de små øsamfund (trafikstøtte m.v.), jf.  

 lovbekendtgørelse nr. 216 af 15. april 1987, som ændret ved § 28 i lov nr.  

 380 af 6. juni 1991, foretages følgende ændringer:
 1. § 2, stk. 1, affattes således:
»De tilskud, som miljøministeren kan yde til henholdsvis færgedrift  

 og færgeinvesteringer, fastsættes på de årlige bevillingslove.
Uforbrugte  

 tilskud til færgeinvesteringer kan overføres til følgende finansår.« 2. § 2, stk. 2, ophæves.
 3. I § 4 indsættes som stk. 3:
»Stk. 3.  De beløb, som miljøministeren kan yde til  

 forsøgsordninger, projekter m.v. og til driften af sekretariatet for  

 Sammenslutningen af Danske Småøer, fastsættes på de årlige bevillingslove.  

 Uforbrugte midler til forsøgsordninger, projekter m.v. kan overføres til  

 følgende finansår.« 4. § 5, stk. 1, affattes således:
»Miljøministeren kan bemyndige en under ministeriet oprettet styrelse  

 eller tilsvarende institution til at udøve de beføjelser, der i denne lov er  

 tillagt ministeren.« § 2 Loven træder i kraft dagen efter bekendtgørelsen i Lovtidende.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
