 Der blev klaget over, at lægen ikke foretog tilstrækkelig  

 behandling af patientens tommelfinger ved konsultationen 4 måneder  

 efter tilskadekomsten.
Utilstrækkelig behandling Patientklagenævnet fandt, at der ikke var grundlag  

 for at kritisere den behandling, som patienten modtog af lægen.
Det  

 kunne ikke kritiseres, at lægen på baggrund af neglens tilstand  

 og den oplyste sygehistorie skønnede, at neglens misfarvning skyldtes  

 en betændelse efter et uheld, som kunne behandles ved at fjerne neglen.  

 Lægen havde således heller ikke anledning til at foranledige en  

 nærmere undersøgelse af den fjernede negl eller aftale en  

 efterfølgende kontrolundersøgelse.
 Nævnet kunne oplyse, at ondartet hudkræft kun  

 meget sjældent udgår fra et negleleje.
