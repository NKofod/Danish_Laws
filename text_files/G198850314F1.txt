Formålet med registeret er at opbevare personoplysninger på en teknisk og økonomisk hensigtsmæssig måde til brug i forbindelse med de personrelaterede registre, der føres dels på amtskommunens edb-anlæg, dels på mikrodatamater i amtskommunens centrale administration og institutioner.
Endvidere anvendes registeret til at etablere adgang til personoplysninger for de i amtskommunens administration ansatte personer, der har behov for dette i forbindelse med deres arbejde.
Personkreds: Registeret må kun indeholde oplysninger om personer, som har bopæl i amtskommunen eller som er registreret i et af amtskommunens registre.
 Ikrafttrædelsesdato: 05/12/1988. Erstatter tidligere forskrifter.
