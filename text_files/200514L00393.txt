Betænkning afgivet af Arbejdsmarkedsudvalget den 29. marts  

 2006 Betænkning over Forslag  

 til lov om ændring af lov om beskyttelse mod afskedigelse på grund af  

 foreningsforhold (Beskyttelse af den negative foreningsfrihed) [af beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 2. februar 2006 og var til 1.  

 behandling den 2. marts 2006. Lovforslaget blev efter 1. behandling henvist  

 til  

 behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Lovforslaget blev sendt i høring samtidig med fremsættelsen.
Den  

 23. februar og den 1. marts 2006 sendte beskæftigelsesministeren de indkomne  

 høringssvar  

 til udvalget.
Den 27. februar 2006 sendte beskæftigelsesministeren et notat  

 om  

 høringssvarene til udvalget.
Skriftlige henvendelser Udvalget har i forbindelse med udvalgsarbejdet modtaget en skriftlig  

 henvendelse fra Kristelig Fagbevægelse.
Beskæftigelsesministeren har over for  

 udvalget kommenteret den skriftlige henvendelse.
Deputationer Endvidere har Kristelig Fagbevægelse mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 5 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
Venstres medlemmer af udvalget ser vedtagelsen af dette  

 lovforslag som en stor sejr for den personlige frihed.
Venstre har igennem  

 mange år kæmpet for en afskaffelse af eksklusivaftaler på det danske  

 arbejdsmarked.
Desværre måtte der en afgørelse fra Den Europæiske  

 Menneskerettighedsdomstol  

 til, før eksklusivaftalerne kunne afskaffes.
Omkring 200.000 danske lønmodtagere har været omfattet af  

 eksklusivaftaler. 200.000 lønmodtagere har dermed ikke kunne skifte til en  

 anden fagforening, eller melde sig ud af deres nuværende fagforening uden  

 risiko for at miste deres arbejde.
Disse lønmodtagere har dermed ikke haft  

 mulig for at foretage et frit valg af fagforening.
For Venstre er det centralt, at det er den enkelte borgers eget  

 valg, om man vil være medlem af en forening eller ej, eller hvilken forening  

 man vil være medlem af.
Det har ikke været tilfredsstillende, at medlemskab  

 af  

 en bestemt fagforening har været afgørende for, om man måtte arbejde på en  

 bestemt  

 arbejdsplads.
Medlemskab af en fagforening skal være et frit valg for den  

 enkelte.
Tvangsmæssige medlemskaber hører ikke hjemme i et moderne samfund.  

 Medlemskab af en forening bør være en aktiv beslutning, fordi et medlem ser  

 fordele i at melde sig ind − ikke på grund af tvang.
Venstre glæder sig samtidig over, at forbuddet mod  

 eksklusivaftalerne også sikrer, at ingen lønmodtagere mod deres vilje tvinges  

 til at støtte politiske partier, som man ikke sympatiserer med.
Uanset  

 frameldingskuponer har fagforeningsmedlemmer ikke kunne fravælge at yde  

 støtte  

 til, at nogle fagforeninger i eksempelvis folketingsvalgkampe har indrykket  

 annoncer  

 i dagspressen med det formål at støtte bestemte partier.
 En afskaffelse af eksklusivaftalerne på det danske arbejdsmarked  

 øger den personlige frihed, og Venstre er meget tilfreds med, at det nu ikke  

 længere er muligt at forhindre lønmodtagere i at tage arbejde ved at kræve  

 medlemskab af en bestemt fagforening.
 Socialdemokratiets og Socialistisk Folkepartis medlemmer af  

 udvalget bemærker, at man rundt om i Europa berømmer den danske aftalemodel,  

 der bygger på, at det er fagforeninger og arbejdsgivere, der gennem  

 overenskomster  

 selv aftaler løn- og arbejdsvilkårene på arbejdsmarkedet.
 Ikke mindst på grund af denne særlige danske model på  

 arbejdsmarkedet og på grund af den organisering, dansk fagbevægelse gennem  

 hundrede år har opnået på det danske arbejdsmarked, er det danske  

 arbejdsmarked  

 et af de fredeligste i Europa, og den danske økonomi og konkurrenceevne er  

 som  

 følge deraf en af Europas stærkeste.
 Uanset netop den gode organisering på det danske arbejdsmarked  

 og uanset, at eksklusivaftalerne netop har været et af aftalesystemets  

 grundpiller, har nærværende lovforslag til formål at gribe ind i det frie  

 aftalesystem og forbyde eksklusivaftaler, som arbejdsgivere og lønmodtagere  

 frivilligt har forhandlet sig frem til.
 Men ifølge Menneskerettighedsdomstolen er eksklusivaftaler i  

 strid med foreningsfriheden.
Socialdemokratiet og SF er uenig i denne dom og uenig i hele den  

 præmis, som dommen er bygget på.
Men i denne som i alle andre sager, har  

 Socialdemokratiet og SF naturligvis respekt for de domme, der afsiges af  

 Menneskerettighedsdomstolen,  

 og støtter som følge deraf den lovgivning, der skal til for at bringe dansk  

 ret  

 i overensstemmelse med Den Europæiske Menneskerettighedsdomstol.
 Socialdemokratiet og SF har tillige noteret sig, at den samlede  

 fagbevægelse også har anerkendt dommen og allerede har taget konsekvensen  

 heraf  

 og tilpasset overenskomsterne på arbejdsmarkedet.
 Socialdemokratiet og SF tilslutter sig grundlæggende det  

 forhold, at lovforslaget alene kommer til at regulere foreningsforholdene ved  

 ansættelse og afskedigelse, og vil overvåge, at der ikke sker  

 overfortolkninger  

 af dommen, der kan ødelægge aftaleforholdene på arbejdsmarkedet.
 Socialdemokratiet og SF er glade for, at ministeren har  

 imødekommet LOs forslag, der sikrer, at retten til at være medlem af en  

 fagforening og retten til ikke at være medlem af en fagforening ligestilles.
Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for det under nr. 1 stillede  

 ændringsforslag.
 Enhedslistens medlem af udvalget er af den opfattelse, at den  

 dom fra Den Europæiske Menneskerettighedsdomstol, som er begrundelsen for  

 lovforslaget, hviler på et fejlagtigt grundlag og er en politisk dom.
Den europæiske menneskerettighedskonventions artikel 11 er en  

 entydig bekendelse til den positive foreningsfrihed: »Enhver har ret til at  

 deltage i fredelige forsamlinger og til foreningsfrihed, herunder ret til at  

 oprette og slutte sig til fagforeninger for at beskytte sine interesser.« Af forarbejderne til konventionen fremgår det ydermere, at den  

 negative foreningsfrihed bevidst er fravalgt i konventionen.
Det er således betænkeligt, at et flertal af dommere kan træffe  

 en afgørelse, der er i modstrid med konventionen, men følger deres egen  

 personlige overbevisning.
Den korrekte fremgangsmåde havde selvfølgelig været  

 at søge konsensus om en ny formulering af artikel 11, hvis der er  

 utilfredshed  

 med den eksisterende.
Det er på trods af den aktuelle uenighed Enhedslistens  

 opfattelse, at domstolens afgørelser skal efterleves.
Dette nødvendiggør  

 imidlertid ikke en lovgivning.
Eksklusivaftalerne er del af gældende  

 overenskomster, altså del af en samlet pakke, hvor et lovindgreb nu betyder  

 en  

 statslig indgriben i og forrykkelse af balancen i eksisterende aftaler  

 udelukkende til gavn for den ene part.
Hvis Folketingets flertal havde  

 respekt  

 for den af dem selv så højt besungne danske model, så havde man overladt til  

 parterne selv at implementere domstolsafgørelsen ved de kommende  

 overenskomstforhandlinger.
At lovgivningen ensidigt er vendt mod fagbevægelsen fremgår  

 yderligere af det faktum, at lovforslaget går videre end dommen.
Dommen  

 forholder sig til spørgsmålet om retten til at afskedige folk, der ikke er  

 medlem af en bestemt fagforening.
Lovforslaget lader det imidlertid ikke  

 blive  

 ved det, men gør samtidig overenskomstmæssige aftaler om anvisning af  

 arbejdskraft gennem fagforeninger og de såkaldte fortrinsklausuler ulovlige.
 Denne fagforeningsfjendtlige hensigt fremgår yderligere af, at  

 lovforslaget også går videre end det lovforslag, regeringen fremsatte i 2003.
 Når man ser den ildhu, hvormed regeringen (over)implementerer  

 domstolsafgørelsen til dansk lov under henvisning til menneskerettigheder,  

 kan  

 man undre sig over, at regeringen ikke for længst har omsat de  

 ILO-konventioner,  

 som Danmark har tilsluttet sig, til lov.
 Ligeledes kan man undre sig over, at regeringen ikke ophæver  

 blokadecirkulæret fra 1976, der gør det muligt at straffe blokader efter  

 politivedtægtens § 3 om forstyrrelse af den offentlige ro og orden − et  

 cirkulære, der svækker fagbevægelsens muligheder for at gennemføre  

 kampskridt,  

 der kan sikre overenskomstdækning.
 Dette kan imidlertid nemt forklares, hvis man indser, at  

 lovforslaget ikke drejer sig om menneskerettigheder, men tværtimod er udtryk  

 for  

 et længe ønsket nyliberalt forsøg på at tilbagerulle hævdvundne rettigheder  

 og  

 forrykke balancen på det danske arbejdsmarked − et angreb, der ganske  

 svarer  

 til det, Thatcherregeringen gennemførte i England i 1980erne med  

 henblik på at  

 svække fagbevægelsen.
 Enhedslisten vil dog støtte det ændringsforslag,  

 beskæftigelsesministeren har stillet, som i det mindste sikrer, at den  

 negative  

 foreningsfrihed ikke vægtes højere end den positive, sådan som det var  

 tilfældet  

 i det oprindelige lovforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 beskæftigelsesministeren,  

  

 tiltrådt af  

  

 udvalget:
Til § 1 1)  

  

 I det under  

  

 nr. 8  

  

 foreslåede  

  

 § 4 c, stk.  

 1,  

  

 indsættes som  

  

 2. pkt.:
»Tilsvarende gælder bestemmelser i kollektive overenskomster  

 eller aftaler, der berettiger eller forpligter en arbejdsgiver til  

 udelukkende  

 eller fortrinsvis at beskæftige lønmodtagere, der ikke er medlem af en  

 forening  

 eller en bestemt forening.« [Aftalebestemmelser] Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (udvalget med undtagelse af EL):
 2)  

  

 I det under  

  

 nr. 8  

  

 foreslåede  

  

 § 4 c, stk.  

 3,  

  

 indsættes efter »eneret« ordet: »eller fortrinsret«.
[Fortrinsret] Bemærkninger Til nr. 1 Med henblik på at sikre en ensartet beskyttelse af den positive  

 og den negative foreningsfrihed foreslås det at indsætte en bestemmelse om,  

 at  

 også aftalebestemmelser, der er egnede til at begrænse retten til at være  

 medlem af en forening, dvs. den positive foreningsfrihed, i lighed med  

 eksklusivaftaler  

 bliver ugyldige som følge af lovforslaget.
 Ændringsforslaget skal dermed sikre, at der ikke i kollektive  

 aftaler eller overenskomster kan stilles krav om, at en medarbejder ikke må  

 være medlem af en forening eller en bestemt forening.
 F.eks. indeholder Hovedaftalen mellem DA og LO en bestemmelse,  

 der er egnet til at begrænse visse lønmodtageres positive foreningsfrihed.  

 Efter bestemmelsen kan arbejdsledere af arbejdsgiveren efter samråd med den  

 pågældende kræves holdt udenfor medlemskab af en arbejderorganisa-tion.  

 Sådanne  

 bestemmelser vil fremover være ugyldige.
Ændringsforslaget vedrører alene beskyttelsen af den positive  

 foreningsfrihed. Ændringsforslaget ændrer derimod ikke ved det forhold, at  

 virksomhedens kollektive overenskomster på den pågældende arbejdsplads er  

 indgået under den generelle forudsætning, at den ikke omfatter arbejdsledende  

 funktioner.
Retten til at forblive medlem af en organisation medfører ingen  

 ændring af denne forudsætning. Ændringsforslaget  

 griber altså ikke ind i bestående organisationsmæssige relationer om  

 kollektive interesser på det private arbejdsmarked og berører dermed ikke  

 princippet om og afgrænsningen af, at disse medarbejdere ikke kan omfattes af  

 virksomhedens kollektive overenskomster for menige medarbejdere, og at de  

 heller ikke kan omfattes af kollektive kampskridt.
Til nr. 2 Efter lovforslagets § 4 c, stk. 3, bliver aftaler om  

 fagforeningers eneret til at anvise arbejdskraft ugyldige.
I forbindelse med høringen over lovforslaget er det blevet  

 oplyst, at en række overenskomster tillige indeholder bestemmelser, der ikke  

 blot giver en fagforening eneret på anvisning af arbejdskraft, men også  

 bestemmelser, h  

 vorefter anvisning af arbejdskraft  

 fortrinsvis skal ske gennem den overenskomstbærende fagforening.
Virkningen  

 af  

 sådanne bestemmelser er, at arbejdsgiveren ved ansættelser er forpligtet til  

 at  

 gå via fagforeningen.  

 Aftalebestemmelser, der enten giver et forbund eneret  

 eller fortrinsret til at anvise arbejdskraft, fører reelt til, at  

 foreningsforholdet tillægges betydning i forbindelse med ansættelse, idet  

 medlemskab bliver en forudsætning for, at en person kan komme i betragtning  

 til  

 ansættelse.
I lighed med eksklusivaftaler begrænser denne type aftaler retten  

 til at stå uden for en forening.
Da formålet med lovforslaget er at sikre, at  

 der ikke lægges vægt på foreningsmæssigt tilhørsforhold i forbindelse med  

 ansættelse, foreslås det indsat i § 4 c, stk. 3, at aftalebestemmelser, der  

 giver bestemte fagforeninger fortrinsret til anvisning af arbejdskraft til  

 arbejdsgivere,  

 der er omfattet af den pågældende kollektive overenskomst, ligeledes bliver  

 ugyldige.
Med Menneskerettighedsdomstolens afgørelse af 11. januar 2006 er  

 det fastslået, at retten til ikke at blive tvunget ind i en forening også er  

 beskyttet i medfør af Den Europæiske Menneskerettighedskonventions artikel  

 11.  

 For at sikre beskyttelsen af den negative foreningsfrihed fuldt ud og dermed  

 sikre, at den danske lovgivning lever op til kravene fra  

 Menneskerettighedsdomstolen, er det efter regeringens vurdering nødvendigt  

 også  

 at gøre op med de aftalebestemmelser, der giver fagforeninger en eneret eller  

 en fortrinsret til at anvise arbejdskraft til de arbejdsgivere, der er  

 omfattet  

 af den pågældende overenskomst.
Sådanne aftalebestemmelser er egnede til at  

 begrænse lønmodtageres reelle muligheder for at stå uden for en fagforening  

 eller en bestemt fagforening, hvis de ønsker ansættelse hos den pågældende  

 arbejdsgiver.
Efter regeringens vurdering går ændringsforslaget ikke videre,  

 end hvad der er nødvendigt for at leve op til dommen fra  

 Menneskerettighedsdomstolen.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Thomas Adelskov (S)   

 Kim Mortensen (S)  

  

  nfmd.  

  

 Jytte Andersen (S)   

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 153 Bilagsnr.
Titel 1 Henvendelse af 15/2-06 fra Kristelig Fagbevægelse 2 Høringssvar, fra beskæftigelsesministeren 3 Høringsnotat, fra beskæftigelsesministeren 4 Supplerende høringssvar, fra beskæftigelsesministeren 5 Udkast til tidsplan for udvalgets behandling af  

 lovforslaget 6 Tidsplan for udvalgets behandling af lovforslaget 7 Ændringsforslag, fra beskæftigelsesministeren 8 1. udkast til betænkning 9 2. udkast til betænkning Oversigt over spørgsmål og svar vedrørende L 153 Spm.nr.
