 I henhold til § 2. stk. 3. nr. 2. i lov nr. 362 af 13. juni 1973 om  

 styrelse af højere uddannelsesinstitutioner som ændret ved lov nr. 328 af 10.  

 juni 1976 fastsættes følgende:
§ 1.  For studerende fra Finland, Island, Norge og  

 Sverige kan de højere uddannelsesinstitutioner i Danmark godkende eksaminer  

 m.v. i disse lande som helt eller delvist ækvivalente med tilsvarende  

 uddannelseselementer i danske højere uddannelser.
Godkendelse kan herefter  

 gives af eksaminer, dele af eksaminer, prøver i enkelte faglige discipliner  

 og tilfredstillende gennemførte studieenheder iøvrigt, der er bestået eller  

 gennemført på højere uddannelsesinstitutioner i Finland, Island, Norge og  

 Sverige.
Stk. 2.  Godkendelser efter stk. 1 vedrører ikke  

 spørgsmålet om adgang til studier på danske højere uddannelsesinstitutioner  

 for statsborgere fra Finland, Island, Norge eller Sverige.
Herom henvises til  

 de gældende bestemmelser om optagelse ved de højere uddannelsesinstitutioner  

 i Danmark.
 § 2.  udgangspunktet for godkendelse efter § 1 er den  

 på det tidligere uddannelsessted fastsatte normerede studietid med tilhørende  

 prøver m.v.
 Stk. 2.  De højere uddannelsesinstitutioner i Danmark  

 skal i videst muligt omfang godkende tidligere studier som svarende til  

 studier i Danmark af samme omfang og på samme niveau.
 § 3.  Indplaceringen i det danske studieforløb skal  

 ske således, at det danske uddannelsessted til sin tid kan påtage sig  

 ansvaret for at udstede bevis for de gennemførte studieenheder.
 Stk. 2.  Indplaceringen bør så vidt muligt ske således,  

 at den samlede studietid bliver den i Danmark normerede.
 § 4.  De højere uddannelsesinstitutioner kan efter  

 meddelelse af godkendelse i henhold til § 1. jfr. § 2. og indplacering i  

 dansk studieforløb. jfr. § 3. i fornødent omfang tilrettelægge en individuel  

 studieordning for den studerende.
 § 5.  De højere uddannelsesinstitutioner i Danmark kan  

 give studerende forhåndstilsagn om godkendelse af eksaminer, prøver m.v., som  

 agtes aflagt eller gennemført ved finske, islandske, norske eller svenske  

 højere uddannelsesinstitutioner.
§ 6.  For en studerende, der er optaget ved en dansk  

 uddannelsesinstitution i henhold til de herom gældende bestemmelser, jfr. §  

 1. stk. 2. og som senere agter af fortsætte sin uddannelse ved en finsk,  

 islandsk, norsk eller svensk højere uddannelsesinstitution, kan de højere  

 uddannelsesinstitutioner i Danmark afholde sådanne prøver, som den studerende  

 er forberedt til, og som kræves ved det nye uddannelsessted.
Findes en sådan  

 prøve ved den danske uddannelsesinstitution, skal den aflægges efter de herom  

 gældende regler.
 § 7.  bekendtgørelsen træder i kraft den 1. juni 1977:
 Stk. 2.  Samtidig ophæves følgende bestemmelser:
 Undervisningsministeriet,d en 10. maj 1977.
