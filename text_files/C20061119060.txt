Arbejde  

 med fjernvarmerør, der er præisoleret med polyurethan  

  

 At-vejledning D.2.18 December 2005  



  

 Erstatter At-meddelelse nr. 4.04.3 af maj 1989 Sundhedsfare Fjernvarmerør er præisolerede rør med et medierør til  

 transport af varmt vand fra fjernvarmeværket til slutbrugeren.
Medierøret er  

 et  

 stålrør, der er omgivet af isoleringsskum af polyurethan og en  

 beskyttelselseskappe  

 af polyethylenplast.
Fjernvarmerør leveres i lige længder og som  

 rørbøjninger.
Medierørenes frie ender svejses sammen, og der monteres en  

 muffe  

 hen over samlingen.
Hulrummet isoleres ved opskumning af polyurethan.
 De særlige sundhedsfarer, der er ved arbejdet, skyldes  

 dels brugen af polyurethan, og dels at der svejses på stålrør.
Polyurethan er sammensat af to dele: isocyanat og  

 polyol.
Sundhedsfaren knytter sig især til isocyanatdelen, her MDI  

 (diphenylmethan-4,4'-diisocyanat).  

 (1) MDI forekommer, indtil de to dele har reageret med  

 hinanden og dannet polyurethan.
MDI kan desuden dannes ved varmepåvirkning af  

 polyurethan, fx ved svejsning.
Det er en såkaldt sekundær udsættelse for  

 isocyanater. (2) Indånding af MDI-dampe kan give hoste, trykken for  

 brystet og vejrtrækningsbesvær.
I særlige tilfælde kan symptomerne optræde flere timer  

 efter, at påvirkningen har fundet sted.
Dampene irriterer desuden øjne, næse  

 og  

 svælg.
Hudkontakt med ikke færdighærdet polyurethan kan give  

 udtørring af huden, rødme, knopper og eventuelt vabler.
Ved stærk reaktion  

 opsvulmer og væsker huden.
Overfølsomhed i form af luftvejsallergi og hudallergi  

 kan opstå ved udsættelse for MDI.
Er man blevet overfølsom over for MDI,  

 varer  

 det som regel hele livet.
Ved svejsning på stålrør opstår svejserøg, som  

 indeholder irriterende gasser og oxider af en række tungmetaller, der kan  

 give  

 kronisk bronkitis, astma og kræft i luftvejene. (3) Begrænsning af brugerkreds Personer, der har astma, eksem, konstaterede kroniske  

 lungelidelser eller konstateret hud- eller luftvejsallergi over for  

 isocyanater,  

 bl.a.
MDI, må ikke udføre arbejde med svejsning på rørene eller  

 efterisolering  

 af samlesteder ved opskumning med polyurethan.
 Personer med kraftig håndsved, den såkaldte  

 hyperhidrosis manuum, må heller ikke udføre sådant arbejde.
Uddannelse Kun personer, der har gennemgået en særlig uddannelse,  

 må arbejde med opskumning af polyurethan.
Uddannelsen fås på institutioner  

 for  

 erhvervsrettede uddannelser, fx AMU-centre og tekniske skoler.
 Personer, der skal udføre svejsning på stålrør, skal  

 have gennemgået en særlig uddannelse om svejsning, der fås på AMU-centre og  

 tekniske skoler.
 Arbejdsgivere eller selvstændige, der selv bruger  

 produkterne eller svejser, skal også have gennemgået uddannelserne, inden  

 arbejdet påbegyndes.
Arbejdspladsvurdering Hvor der findes farlige stoffer og materialer på  

 arbejdspladsen, skal den obligatoriske arbejdspladsvurdering (APV) udbygges  

 med  

 en særlig vurdering af arbejdet med stofferne og materialerne. (4, 5).
 Den særlige APV er grundlaget for arbejdsgiverens og  

 sikkerhedsorganisationens planlægning af, hvordan arbejdet med  

 opskumningsproduktet og svejsningen kan udføres sikkerheds- og  

 sundhedsmæssigt  

 forsvarligt.
 I vurderingen skal indgå følgende:
  

 	  

 Isocyanaters og  

 svejserøgs farlige egenskaber   

 	  

 Eksponeringsgrad,  

 -type og -varighed   

 	  

 Omstændighederne ved  

 arbejdet med de farlige stoffer og materialer, her under mængden   

 	  

 Virkningen af  

 forebyggende foranstaltninger   

 	  

 Eventuelle  

 erfaringer fra arbejdsmedicinske undersøgelser   

 	  

 Relevante  

 grænseværdier   

 	  

 Leverandørbrugsanvisninger.
 Hvor der arbejdes med identiske arbejdsprocesser ved  

 henholdsvis opskumning og svejsning, behøver man kun at lave én særlig APV  

 for  

 hver arbejdsproces.
Brugsanvisning Leverandøren skal udarbejde skriftlige anvisninger på  

 dansk for arbejde med fjernvarmerør.
Brugsanvisningen skal være tilgængelig  

 på  

 arbejdsstedet.
Arbejdsgiveren skal udarbejde en  

 arbejdspladsbrugsanvisning for arbejde med det isocyanatholdige  

 opskumningsprodukt.  

 Af brugsanvisningen skal det fremgå, at produktet indeholder isocyanater samt  

 udhærdningstiden for produktet.
Der skal oplyses om brug af egnede  

 engangshandsker,  

 egnet arbejdstøj og eventuelt beskyttelsesdragt. (6) Den særlige arbejdspladsvurdering vedrørende opskumning  

 med isocyanat og polyol kan fremgå ved, at der henvises til oplysningerne i  

 arbejdspladsbrugsanvisningen.
Fjernvarmerør Om længden af fri rørender og afdækningsplader gælder:
F=Medierørets fri rørende  

  

 K=Kapperørets fri rørende  

  

 A=Afdækningsplade Medierør Den fri rørende, F, skal være mindst  

 15 cm.
En fri rørende på ikke under  

 22 cm  

 anbefales.
Kapperør Den fri rørende, K, skal være mindst  

 5 cm.
En fri rørende på ikke under  

 10 cm  

 anbefales.
Bestemmelserne gælder  

 for stålrør.
Afdækningsplader Polyurethanskum  

 skal af hensyn til varmepåvirkninger ved svejsearbejde på medierør være  

 afskærmet  

 med afdækningsplader.
 Hvor medierørets fri rørende er mindre end  

 22 cm, leveres fjernvarmerøret normalt  

 med påsatte afdækningsplader.
 Ved indskæringer (fx tilslutning af stikrør) og for  

 rør, der ikke er leveret med påsatte afdækningsplader, skal man sætte en  

 afdækningsplade på, før der svejses.
Indskæring på rør Der kan benyttes specielt fremstillede afkortningsrør,  

 forudsat at det ikke bevirker, at muffen kan forskyde sig langs kapperøret.
Rensning af overflader På nye rør vil der ofte være et rustbeskyttende lag på  

 rørenden, der skal fjernes.
Før der svejses, skal overfladebelægning fjernes  

 ved en grundig rensning, fx med vinkelsliber med stålbørste og smergelpapir.
Ved reparation på eksisterende rør samt ved  

 indskæringer på rør skal skumrester og eventuelt glidemiddel fjernes uden  

 unødig  

 opvarmning.
Skumrester skæres væk med kniv, og der rensens grundigt, fx med  

 stålbørste og smergelpapir.
Skummet fjernes i en afstand fra skærestedet  

 mindst  

 svarende til minimumslængderne for den fri rørende for medierør og kapperør.
Svejsningen Der skal bruges transportabel procesudsugning til at  

 fjerne røgen fra svejsningen.
Hvor dette ikke er muligt, skal der anvendes  

 egnet åndedrætsværn.
Egnet åndedrætsværn skal også anvendes, hvis den  

 anvendte  

 procesudsugning ikke effektivt fjerner forureningen.
Der skal anvendes beskyttelseshandsker med manchetter  

 og øjenværn (hjelm med visir, ansigtsskærm eller briller). Andre personlige  

 værnemidler kan også være påkrævet. (3) Efterisolering af samlesteder Hvis der isoleres ved opskumning med et  

 polyurethanprodukt, gælder:
  

 	  

 Mængden af  

 polyurethanproduktet skal afpasses til det rumfang, der skal fyldes, for at  

 undgå farlig overfyldning.
Muffe og kappe skal allerede inden fyldningen  

 slutte  

 lufttæt, så der kun er forbindelse med omgivelserne gennem et indfyldningshul  

 og eventuelt et afluftningshul.
   

 	  

 Fyldning med skum  

 skal udføres enten ved maskinopskumning eller fra en dobbeltemballage, der  

 indeholder de to komponenter, og som er udformet på en sådan måde, at  

 komponenterne kan blandes, uden at emballagen brydes.
 Opskumning må ikke foretages i små rum og i  

 krybekældre.
Spild og rester Tom emballage, skumrester, kasseret arbejdstøj og  

 personlige værnemidler mv. skal opsamles i særlige affaldsbeholdere mærket Polyurethanaffald.
Pas på! Eksemfare! Ved ophedning kan dannes isocyanater.
 Affaldet afleveres til kommunal modtagestation.
Personlig hygiejne Ved arbejde med isocyanater er det vigtigt med en  

 omhyggelig personlig hygiejne, bl.a. ved at vaske hænder ved pauser i  

 arbejdet,  

 før toiletbesøg og måltider mv.
Spild og stænk skal straks vaskes af.
Efter  

 håndvask bør hænderne indsmøres i egnede hudcremer.
 Der må ikke spises og ryges under arbejdet.
Ved arbejde med svejsning gælder ligeledes, at der ikke  

 må ryges, spises eller drikkes i arbejdslokaler eller områder, hvor der er  

 risiko for forurening fra svejserøg.
Tobak, mad og drikkevarer må ikke  

 opbevares her.
Vaske- og omklædningsforhold Ved opskumningsarbejde gælder følgende:
 Faste  

 arbejdssteder.  

  

 Der skal på selve arbejdsstedet være uhindret adgang til  

 håndvask med rindende, håndvarmt vand.
Vandhanerne må ikke være håndbetjente.
Der skal desuden  

 være adgang til bruserum med koldt og varmt vand.
Der skal være egnet  

 rensemiddel, mild sæbe, engangshåndklæder og creme til hudpleje til rådighed  

 samt affaldsbeholdere sammen med vaskefaciliteterne.
 Der skal være særskilte omklædningsrum, der er adskilt  

 fra andre omklædningsrum, og hvor gangtøj og arbejdstøj samt personlige  

 værnemidler skal opbevares adskilt.
 Byggepladser og  

 skiftende arbejdssteder.  

  

 Forholdene skal være som for faste arbejdssteder.
Vaske- og omklædningsfaciliteterne findes eller  

 etableres i egnede lokaler, der   

 	  

 Er til rådighed  

 under arbejdet på eller i umiddelbar nærhed af arbejdsstedet, eller   

 	  

 Etableres på  

 arbejdsstedet i skurvogne eller andre flytbare enheder.
Hvis der er mere end  

 4  

 personer om benyttelsen, skal indretningen opfylde kravene i bekendtgørelse  

 om  

 indretning af skurvogne o.l., eller   

 	  

 Findes eller  

 etableres i et af arbejdsgiveren etableret samlingssted, udgangssted e.l. (7) Hvor arbejdet varer højst en dag, skal der på selve  

 arbejdspladsen være vaskemuligheder i form af tilstrækkelige mængder af  

 egnede  

 rensemidler, sæbe, engangshåndklæder og creme til hudpleje samt  

 affaldsbeholdere.
Der skal være vand, opstillet aftapningsklart, fx i  

 25 l  

 plastdunk med taphane.
Desuden skal  

 arbejdsgiveren sørge for, at de ansatte i ca. 15 minutter og inden for deres  

 arbejdsdag har adgang til vaske- og omklædningsforhold som på faste  

 arbejdssteder.
 Ved svejsearbejde gælder følgende:
Der skal stilles vaske- og omklædningsforhold til  

 rådighed svarende til kravene ved opskumning.
Håndvasken må dog gerne være  

 håndbetjent, og der er ikke krav om særskilte omklædningsrum.
 Læs også Arbejdstilsynets vejledninger om:
(1)  

 	  

 Epoxyharpikser og  

 isocyanater (2)  

 	  

 Sekundær udsættelse  

 for isocyanater (3)  

 	  

 Svejsning, skæring  

 mv. i metal (4)  

 	  

 Arbejdspladsvurdering (5)  

 	  

 Arbejde med stoffer  

 og materialer (6)  

 	  

 Arbejdspladsbrugsanvisning  

 for stoffer og materialer (7)  

 	  

 Velfærdsforanstaltninger  

 ved skiftende arbejdssteder.
 Læs også branchearbejdsmiljørådenes vejledninger mv.:
Branchearbejdsmiljørådenes vejledninger kan findes på  

 de enkelte branchearbejdsmiljøråds hjemmesider.
Der er link til disse sider  

 på  

 Arbejdstilsynets hjemmeside www.at.dk.
