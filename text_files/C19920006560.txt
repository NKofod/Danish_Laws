Ifølge EØF-traktatens afsnit III, kapitel 1-3, særligt artiklerne 49, 52, 57, 58, 59, 60 og 66 er etablering og udveksling af tjenesteydelser liberaliseret mellem medlemslandene i de europæiske fællesskaber.
 Danske statsborgere, selskaber m.v., har herefter ret til at optage og  

 udøve selvstændig erhvervsvirksomhed i de øvrige EF-lande på samme  

 betingelser som disses egne statsborgere.
Dette giver danske statsborgere mulighed for som selvstændige eller  

 lønmodtagere også at udøve lovregulerede erhverv på baggrund af visse danske  

 uddannelser i andre EF-lande.
Der kan i den forbindelse være behov for at  

 kunne dokumentere erhvervserfaring af en nærmere angivet varighed.
Nogle medlemslande kræver undertiden af egne statsborgere, at de, for at  

 kunne påbegynde visse former for erhvervsvirksomhed, er i besiddelse af  

 særlige kvalifikationer eller færdigheder, at de fremlægger en vandelsattest,  

 at de fremlægger et bevis for, at de ikke er - eller tidligere har været -  

 under konkurs, eller at de kan fremlægge dokumentation for fysisk og psykisk  

 sundhed.
Hvor sådanne krav stilles til landets egne statsborgere, kan  

 værtslandet i princippet stille samme krav til statsborgere fra andre lande.
Imidlertid udstedes der ikke i alle medlemslande attester af det foran  

 anførte indhold, men det følger af de enkelte direktiver og aftaler, hvad  

 værtslandet i så fald skal acceptere som bevis.
I henhold hertil skal de  

 øvrige medlemslande af danske statsborgere eller af personer, der senest har  

 haft ophold i Danmark, acceptere følgende bevisligheder:
A.
Som bevis for særlige kvalifikationer, færdigheder og erhvervserfaring:
 En attest, udstedt af en af følgende kompetente danske myndigheder eller  

 organisationer, hvorefter ansøgeren har udøvet det pågældende erhverv her i  

 landet i visse nærmere fastsatte mindsteperioder:
 1. Inden for engroshandel og formidlervirksomhed  

 hermed samt restaurations- og hotelvirksomhed m.v.:
 Det Danske Handelskammer, Børsen, 1217 København K.
 2. Inden for industri og formidlervirksomhed hermed:
 Dansk Industri, Certifikatkontoret, Vesterbrogade 1 A, 1787 København V.
 3. Inden for håndværksvirksomhed:
 Håndværksrådet, Amaliegade 31, 1256 København K.
 Entreprenørforeningen, Nørre Voldgade 106, Postboks 2125, 1015 København  

 K.
 4. Inden for ingeniør- og entreprenørvirksomhed:
 Dansk Ingeniørforening, Vester Farimagsgade 29, 1780 København V.
 Ingeniørsammenslutningen, Ved Stranden 18, 1061 København K.
 Entreprenørforeningen, Nørre Voldgade 106, Postboks 2125, 1015 København  

 K.
 5. Inden for detailhandel:
Detailhandelens Fællesråd, H.
C.
Andersens Boulevard 48, 1553 København V.
 6. Inden for erhvervs- og ledelsesrådgivning:
 FDC-Danske Civiløkonomer, Industriens Hus, Vesterbrogade 1, Postboks 348,  

 1503 København V.
 7. Inden for anden virksomhed:
 Erhvervs- og Selskabsstyrelsen, Kampmannsgade 1, 1780 København V. eller  

 en af styrelsen udpeget myndighed eller organisation.
For udstedelsen af attestationer kan opkræves et gebyr, der ikke  

 overstiger omkostningerne ved udstedelsen.
Ved henvendelse til de respektive  

 myndigheder eller organisationer skal ansøgeren medbringe bevisligheder, der  

 er nødvendige for attestationen.
B.
Som vandelattest:
 En straffeattest, udstedt i henhold til § 32, i Justitsministeriets  

 forskrifter af 13. december 1991 for Det centrale Kriminalregister.
Ansøgning om udstedelse af straffeattest kan indgives til enhver  

 politikreds.
Anmodningen bør så vidt muligt fremsættes under den pågældendes  

 personlige fremmøde på politikontoret.
Ansøgerens identitet skal godtgøres  

 f.eks. gennem forevisning af pas eller kørekort.
Endvidere bør fødsels- eller  

 dåbsattest medbringes.
C.
Som bevis for, at der ikke foreligger eller aldrig har foreligget  

 konkurs:
 En højtidelig forsikring herom, afgivet for notaren (den lokale  

 retskreds).
Forsikringen kan f.eks. afgives i den form, der er angivet i bilaget.
Den  

 pågældendes identitet skal godtgøres f.eks. gennem forevisning af pas eller  

 kørekort.
For notarens medvirken betales en afgift i henhold til  

 retsafgiftslovens regler.
D.
Som dokumentation for fysisk og psykisk sundhed:
 En attest udstedt af en praktiserende læge, hvis underskrift er  

 legaliseret af Sundhedsstyrelsen, Amaliegade 13, Postboks 2020, 1012  

 København K.
 De dokumenter, der er nævnt under B, C og D, må ved fremlæggelsen ikke  

 være ældre end tre måneder, og samtlige dokumenter skal på forlangende  

 foreligge i oversættelse til landets sprog foretaget af en translatør, hvis  

 underskrift på dokumenterne er legaliseret af Erhvervs- og Selskabsstyrelsen.
 Industriministeriets vejledning nr. 78 af 24. juni 1983 vedrørende  

 erklæring i forbindelse med etablering m.v. i andre EF-lande bortfalder.
Erhvervs- og Selskabsstyrelsen, den 19.  

 maj 1992 Ole Bløndal / Niels Anker Ring Bilag Undertegnede boende erklærer herved under strafansvar efter straffelovens § 163, jf. § 162, at  

 jeg ikke er eller har været under konkurs.
 Straffelovens § 162:
»Den, som ellers for eller til en offentlig myndighed afgiver urigtig  

 erklæring om forhold, angående hvilke han er pligtig at afgive forklaring,  

 straffes med bøde eller hæfte eller med fængsel indtil 4 måneder.« Straffelovens § 163:
