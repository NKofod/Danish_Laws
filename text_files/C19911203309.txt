 Kirkeministeriet har fastsat de neden for i afsnit A og B anførte,  

 vejledende regler om beregning af vederlag til vikarer for kirketjenere,  

 kordegne, organister og gravere gældende fra den 1. april 1991.
Reglerne er alene udformet med sigte på vikariater i stillinger, der  

 aflønnes efter tjenestemændenes lønrammer.
De kan ikke anvendes i de  

 tilfælde, hvor en tjenestemandsansat kirkefunktionær eller en  

 kirkefunktionær, der aflønnes på tilsvarende måde, er konstitueret eller  

 vikarierer i anden stilling i stedet for eller samtidig med varetagelsen af  

 hans egen stilling.
I tilfælde, hvor vikariatet varetages af en pensioneret tjenestemand i  

 folkekirken eller af en person, der oppebæret understøttelse fra folkekirken,  

 kan nedenstående regler anvendes, såfremt vikariatet er af kortere varighed  

 end 1 måned.
Er vikariatet af længere varighed, beregnes honoraret som  

 forskellen mellem den løn, som den pågældende ville opnå ved udnævnelse i  

 stillingen, og den pågældendes pension eller understøttelse.
Dette gælder dog  

 kun vikariater i stilling som kirketjener, kordegn og organist.  

 Stiftsøvrigheden vil om fornødent kunne yde bistand ved foretagelse af  

 beregningen.
Ved vikariatet i graverstilling må spørgsmålet om vederlagets  

 beregning i sådanne tilfælde forelægges stiftsøvrigheden.
 Spørgsmålet om beregning af honorar bedes forelagt ministeriet i tilfælde,  

 hvor den vikarierende er tjenestemand eller pensioneret tjenestemand under  

 andre styrelser samt i tilfælde, hvor den vikarierende oppebærer  

 understøttelse fra andre styrelser.
 De i bilagene angivne lønbeløb forudsætter endvidere, at vikaren er fyldt  

 18 år.
A.
Enkeltstående vikartjenester m.v. for kirketjener, kordegn og  

 organist.
I tilfælde, hvor vikaren antages til at medvirke ved en eller flere på  

 forhånd bestemte gudstjenester eller kirkelige handlinger, benyttes de i  

 bilag 1 angivne satser.
Såfremt betaling pr. tjeneste på grund af tjenestens  

 varighed ikke giver et rimeligt vederlag, betales vikaren med timeløn i  

 forhold til tjenestetiden.
Den i bilaget angivne minimumssats for weekendvikarer anvendes, såfremt en  

 vikar antages til at medvirke ved forefaldende, ikke på forhånd angivne  

 tjenester i en weekend.
Den angivne sats omfatter weekenden som helhed og  

 benyttes kun, såfremt en beregning efter de gudstjenester og kirkelige  

 handlinger, ved hvilke vikaren faktisk har medvirket, ikke fører til et  

 højere beløb.
Såfremt vikaren tillige skal udføre anden tjeneste (f.eks. vikariere på  

 kordegnekontoret), vederlægges vikaren med timeløn for den samlede  

 tjenestetid i forbindelse med medvirken ved gudstjenester og kirkelige  

 handlinger samt den vikaren pålagte anden tjeneste, jfr. reglerne i afsnit B.  

 Minimumssatsen for weekendvikarer anvendes i disse tilfælde kun, såfremt  

 timelønberegningen fører til et lavere resultat.
Det er også i disse tilfælde  

 en forudsætning for anvendelse af minimumssatsen for weekendvikarer, at  

 tjenesten ikke ved antagelsen af vikaren er tidsmæssigt nøjagtigt fastlagt.
B.
Honorar i andre tilfælde til vikarer for kirketjenere, kordegne og  

 organister.
I bilag 2 - 4 angives honorarsatser pr. uge for vikarer i kirketjener-,  

 kordegne- og organiststillinger.
For kirketjener- og kordegnestillinger  

 angives tillige en timesats.
Sidstnævnte bør anvedes i tilfælde, hvor vikariatet i kirketjener- eller  

 kordegnestillingen har en kortere varighed end 1 uge.
I sådanne tilfælde  

 betales vikarer i organiststillinger pr. tjeneste.
Arbejdsforpligtelsens  

 omfang bør i forvejen aftales med vikaren.
Ugesatsen kan anvendes, når vikariatet strækker sig over et tidsrum af fra  

 1 uge til 1 måned.
Det forudsættes, at vikaren har en fridag for hver fulde  

 uges tjeneste.
Honorar for brudte uger beregnes med et til antallet af  

 arbejdsdage i den brudte uge (eventuel fridag medregnes ikke) svarende antal  

 sjettedele af ugebeløbet.
Anvendelse af ugesatsen for vikarer i kirketjener- og kordegnestillinger  

 forudsætter, at stillingen er fuldtidsbeskæftigelse - nu svarende til 37  

 timer ugentlig.
Er der fastsat en lønkvota for stillingen, nedsættes  

 ugesatsen tilsvarende.
 Varer vikariatet 1 måned eller længere og kan ligestilles med egentlig  

 konstitution i stillingen derved, at den vikarierende varetager stillingen  

 fuldt ud, som om han var ansat i denne og har samme rådighedsforpligtelser,  

 vederlægges den vikarierende med stillingens begyndelsesløn (nedsat i  

 overensstemmelse med den eventuelt for stillingen fastsatte kvota). Såfremt  

 en særlig klassificering er fastsat for prøveansættelse i stillingen,  

 anvendes lønnen ifølge denne klassificering.
C.
Vikariat i graverstilling.
 Vikar i graverstilling aflønnes pr. time i henhold til timeseddel efter de  

 i bilag 6 angivne timelønssatser.
Disse kan kun anvendes, såfremt vikaren ikke er ansat i anden stilling som  

 graver eller stilling i øvrigt, som lønnes efter tjenestemændenes  

 lønrammesystem.
Såfremt vikaren er ansat i anden graverstilling, og  

 vikariatet ikke er regulativmæssigt pålagt ham - i hvilket tilfælde  

 vikarbetalingen er indregnet i hans faste løn - beregnes eventuelt vederlag  

 efter bestemmelsen i § 11 i aftale om løn- og ansættelsesvilkår for  

 stillinger som graver, jfr. bemærkningerne til denne bestemmelse i cirkulære  

 af 14. december 1981.
D.
Feriegodtgørelse.
Udover vikarhonorar tilkommer der vikaren feriegodtgørelse på 12 1/2% af  

 honorarbeløbene.
Feriegodtgørelse udbetales over Feriegiro.
 Det bemærkes, at det ændrede layout og specifikke fagudtryk vedrører det  

 lønsystem, der bliver igangsat ved årsskiftet 1991/92.
 Endvidere bemærkes, at visse stillinger er oprykket til højere lønramme,  

 uden at det til stillingen knyttede tillæg er ændret.
 Nærværende cirkulære bedes bekendtgjort for stiftets menighedsråd,  

 provstiudvalg og provstirevisorer.
 Lønningerne vil ikke blive ændret pr. 1. oktober 1991.
 Kirkeministeriet, den 24. juni 1991.
 P.M.V.
 E.B.
Kirsten Bruun BILAG 1 --------------------------------------------------------------------- Beregning af vederlag til vikar i organiststilling med de under b og c  

 anførte satser forudsætter, såvel at organiststillingen er klassificeret som  

 angivet under b og c, samt at vikaren opfylder de uddannelsesmæssige  

 betingelser for at ansættes i stillingen (nemlig: Præliminær Orgelprøve for  

 så vidt angår stillinger i lønramme 9-14-17 med et særligt tillæg på  

 14.700,00 kr. eller i lønramme 14-17-20 med et særligt tillæg på 14.700,00  

 kr. og højeste organisteksamen for så vidt angår stillinger i lønramme  

 17-23-29 eller højere).
 Hvis særlige kompositioner ønskes udført, kan de under b og c angivne  

 beløb for kirkelig handling forhøjes til maksimalt det dobbelte.
BILAG 2 Honorartakster pr. uge og pr. time for vikarer i kirketjenerstilling  

 gældende fra 1. april 1991.
Stillingskodeparameter 1 angiver det skaletrin, der aflønnes efter.
Ved  

 aflønning på ugebasis benyttes LONDEL 2210 og på timebasis LONDEL 2200.
--------------------------------------------------------------------- --------------------------------------------------------------------- Såfremt kirketjenerstillingen ikke er heltidsbeskæftiget (37 timer ugtl.),  

 og stillingsindehaveren derfor lønnes med en kvota af lønrammelønnen,  

 nedsættes de i skemaet angivne honorarsatser pr. uge i forhold til lønkvoten  

 for stillingen.
 For tjenester uden for sædvanlig arbejdstid (søn- og helligdage, lørdage  

 efter 14.00 og hverdage efter 17.00) ydes som tillæg til foranstående  

 honorarsatser pr. uge 1/52 af det stillingen tillagte rådighedstillæg  

 således:
 Ved aflønning benyttes LONDEL 3205.
--------------------------------------------------------------------- --------------------------------------------------------------------- --------------------------------------------------------------------- BILAG 3 Honorartakster pr. uge og pr. time for vikarer i kordegnestilling gældende  

 fra 1. april 1991.
Stillingskodeparameter 1 angiver det skalatrin, der aflønnes efter.
Ved  

 aflønning på ugebasis benyttes LONDEL 2210 og timebasis LONDEL 2200.
--------------------------------------------------------------------- --------------------------------------------------------------------- Skalatrin -------------------- --------------------------------------------------------------------- Såfremt stillingens klassificering i lønramme 9-15-17 eller 14-17-20  

 skyldes kordegnens varetagelse af kassererhverv, og vikaren ikke varetager  

 kassererforretningerne under vikariatet, beregnes vikarhonoraret, som om  

 stillingen var klassificeret henholdsvis i lønramme 9-14 og 9-15-17.
 Såfremt kordegnestillingen ikke er heltidsbeskæftigelse (37 timer ugtl.),  

 og stillingsindehaveren derfor lønnes med en kvota af lønrammelønnen,  

 nedsættes de i skemaet angivne honorarsatser pr. uge i forhold til lønkvoten  

 for stillingen.
 For tjeneste uden for sædvanlig arbejdstid (søn- og helligdage, lørdage  

 efter kl. 14.00 og hverdage efter kl. 17.00) ydes som tillæg til foranstående  

 honorarsatser pr. uge 1/52 af det stillingen tillagte rådighedstillæg  

 således:
 Ved aflønning benyttes LONDEL 3205.
--------------------------------------------------------------------- BILAG 4 Honorartakster pr. uge for vikarer i organiststillinger gældende fra 1.  

 april 1991.
 Sats I anvendes, såfremt stillingen er klassificeret i lønmramme 9-14-17  

 og i tilfælde, hvor stillingen er klassificeret højere, men vikaren ikke har  

 eksamen fra musikkonservatorium.
 Sats II anvendes, såfremt stillingen er klassificeret i lønramme 9-14-17  

 med et særligt tillæg med et grundbeløb på 14.700,00 kr. årligt eller er  

 højere klassificeret, og vikaren har Præliminær Orgelprøve fra dansk  

 musikkonservatorium/seminarium.
Sats III anvendes, hvor stillingen er klassificeret i lønramme 17-23-29  

 eller højere, og vikaren har højeste organistuddannelse fra  

 musikkonservatorium.
Særlig sats eller beregningsmetode anvendes ikke for  

 studerende ved musikkonservatorierne.
 Ved aflønning uden PO-tillæg benyttes LONDEL 2210. Hvis der skal udbetales  

 PO-tillæg, benyttes LONDEL 2215.
--------------------------------------------------------------------- --------------------------------------------------------------------- For kvoterede stillinger nedsættes ugelønnen i forhold til  

 stillingskvoten.
BILAG 5 Honorarsatser pr. tjeneste (gudstjeneste, vielse, begravelse m.v.) for  

 vikarer i kirkesangerstillinger og organiststillinger, der ikke lønnes efter  

 tjenestemændenes lønrammer.
Ved aflønning benyttes LONDEL 2270.
--------------------------------------------------------------------- --------------------------------------------------------------------- Betaling af vikarsatsen for honorarskala Ia forudsætter, at vikarer for  

 organister har bestået første delprøve af den Præliminære Orgelprøve eller  

 seminariets orgelprøve eller for kirkesangere, at den pågældende har bestået  

 en af Kirkeministeriet godkendt kirkesangerprøve.
 Betaling af vikarsatsen for honorarskala Ib forudsætter, at vikaren skal  

 have bestået andel delprøve af den Præliminære Orgelprøve.
 Tilsvarende forudsætter betaling for vikarsatsen for honorarskale II, at  

 stillingen lønnes efter denne honorarskala, og at vikaren har mindst  

 Præliminær Orgelprøve.
 Endelig forudsætter betaling af vikarsatsen for honorarskala III, at  

 stillingen lønnes efter denne honorarskala, og at vikaren har bestået højeste  

 organisteksamen fra et dansk musikkonservatorium.
Antages vikaren for en periode af en uge eller mere, fastsættes  

 vikarhonoraret til en forholdsmæssig del af det stillingsindehaveren  

 tilkommende honorar.
Det er dog en forudsætning for at oppebære honorar efter  

 honorarskala II og III, at vikaren opfylder de herfor fastsatte  

 uddannelsesbetingelser.
 Foranstående vikarsatser kan ikke anvendes ved vikariater i stillinger,  

 der lønnes efter tjenestemændenes lønrammer.
 Timesatser for vikarer i graverstillinger gældende fra 1. april 1991.
--------------------------------------------------------------------- --------------------------------------------------------------------- Såfremt vikaren har faglig uddannelse som gartner eller opfylder  

 betingelserne i § 3, stk. 2, i aftale om løn- og ansættelsesvilkår for  

 stillinger som graver for at lønnes som graver, udgør timesatsen dog  

 følgende:
