Denne datasammenskrivning omfatter lov nr 186 af  

 30.03.1973 med de ændringer der følger af lov nr 163 af 19.03.1991 Lovens område m.m.
§ 1 Ved mejeriprodukter forstås i denne lov smør, ost, mælkekonserves samt  

 fløde- og mælkeis.
Stk. 2. Landbrugsministeren kan fastsætte bestemmelser om  

 den nærmere afgrænsning af de produkter, der er nævnt i stk. 1. Stk. 3.  

 Ministeren kan fastsætte bestemmelser, hvorved lovens område udvides til at  

 omfatte produkter, hvori mælk eller de produkter, der nævnes i stk. 1, udgør  

 en væsentlig bestanddel.
Loven kan dog ikke omfatte konsummælksprodukter.
§ 2 Bestemmelserne i denne lov og i de forskrifter, der er udstedt i medfør af  

 loven, gælder alene for tilvirkning, behandling, forhandling en gros,  

 indførsel og udførsel samt dertil knyttet opbevaring og transport af  

 mejeriprodukter.
 Almindelige bestemmelser.
§ 3 Forinden der fastsættes bestemmelser i medfør af loven, forhandler  

 landbrugsministeren med De danske Mejeriers Fællesorganisation og andre  

 landsomfattende organisationer, hvis interesser berøres af bestemmelserne.  

 Hvis bestemmelserne berører områder, der henhører under sundhedsministeren  

 eller andre ministre, forhandler ministeren tillige med vedkommende minister.
§ 4 Ud fra sundheds-, ernærings- eller kvalitetsmæssige hensyn, med henblik på  

 overholdelsen af internationale forpligtelser eller for at fremme afsætningen  

 kan landbrugsministeren fastsætte bestemmelser om: 1) produkternes  

 sammensætning, behandling og beskaffenhed i øvrigt, 2) produkternes  

 betegnelse og mærkning, 3) hvorledes det skal bedømmes, om de krav, der er  

 opstillet i medfør af nr. 1 og 2, er opfyldt, 4) produkternes alder, form og  

 størrelse, 5) emballagens beskaffenhed, 6) produkternes opbevaring og  

 transport, 7) virksomhedernes bogføring over tilvirkning, køb og salg, og 8)  

 hvilke tilsætningsstoffer, der må anvendes i mejeriprodukter til eksport.
§ 5 Ministeren kan fastsætte bestemmelser om, at der ved tilvirkning her i  

 landet af de af denne lov omfattede produkter alene må anvendes mælk, der  

 hidrører fra køer.
§ 6 landbrugsministeren kan fastsætte bestemmelser om indretning, drift og  

 hygiejne i virksomheder, der tilvirker, behandler eller opbevarer  

 mejeriprodukter, samt fastsætte bestemmelser om personalets sundhedstilstand.
§ 7 Mejeriprodukter må ikke indeholde andet fedt og andre proteiner end  

 mælkefedt og mælkeproteiner.
Landbrugsministeren kan dog give tilladelse til  

 afvigelser herfra.
Ministeren kan endvidere bestemme, at der ved tilvirkning  

 af fløde- og mælkeis må anvendes andre fedtstoffer end mælkefedt til  

 iblanding i produkterne eller som overtræk på disse.
Stk. 2. Tilvirkning og  

 behandling af mejeriprodukter må ikke uden landbrugsministerens tilladelse  

 foregå i lokaler, hvori der tillige behandles eller opbevares andre  

 fedtstoffer eller andre proteiner end mælkefedt og mælkeproteiner, eller i  

 lokaler, der står i umiddelbar forbindelse med disse.
 Kvalitetsmærkning.
§ 8 Landbrugsministeren kan fastsætte bestemmelser om den nærmere udformning  

 og fremstilling af det som kvalitetsmærke for visse danske mejeriprodukter  

 hidtil benyttede fællesmærke, kaldet »lurmærket«, samt af andre af  

 ham fastsatte kvalitetsmærker.
Ministeren kan træffe bestemmelser til sikring  

 af, at kvalitetsmærkede produkter kan identificeres.
Stk. 2. Ministeren kan  

 fastsætte bestemmelser om, under hvilke betingelser og på hvilken måde danske  

 mejeriprodukter eller disses emballage på tilvirkningsstedet må forsynes med  

 lurmærket eller andet af ham fastsat kvalitetsmærke.
Han kan fastsætte  

 bestemmelser om, i hvilket omfang danske produkter, der udføres her fra  

 landet, skal være forsynet med sådanne mærker, samt i hvilket omfang og på  

 hvilke betingelser produkterne og disses emballage må forsynes med mærkerne  

 uden for tilvirkningsstedet.
Han kan endvidere fastsætte bestemmelser om, at  

 andre under hans område hørende danske produkter end de af denne lov  

 omfattede kan eller skal forsynes med lurmærket eller andet af ham fastsat  

 kvalitetsmærke.
Stk. 3. Ministeren kan fastsætte særlige bestemmelser om  

 engrosforhandling af kvalitetsmærkede mejeriprodukter, herunder fastsætte  

 skærpede bestemmelser om lagerlokalers egnethed og indretning.
 § 9.  er ophævet.
 Smør.
§ 10 Tilvirkning og behandling af smør må kun foretages af virksomheder, der af  

 tilsynsmyndigheden har modtaget autorisation hertil på betingelser, der  

 fastsættes af landbrugsministeren.
Det samme gælder indførsel og udførsel af  

 smør.
Stk. 2. Autorisationerne kan bl.a. betinges af, at smørret underkastes  

 kvalitetsbedømmelse samt undersøgelse af dets kemiske sammensætning og  

 beskaffenhed i øvrigt.
Endvidere kan autorisation efter stk. 1, 2. pkt.,  

 bl.a. betinges af, at virksomheden har lagerlokaler, der med hensyn til  

 kapacitet og indretning opfylder nærmere fastsatte bestemmelser, samt at  

 virksomheden ind- og udfører et årligt mindstekvantum.
Stk. 3. Ministeren kan  

 fastsætte bestemmelser om, at virksomheder, som forhandler smør en gros, skal  

 foretage anmeldelse til tilsynsmyndigheden.
Ministeren kan fastsætte  

 bestemmelser om de pågældende lagerlokalers egnethed og indretning.
§ 11 Smør må ikke uden landbrugsministerens tilladelse i salgsøjemed behandles  

 på en sådan måde, at det derved bringes i en anden tilstandsform end den  

 oprindelige.
Stk. 2. Smør, der er behandlet som nævnt i stk. 1, må ikke uden  

 ministerens tilladelse forhandles her i landet eller udføres her fra landet.
 Ost.
§ 12 Tilvirkning af ost og smelteost må kun foretages af virksomheder, der af  

 tilsynsmyndigheden har modtaget autorisation hertil på betingelser, der  

 fastsættes af landbrugsministeren.
Det samme gælder udskæring eller anden  

 behandling af ost og smelteost, tilvirkning af ostepulver med henblik på  

 forhandling en gros samt indførsel og udførsel af ost, smelteost og  

 ostepulver.
Stk. 2. Autorisationerne til ind- og udførsel kan bl.a. betinges  

 af, at virksomheden har lagerlokaler, der med hensyn til kapacitet og  

 indretning opfylder nærmere fastsatte bestemmelser, samt at virksomheden ind-  

 og udfører et årligt mindstekvantum.
Stk. 3. Ministeren kan fastsætte  

 bestemmelser om, at virksomheder, som forhandler ost og smelteost en gros,  

 skal foretage anmeldelse til tilsynsmyndigheden.
Ministeren kan fastsætte  

 bestemmelsero om de pågældende lagerlokalers egnethed og indretning.
 Mælkekonserves.
§ 13 Tilvirkning, indførsel og udførsel af mælkekonserves må kun foretages af  

 virksomheder, der af tilsynsmyndigheden har modtaget autorisation hertil på  

 betingelser, der fastsættes af landbrugsministeren.
Stk. 2. Autorisation kan  

 bl.a. gøres betinget af, at vedkommende autorisationshaver opretholder en  

 regelmæssig tilvirkning, henholdsvis ind- og udførsel, af et af ministeren  

 fastsat årligt mindstekvantum.
Stk. 3. Ministeren kan fastsætte bestemmelser  

 om, at virksomheder, som forhandler mælkekonserves en gros, skal foretage  

 anmeldelse til tilsynsmyndigheden.
 Fløde- og mælkeis.
§ 14 Tilvirkning, indførsel og udførsel af fløde- og mælkeis må kun foretages  

 af virksomheder, der af tilsynsmyndigheden har modtaget autorisation hertil  

 på betingelser, der fastsættes af landbrugsministeren.
Stk. 2. Ministeren kan  

 fastsætte bestemmelser om, at virksomheder, som forhandler fløde- og mælkeis  

 en gros, skal foretage anmeldelse til tilsynsmyndigheden.
 Udenlandske mejeriprodukter.
§ 15 Landbrugsministeren kan forbyde indførsel eller påbyde særlig undersøgelse  

 af udenlandske mejeriprodukter, såfremt udførselsbestemmelserne i det land,  

 hvorfra varerne kommer, ikke giver fornøden garanti med hensyn til deres  

 sundhedstilstand.
Stk. 2. Landbrugsministeren kan fastsætte bestemmelser om,  

 i hvilket omfang udenlandske mejeriprodukter må anvendes ved tilvirkning  

 eller videre forarbejdning her i landet af mejeriprodukter.
Stk. 3.  

 Landbrugsministeren kan fastsætte bestemmelser om, at mejeriprodukter, der er  

 fremstillet på en måde, der ikke er tilladt her i landet, ikke må indføres  

 uden hans tilladelse.
Erstatningsprodukter § 16 Landbrugsministeren kan fastsætte bestemmelser om, at tilvirkning,  

 indførsel og udførsel af produkter, herunder dog ikke margarine, der i  

 udseende, anvendelsesmåde eller i anden henseende kan forveksles med  

 mejeriprodukter, kun må foretages af virksomheder, der af ministeren har  

 modtaget autorisation hertil.
Stk. 2. Ministeren kan fastsætte bestemmelser  

 om sådanne produkters tilvirkning, sammensætning, betegnelse og mærkning.
 Kontrolbestemmelser m.m.
§ 17 Overtilsynet med, at loven og de med hjemmel i loven fastsatte  

 bestemmelser overholdes, påhviler landbrugsministeren.
Stk. 2.  

 Landbrugsministeren kan henlægge sine tilsynsopgaver til  

 Veterinærdirektoratet, toldvæsenet og andre centrale myndigheder.
Stk. 3.  

 Tilsynsmyndigheden har mod behørig dokumentation adgang til ethvert sted,  

 hvor mejeriprodukter tilvirkes, behandles, oplagres eller forhandles en gros,  

 samt til ethvert transportmiddel, hvori produkterne er indladet.
Stk. 4.  

 Tilsynsmyndigheden er berettiget til at foretage eftersyn af produkterne og  

 til uden erstatning at udtage prøver i det omfang, det er nødvendigt for at  

 undersøge deres beskaffenhed.
Det påhviler virksomheden at yde den bistand,  

 der er nødvendig ved foretagelsen af kontrollen.
Landbrugsministeren eller  

 efter hans bemyndigelse statskontrollen med mejeriprodukter og æg m. m.  

 fastsætter bestemmelser om udtagning af prøver og undersøgelse.
 Stk. 5.  Tilsynsmyndigheden er berettiget til at  

 foretage eftersyn af virksomhedernes bogføring som nævnt i § 4. Det påhviler  

 virksomheden at yde den bistand, der er nødvendig ved foretagelsen af  

 tilsynet.
§ 18 Udgifterne ved kontrollen kan pålignes virksomheder, der har modtaget  

 autorisation eller anden tilladelse i henhold til loven.
Landbrugsministeren  

 fastsætter de nærmere bestemmelser om disse afgifter, herunder fastsættelse  

 af en årlig aurorisationsafgift.
Stk. 2. Afgifter efter stk. 1 kan inddrives  

 ved udpantning.
 Straffe- og ikrafttrædelsesbestemmelser  

 m.v.
§ 19 Medmindre højere straf er forskyldt efter den øvrige lovgivning, straffes  

 med bøde den, der overtræder § 7, stk. 1 og 2, § 9, stk. 1-3, § 10, stk. 1, §  

 11, stk. 1 og 2, § 12, stk. 1, § 13, stk. 1, § 14, stk. 1, § 17, stk. 4, 2.  

 pkt., og stk. 5, 2. pkt.
Stk. 2. Med bøde straffes endvidere den, der  

 tilsidesætter vilkår i en i henhold til loven meddelt autorisation.
Stk. 3. I  

 forskrifter, der udstedes i henhold til loven, kan der fastsættes straf af  

 bøde for overtrædelse af bestemmelser i forskrifterne.
Stk. 4. For  

 overtrædelser, der begås af aktieselskaber, andelsselskaber el. lign., kan  

 der pålægges selskabet som sådant bødeansvar.
§ 20 I sager om de i § 19, stk. 1-3, nævnte overtrædelser kan  

 landbrugsministeren tilkendegive den pågældende, at sagen kan afgøres uden  

 retslig forfølgning, såfremt han erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
Stk. 2. Med  

 hensyn til den i stk. 1 nævnte tilkendegivelse finder bestemmelsen i  

 retsplejeloven om indhold af anklageskrift i politisager tilsvarende  

 anvendelse.
Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
§ 21 Tidspunktet for lovens ikrafttræden fastsættes af landbrugsministeren.
§ 22 Følgende love ophæves, jfr. dog § 23. 1) Lov nr. 129 af 12. april 1911 om  

 handel med smør og fremmede landbrugsprodukter m. m. 2) Lov nr. 109 af 10.  

 april 1926 om tillæg til lov nr. 129 af 12. april 1911 om handel med smør og  

 fremmede landbrugsprodukter m. m. 3) Lov nr. 109 af 31. marts 1930 om tillæg  

 til lov nr. 129 af 12. april 1911 om handel med smør og fremmede  

 landbrugsprodukter m. m. 4) Lov nr. 162 af 24. maj 1955 om tillæg til lov nr.  

 129 af 12. april 1911 om handel med smør og fremmede landbrugsprodukter m. m.  

 5) Lov nr. 214 af 16. juni 1958 om tilvirkning og forhandling m. m. af ost.  

 6) Lov nr. 93 af 4. maj 1927 om udførsel af mælkekonserves m.m.
§ 23 Bestemmelser, der er fastsat med hjemmel i de i § 22 nævnte love,  

 forbliver i kraft, indtil de afløses af bestemmelser fastsat med hjemmel i  

 denne eller andre love.
Stk. 2. Overtrædelse af sådanne bestemmelser straffes  

 med bøde, og § 19, stk. 4, og § 20, stk. 1-3, kan anvendes i sager om disse  

 overtrædelser.
§ 24 Loven gælder ikke for Færøerne og Grønland.
