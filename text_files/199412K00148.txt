Nr LSF 148 Forslag til Lov om ændring af lov om arbejdsmarkedsuddannelser  

 (Uddannelsestilrettelæggelse, fjernundervisning og udbud af uddannelser) Fremsat af arbejdsministeren (Jytte Andersen) den 18. januar 1995 Vedtaget ved tredjebehandling den 21. marts 1995 Lov nr. 202 af 29/03/1995 § 1 I lov nr. 430 af 30. juni 1993 om arbejdsmarkedsuddannelser, som ændret  

 ved lov nr. 1063 af 22. december 1993 og lov nr. 278 af 27. april 1994,  

 foretages følgende ændringer:
 1. I § 6, stk. 6, ophæves 2. pkt., og i stedet  

 indsættes:
»Erhvervsområdeudvalgene godkender efter udtalelse fra  

 efteruddannelsesudvalgene uddannelse til afholdelse efter dette stykke.
Ved  

 uenighed i erhvervsområdeudvalgene godkender Uddannelsesrådet afholdelse af  

 uddannelsen.« 2. I § 6 indsættes som stk. 7-9:
 »Stk. 7. Arbejdsministeren fastsætter nærmere regler om  

 erhvervsområdeudvalgenes orientering af Uddannelsesrådet om udviklingen på  

 området.
Stk. 8. Virksomhedstilpassede kurser er ikke omfattet af  

 bestemmelserne i stk. 1-6. Tilrettelæggelsen af virksomhedstilpassede kurser  

 sker efter godkendelse fra det efteruddannelsesudvalg, under hvis faglige  

 område kurset hører.
I tilfælde, hvor der ikke findes et  

 efteruddannelsesudvalg inden for det pågældende faglige område, har  

 erhvervsområdeudvalget godkendelseskompetencen.
Stk. 9. Arbejdsministeren kan fastsætte nærmere regler om  

 gennemførelse og afholdelse af uddannelse som fjernundervisning, herunder om  

 fravigelse af reglerne i stk. 1-6.« 3. § 20, nr. 3, affattes således:
»3) Arbejdsmarkedsuddannelsescentrenes, erhvervsskolernes og andre  

 uddannelsesinstitutioners udbud af arbejdsmarkedsuddannelser til brug for  

 arbejdsministerens årlige godkendelse, jf. § 30, og tilbagekaldelse af  

 godkendelsen.« 4. § 20, nr. 4, ophæves.
 Nr. 5-13 bliver herefter nr. 4-12.
 5. § 24, stk. 1, nr. 8, affattes således:
»8) Udtale sig til Uddannelsesrådet om den årlige godkendelse, jf. §  

 30, stk. 2, og om godkendelse af virksomheder og uddannelsesinstitutioner ud  

 over arbejdsmarkedsuddannelsescentre og erhvervsskoler til i konkrete  

 tilfælde at udbyde og gennemføre arbejdsmarkedsuddannelser, jf. § 30, stk. 6.  

 Erhvervsområdeudvalgene udtaler sig også om tilbagekaldelse af  

 godkendelser.« 6. I § 24, stk. 1, indsættes efter nr. 8 som nyt nummer:
»9) Udtale sig til arbejdsministeren mellem de årlige  

 godkendelsesrunder om foreløbig godkendelse af, at  

 arbejdsmarkedsuddannelsescentrene og erhvervsskolerne i konkrete tilfælde kan  

 udbyde og gennemføre arbejdsmarkedsuddannelser.« Nr. 9-11 bliver herefter nr. 10-12.
 7. § 30, stk. 2, affattes således:
»Stk. 2. På baggrund af opgørelse af det forudgående års  

 løbende godkendelser af arbejdsmarkedsuddannelsescentres og erhvervsskolers  

 ret til at udbyde arbejdsmarkedsuddannelse godkender arbejdsministeren en  

 gang årligt, hvilke centre og erhvervsskoler der kan udbyde og gennemføre  

 uddannelser efter § 3, nr. 1. Ved den årlige godkendelse bortfalder en ret  

 til at udbyde uddannelser, hvis retten ikke har været udnyttet i 2 år.« 8. I § 30 indsættes efter stk. 2 som nyt stykke:
»Stk. 3. Arbejdsministeren kan godkende, at andre  

 uddannelsesinstitutioner indgår i den årlige godkendelse, når  

 uddannelsesinstitutionen er godkendt efter § 30, stk. 6, til at udbyde  

 arbejdsmarkedsuddannelser af større omfang eller til at udbyde  

 arbejdsmarkedsuddannelser af en vis varighed.« Stk. 3-7 bliver herefter stk. 4-8.
 9. I § 30, stk. 4, der bliver stk. 5, ændres  

 »nyudviklede og reviderede uddannelser« til:  

 »arbejdsmarkedsuddannelser«.
 10. I § 38, stk. 4, ændres »hovedbeskæftigelse«  

 til: »beskæftigelse«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 430 af 30. juni 1993 om arbejdsmarkedsuddannelser, som ændret  

 ved lov nr. 1063 af 22. december 1993 og lov nr. 278 af 27. april 1994,  

 foretages følgende ændringer:
 1. I § 6, stk. 6 ophæves 2. pkt., og i stedet indsættes:
»Erhvervsområdeudvalgene godkender efter udtalelse fra  

 efteruddannelsesudvalgene uddannelse til afholdelse efter dette stykke.
Ved  

 uenighed i erhvervsområdeudvalgene godkender Uddannelsesrådet afholdelse af  

 uddannelsen.« 2. I § 6 indsættes som stk. 7-9:
 »Stk. 7. Arbejdsministeren fastsætter nærmere regler om  

 erhvervsområdeudvalgenes orientering af Uddannelsesrådet om udviklingen på  

 området.
Stk. 8. Virksomhedstilpassede kurser er ikke omfattet af  

 bestemmelserne i stk. 1-6. Tilrettelæggelsen af virksomhedstilpassede kurser  

 sker efter godkendelse fra det efteruddannelsesudvalg under hvis faglige  

 område, kurset hører.
I tilfælde, hvor der ikke findes et  

 efteruddannelsesudvalg inden for det pågældende faglige område, har  

 erhvervsområdeudvalget godkendelseskompetencen.
Stk. 9. Arbejdsministeren kan fastsætte nærmere regler om  

 gennemførelse og afholdelse af uddannelse som fjernundervisning herunder om  

 fravigelse af reglerne i stk. 1-6.« 3. § 20, stk. 1, nr. 3 affattes således:
»3) Arbejdsmarkedsuddannelsescentrenes, erhvervsskolernes og andre  

 uddannelsesinstitutioners udbud af arbejdsmarkedsuddannelser til brug for  

 arbejdsministerens årlige godkendelse, jf. § 30, og tilbagekaldelse af  

 godkendelsen.« 4. § 20, stk. 1, nr. 4 ophæves.
 Nr. 5-13 bliver herefter nr. 4-12.
 5. § 24, nr. 8 affattes således:
»8) Udtale sig til Uddannelsesrådet om den årlige godkendelse jf. §  

 30, stk. 2 og om godkendelse af virksomheder og uddannelsesinstitutioner - ud  

 over arbejdsmarkedsuddannelsescentre og erhvervsskoler - til i konkrete  

 tilfælde at udbyde og gennemføre arbejdsmarkedsuddannelser jf. § 30, stk. 6.  

 Erhvervsområdeudvalgene udtaler sig også om tilbagekaldelse af  

 godkendelser.« 6. I § 24, stk. 1 indsættes efter nr. 8 som nyt nr:
»9) Udtale sig til arbejdsministeren mellem de årlige  

 godkendelsesrunder om foreløbig godkendelse af, at  

 arbejdsmarkedsuddannelsescentrene og erhvervsskolerne i konkrete tilfælde kan  

 udbyde og gennemføre arbejdsmarkedsuddannelser.« Nr. 9-11 bliver herefter nr. 10-12.
 7. § 30, stk. 2 affattes således:
»På baggrund af opgørelse af det forudgående års løbende godkendelser  

 af arbejdsmarkedsuddannelsescentres og erhvervsskolers ret til at udbyde  

 arbejdsmarkedsuddannelse godkender arbejdsministeren en gang årligt, hvilke  

 centre og erhvervsskoler, der kan udbyde og gennemføre uddannelser efter § 3,  

 nr. 1. Ved den årlige godkendelse bortfalder en ret til at udbyde  

 uddannelser, hvis retten ikke har været udnyttet i 2 år.« 8. I § 30 indsættes efter stk. 2 , som nyt stykke:
» Stk. 3 . Arbejdsministeren kan godkende, at andre  

 uddannelsesinstitutioner indgår i den årlige godkendelse, når  

 uddannelsesinstitutionen er godkendt efter § 30, stk. 6 til at udbyde  

 arbejdsmarkedsuddannelser af større omfang eller til at udbyde  

 arbejdsmarkedsuddannelser af en vis varighed.« Stk. 3-7 bliver herefter stk. 4-8.
 9. I § 30, stk. 4, der bliver stk. 5, ændres  

 »nyudviklede og reviderede uddannelser« til:  

 »arbejdsmarkedsuddannelser«.
 10. I § 38, stk. 4 ændres »hovedbeskæftigelse«  

 til: »beskæftigelse«.
§ 2 Loven træder i kraft dagen efter bekendtgørelse i Lovtidende.
Bemærkninger til lovforslaget Almindelige bemærkninger Lov nr. 430 af 30. juni 1993 om arbejdsmarkedsuddannelser  

 (Folketingstidende 1992-93, FF sp. 5464, 10302 og 10531, tillæg A, sp. 6339,  

 tillæg B, sp. 1487, tillæg C, sp. 1239) er senest ændret ved lov nr. 287 af  

 27. april 1994.
 Med lov nr. 430 af 30. juni 1993 om arbejdsmarkedsuddannelser og lov nr.  

 431 af 30. juni 1993 om arbejdsmarkedsuddannelsescentre blev  

 arbejdsmarkedsuddannelsessystemet omlagt og reformeret.
 Reformen indebar en samordning inden for voksen- og  

 efteruddannelsesindsatsen primært i forhold til erhvervsuddannelserne og  

 indebar en harmonisering af lovgivningen mellem Arbejdsministeriet og  

 Undervisningsministeriet.
 Samtidig hermed blev arbejdsmarkedsuddannelsesloven ajourført i forhold  

 til samfundsudviklingen blandt andet gennem inddragelse af offentligt  

 ansatte.
 Som et væsentligt led i denne reform blev arbejdsmarkedets parters rolle  

 styrket dels gennem øget indflydelse på de overordnede generelle  

 uddannelsespolitiske spørgsmål i Uddannelsesrådet og dels gennem nedsættelse  

 af erhvervsområdeudvalg med ansvar for såvel midlernes anvendelse som  

 uddannelsernes indhold.
 Imidlertid har erfaringer med reformen, der trådte i kraft den 1. januar  

 1994, vist, at kompetencefordelingen mellem partsorganerne konkret i en række  

 tilfælde har været uhensigtsmæssig, og Uddannelsesrådet har da også givet  

 udtryk for ønske om ændringer på de punkter, forslaget vedrører.
Der er tale om ændringsforslag, der indebærer en forenkling af procedurer  

 i det nuværende AMU-systems struktur.
Arbejdsmarkedsuddannelserne indgår i  

 øvrigt i overvejelserne i forbindelse med en voksen- og  

 efteruddannelsesreform.
De foreslåede ændringer vedrører uddannelsestilrettelæggelsen og  

 godkendelse af ret til at udbyde arbejdsmarkedsuddannelser.
I begge tilfælde  

 foreslås det, at den kompetence Uddannelsesrådet har, flyttes til  

 erhvervsområdeudvalgene, således at erhvervsområdeudvalgene træffer  

 beslutninger om ændret uddannelsestilrettelæggelse.
 Samtidig foreslås det, at de omtalte uddannelsesinstitutioner også kan  

 godkendes til at udbyde allerede godkendte og ikke kun nyudviklede og  

 reviderede AMU-planer, således at uddannelsesinstitutionerne får bedre  

 muligheder for at tilrettelægge en hurtig og fleksibel uddannelsesindsats.
 Endelig er det særligt foreslået, at efteruddannelsesudvalgene, der  

 godkender indholdet af virksomhedstilpassede kurser, også får adgang til at  

 godkende tilrettelæggelsen af disse.
 En særlig bestemmelse om fjernundervisning er medtaget, da der har vist  

 sig behov herfor ved udmøntning af loven.
Økonomiske og administrative konsekvenser Lovforslaget har ingen økonomiske, erhvervsøkonomiske eller administrative  

 konsekvenser.
Bemærkninger til lovforslagets enkelte bestemmelser Til § 1 Til nr. 1 og 2 For at reducere antallet af konkrete sager for Uddannelsesrådet om  

 iværksættelse af arbejdmarkedsuddannelser som moduler af kortere varighed end  

 en uge, som opsplittede moduler over enkelte dage og som deltidsundervisning  

 foreslås det, at erhvervsområdeudvalgene kan træffe beslutninger herom.
 Erhvervsområdeudvalgene er fagligt ansvarlige for større sammenhængende  

 områder og er foreslået for at sikre overblik og koordination.  

 Erhvervsområdeudvalgene bliver samtidig ansvarlige for at orientere  

 Uddannelsesrådet om udviklingen.
 Efter de gældende regler skal Uddannelsesrådet godkende, at  

 virksomhedstilpassede kurser kan tilrettelægges som moduler af kortere  

 varighed end en uge, som opsplittede moduler over enkelte dage og som  

 deltidsundervisning.
 Da efteruddannelsesudvalgene godkender indholdet af virksomhedstilpassede  

 kurser, som efter sagens natur tilrettelægges med særlige hensyn til  

 virksomhedernes behov, foreslås det, at efteruddannelsesudvalgene i fremtiden  

 godkender en ændret tilrettelæggelse som nævnt ovenfor.
 Fjernundervisning er en anderledes uddannelsesform end den normalt  

 forudsatte, og det foreslås derfor, at arbejdsministeren bemyndiges til at  

 fravige loven ved fastsættelse af regler om fjernundervisning.
Til nr. 3 Uddannelsesrådet udtaler sig allerede i dag om AMU-centrenes og  

 erhvervsskolernes udbud af arbejdsmarkedsuddannelser til brug for  

 arbejdsministerens årlige godkendelse.
Som noget nyt er det foreslået, at  

 Uddannelsesrådet også udtaler sig, om andre uddannelsesinstitutioner skal  

 indgå i den årlige godkendelsesrunde, jf. nr. 8.
Til nr. 4 § 20, stk. 1 nr. 4 ophæves som følge af forslaget i nr. 9 om, at  

 erhvervsområdeudvalgene i fremtiden indstiller om godkendelse af ret til at  

 udbyde ikke alene nyudviklede og reviderede men også allerede godkendte  

 arbejdsmarkedsuddannelser mellem de årlige runder.
Til nr. 5 Der er tale om en præcisering af erhvervsområdeudvalgenes indstillingsret,  

 som nu er ændret som følge af, at retten til løbende at indstille til  

 arbejdsministeren om godkendelse af AMU-centres og erhvervsskolers ret til at  

 udbyde uddannelse er flyttet fra Uddannelsesrådet til  

 erhvervsområdeudvalgene.
Til nr. 6 Uddannelsesrådets opgaver med løbende at indstille om godkendelse af  

 AMU-centres og erhvervsskolers ret til at udbyde ny og revideret uddannelse  

 vil med denne bestemmelse blive tillagt erhvervsområdeudvalgene.
Samtidig kan  

 der også indstilles om udbud af allerede godkendte planer d.v.s. al  

 kompetencegivende arbejdsmarkedsuddannelse.
Udvalgene er fagligt og økonomisk  

 ansvarlige for større sammenhængende erhvervsområder og vil kunne stå som  

 garanter for anbefaling af et relevant udbud og spredning af udbuddet.
Til nr. 7 Med en løbende godkendelse af AMU-centrenes og erhvervsskolernes ret til  

 at udbyde al arbejdsmarkedsuddannelse vil den årlige godkendelse skifte  

 karakter.
Det er hensigten at undgå godkendelse af et stort antal planer (i  

 størrelsesorden 2500) ved at bruge godkendelsen til: 1. en opsamling og  

 status, 2. bortfald af ikke anvendte godkendelser og 3. eventuelle  

 justeringer af givne godkendelser, som har vist sig at være uhensigtsmæssige  

 i forhold til det samlede udbud af arbejdsmarkedsuddannelser.
Til nr. 8 Denne bestemmelse skal sikre at også andre uddannelsesinstitutioner end  

 erhvervsskoler og AMU-centre kan optages i den årlige runde, hvor der konkret  

 skønnes at være behov herfor.
Der er fx tale om institutioner, der har udbudt  

 arbejdsmarkedsuddannelser gennem flere år, og som har opbygget faciliteter  

 hertil.
Også institutioner, som har en grunduddannelse, hvor efteruddannelsen  

 naturligt knytter sig til, vil kunne komme på tale.
Til nr. 9 Bestemmelserne giver arbejdsministeren hjemmel til at godkende, at  

 AMU-centre og erhvervsskoler løbende kan opnå godkendelse til at udbyde al  

 kompetencegivende arbejdsmarkedsuddannelse.
