Nr BSF 48 Forslag til folketingsbeslutning om oprettelse af et center for børne- og  

 ungdomslitteratur ved Danmarks Lærerhøjskole Fremsat af Ingerlise Koefoed (SF) Birthe Hansen (SF) Hanne Thanning  

 Jacobsen (SF) Rahbæk Møller (SF) Stillinger (SF) Ebba Strange (SF) den 15. december 1989 Folketinget opfordrer regeringen til at etablere et center for børne- og ungdomslitteratur, der skal have til formål at styrke forskning, dokumentation og formidling vedrørende børne- og ungdomslitteratur.
 Udgangspunktet for etableringen af centret skal være afdelingen for børne-  

 og ungdomslitteratur ved Danmarks Pædagogiske Bibliotek.
 Centret tænkes opbygget på følgende måde:
 1) Danmarks Lærerhøjskole varetager administrationen af centret og stiller  

 lokaler til rådighed for de aktiviteter, som centret tager initiativ til.
 2) Der nedsættes en centerbestyrelse, som har til opgave gennem  

 koordinerende og initiativtagende virksomhed at etablere rammerne for  

 centrets virksomhed inden for dets faglige område.
Centerbestyrelsen består af et medlem udpeget af Danmarks Lærerhøjskole,  

 et medlem udpeget af Danmarks Pædagogiske Institut, et medlem udpeget af  

 Danmarks Pædagogiske Bibliotek, et medlem udpeget af Selskabet for  

 Børnelitteratur, et medlem udpeget af Dansk Forfatterforening, et medlem  

 udpeget af Danmarks Biblioteksskole, en repræsentant for Seminariernes  

 Rektorforsamling, en repræsentant for Forlæggerforeningen og et medlem  

 udpeget af Kulturministeriets Arbejdsgruppe for Børn og Kultur.
Endvidere  

 udpeger Statens Humanistiske Forskningsråd og Statens Samfundsvidenskabelige  

 Forskningsråd hver et medlem til bestyrelsen.
3) Centerbestyrelsen udarbejder årligt en plan for centrets aktiviteter  

 samt en årsberetning.
I det omfang der tilføres centret særskilte  

 bevillinger, er bestyrelsen ansvarlig for forvaltningen af disse midler.
4) Forskere ved Danmarks Lærerhøjskole, Danmarks Pædagogiske Institut,  

 Danmarks Pædagogiske Bibliotek og fra andre institutioner og institutter kan  

 med tilslutning fra deres ansættelsessted og fra centerbestyrelsen tilknyttes  

 centret.
De bevarer deres ansættelse ved den institution, som de kommer fra.  

 Deres ansættelsesvilkår berøres ikke af tilknytningen til centret.
 5) Til drøftelse af centrets forhold og udvikling afholdes mindst to  

 årlige centermøder, hvortil alle medarbejdere ved centret indkaldes af  

 centerbestyrelsen.
 6) Centret og Danmarks Pædagogiske Bibliotek skal i samarbejde varetage  

 følgende opgaver:
A.
Opbygning af en komplet samling af dansk børne- og ungdomslitteratur,  

 en omfattende og repræsentativ samling af udenlandsk børne- og  

 ungdomslitteratur og en samling af dansk børne- og ungdomslitteratur oversat  

 til andre sprog.
Desuden skal der på afdelingen for børne- og  

 ungdomslitteratur findes en samling bibliografier, biografier og andet  

 dokumentationsmateriale samt en stor samling tidsskrifter på dansk og andre  

 sprog om børne- og ungdomslitteratur.
B.
Løsning af dokumentationsopgaver, bibliografiske opgaver og  

 udarbejdelse af emnekataloger, omfattende litteraturlister m.v.
C.
Bibliotekarisk vejledning af studerende og forskere.
D.
Samarbejde med andre institutioner og faggrupper, både med dem, der  

 arbejder med børne- og ungdomslitteratur, og med dem, der beskæftiger sig med  

 tilgrænsende emner såsom forskning i børns vilkår, børn og medier, børns egne  

 kulturudtryk m.v. samt deltagelse i internationalt samarbejde på de samme  

 områder.
E.
Forskning i børne- og ungdomslitteraturen, dens historie, sociologi  

 m.v.
F.
Udgivelse, eventuelt i samarbejde med de øvrige nordiske børne- og  

 ungdomslitteraturinstitutter, af et videnskabeligt tidsskrift om børne- og  

 ungdomslitteratur.
Bemærkninger til forslaget Mens der i de øvrige skandinaviske lande længe har eksisteret børne- og  

 ungdomsbogsinstitutter med tilhørende forskningsforpligtelse og  

 forskningsaktivitet, er forskningen i børne- og ungdomslitteratur i Danmark  

 stærkt begrænset.
Den foregår hovedsagelig på Danmarks Lærerhøjskole og  

 blandt studerende på universiteterne samt som ulønnet forskning i forbindelse  

 med afdelingen for børne- og ungdomslitteratur på Danmarks Pædagogiske  

 Bibliotek.
Interessen for børne- og ungdomslitteratur i årene efter 1960 har  

 ellers været stadig voksende, debatten om børne- og ungdomslitteraturens form  

 og indhold har været meget livlig, og udgivelsen af børne- og  

 ungdomslitteratur har været stærkt stigende.
I rapporter og betænkninger -  

 bl.a. i »Bøger i Danmark« fra 1983 - er behovet for en større  

 forskning på området også gang på gang blevet understreget.
 For forfattere af børne- og ungdomslitteratur har mangelen på forskning en  

 negativ effekt, fordi de dermed må slå sig til tåls med en mindre  

 differentieret bedømmelse og kritik af deres arbejde, end hvad der gælder  

 litteraturen for voksne, der er genstand for en betydelig forskning, og hvor  

 der ofte er en tæt forbindelse mellem forskning og kritik.
På biblioteksområdet og inden for bogbranchen savnes forskningen også.
Der  

 findes så godt som ingen litteratursociologiske undersøgelser af børne- og  

 ungdomslitteratur, og de mennesker, som i biblioteker, institutioner og  

 skoler er beskæftiget med formidling af denne litteratur, må basere sig på et  

 spinkelt grundlag.
De ville i høj grad kunne drage nytte af klart formulerede  

 vurderingskriterier.
I undervisningsvejledningen »Dansk 84« er der sket en vigtig  

 styrkelse af skønlitteraturens stilling i danskundervisningen, både hvad  

 angår litteratur for voksne og litteratur for børn og unge.
Denne styrkelse  

 bør bakkes op af en kvalificeret forskning.
Danmarks Pædagogiske Bibliotek Grundlaget for et dansk center for børne- og ungdomslitteratur findes  

 allerede i afdelingen for børne- og ungdomslitteratur ved Danmarks  

 Pædagogiske Bibliotek.
Her er der - en fuldstændig samling af dansk børnelitteratur fra 1954 og fremefter og  

 en ufuldstændig samling af ældre dansk børnelitteratur - en samling af udenlandsk børnelitteratur koncentreret om klassikere - de vigtigste prisbelønnede udenlandske børnebøger - bøger oversat fra dansk til andre sprog og bøger, der er oversat til  

 dansk fra andre sprog - teoretisk litteratur og bibliografier samt værker om danske børne- og  

 ungdomsbogsforfattere og -illustratorer - tidsskrifter om børne- og ungdomslitteratur.
 De bøger og tidsskrifter, der skal danne udgangspunkt for et center for  

 børne- og ungdomslitteratur, findes altså delvis, men for at afdelingen for  

 børne- og ungdomslitteratur ved Danmarks Pædagogiske Bibliotek skal kunne  

 fungere som en dynamo i et center, kræves der dels en udbygning af  

 samlingerne, dels at der til dem knyttes personer, der kan påtage sig  

 forskningsforpligtelser samtidig med, at de kan støtte andre forskere og  

 studerende fra ind- og udland i deres arbejde med børne- og  

 ungdomslitteraturen.
Forskning i børne- og ungdomslitteratur på Danmarks Lærerhøjskole I forbindelse med sammenlægningen af Danmarks Lærerhøjskoles bibliotek og  

 Danmarks Pædagogiske Bibliotek udsendte undervisningsministeren i januar 1987  

 en redegørelse for den forestående sammenfletning af de to biblioteker.
Det  

 fremgår af denne redegørelse, at afdelingen for børne- og ungdomslitteratur  

 skal videreføres i det sammenlagte bibliotek, og at afdelingen skal tilføres  

 de nødvendige ressourcer, så samarbejdet mellem Danmarks Lærerhøjskoles  

 forskere og andre institutioners forskere kan blive udbygget.
 Danmarks Lærerhøjskole opprioriterede som et led i  

 forskerrekrutteringsplanen børne- og ungdomslitteraturen ved ansættelse af  

 yderligere en forsker på området.
I 1988 oprettedes Institut for Småbørnspædagogik ved Danmarks  

 Lærerhøjskole, og i april 1989 indviedes Center for Småbørnsforskning, som er  

 tilknyttet Danmarks Lærerhøjskole.
Dette centers område er bl.a.  

 småbørnskulturelle, -sociale og -pædagogiske forhold, og efter planen skal  

 centret ligeledes have småbørnslitteratur som et af sine forskningsområder.
Nærværende beslutningsforslag skal betragtes som en understregning af, at  

 børne- og ungdomslitteraturen ikke bør indgå som et led i et andet center,  

 men bør have sit eget forskningscenter.
Det er som tidligere omtalt vigtigt,  

 at forskere inden for børne- og ungdomslitteraturen indgår i et tæt  

 samarbejde - kulturelt, socialt og pædagogisk - med forskere fra andre  

 børneområder.
Men forskning i børne- og ungdomslitteratur kan ikke betragtes  

 som tæt sammenhængende med arbejdet i center for småbørnsforskning, fordi den  

 jo omfatter litteratur for børn og unge fra de tidligste år til  

 15-16-års-alderen, fordi der også bør være en litterær indfaldsvinkel til  

 den, og fordi en social eller pædagogisk synsvinkel på børne- og  

 ungdomslitteratur ofte vil være et helt utilstrækkeligt vurderingsgrundlag.  

 Dertil kommer, at Center for Småbørnsforskning tilsyneladende ikke vil få  

 tilført særlig store midler, og at man derfor kan frygte, at det er meget  

 begrænsede ressourcer, der vil komme børne- og ungdomslitteraturforskningen  

 til gode.
Det er vigtigt, at man gennem et selvstændigt center for børne- og  

 ungdomslitteratur er med til at stimulere og inspirere til en bred og  

 mangfoldig forskningsindsats på dette meget forsømte forskningsområde.
Økonomi Hvis ideen om et center for børne- og ungdomslitteratur skal have nogen  

 mening, vil et årligt beløb på ca. 1,6 mio. kr. være nødvendigt.
Beløbet skal  

 være øremærket til Danmarks Lærerhøjskole og Danmarks Pædagogiske Biblioteks  

 afdeling for børne- og ungdomslitteratur.
 Udgifterne fordeler sig således:
