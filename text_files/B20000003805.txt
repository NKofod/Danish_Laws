Bekendtgørelse om Gratis  

 rådgivning i forbindelse med virksomhedsstart I medfør af § 13 c, stk. 1 i lov om erhvervsfremme, jf.  

 lovbekendtgørelse nr. 323 af 25. april 1996 som ændret ved § 12  

 i lov nr. 1202 af 27. december 1996, lov nr. 1085 af 29. december 1997, lov  

 nr. 1089 af 29. december 1999 og § 2 i lov nr. 1090 af 29. december 1999  

  fastsættes:
Kapitel 1 Ordningens anvendelsesområde § 1. Denne bekendtgørelse regulerer  

 betingelserne for tilskud til rådgivning til  

 iværksættere.
 § 2. Afgørelser i henhold til  

 bekendtgørelsen træffes af Erhvervsfremme Styrelsen.
 Stk. 2. Rådgivningen tilrettelægges af en  

 etableringsvejleder.
 Stk. 3. Ansøgning om tilskud sker ved henvendelse  

 til en etableringsvejleder.
Kapitel 2 Rådgivning før virksomhedsstart § 3. Der ydes tilskud til rådgivning for  

 udarbejdelse af en forretningsplan og for at øge  

 iværksætterens kompetence vedrørende drift af virksomhed.  

 Rådgivningen skal indeholde en vurdering af,  om etablering generelt  

 vil føre til en levedygtig virksomhed.
 § 4. Der kan ydes tilskud på indtil 7.000  

 kr.
 § 5. Tilskuddet kan ydes til  

 iværksættere, der planlægger at starte selvstændig  

 virksomhed i Danmark som hovederhverv.
 Stk. 2. Tilskuddet kan ydes til op til 3  

 iværksættere, der sammen etablerer en  virksomhed.
 Stk. 3. Følgende iværksættere er ikke  

 tilskudsberettigede:
 1)	Iværksættere, der inden for de seneste 2 år har  

 modtaget etableringsrådgivning fra ordningen  

 Iværksætterklippekortet eller fra ordningen Gratis  

 rådgivning før virksomhedsstart.
 2)	Iværksættere, der har startet virksomhed som bierhverv  

 og som inden for de seneste 12 måneder har haft en momspligtig  

 omsætning på mere end 20.000  kr. pr. år.
 3)	Iværksættere, der ønsker at overtage virksomheden  

 fra nærtstående: ægtefæller, samlever, børn,  

 forældre, svigerforældre, svigerbørn eller  

 søskende.
 § 6. Ved rådgivningens start indgår  

 etableringsvejleder og iværksætter en skriftlig  

 rådgivningsaftale.
 Stk. 2. Rådgivningen tilrettelægges af  

 etableringsvejleder sammen med iværksætter og gennemføres  

 af etableringsvejlederen.
 Stk. 3. Rådgivningen kan suppleres med specifik  

 rådgivning hos en anden professionel momsregistreret rådgiver.  

 Rådgiver vælges af iværksætteren efter  

 rådgivning fra etableringsvejleder.
 Stk. 4. I de i stk. 3 anførte tilfælde  

 indgår etableringsvejleder og iværksætter en  

 henvisningsaftale om rådgivningens indhold, og om hvem der skal  

 gennemføre rådgivningen.
 § 7. Rådgivningen skal være afsluttet  

 inden for 6 måneder fra rådgivningens start.
 Stk. 2. Iværksætter godkender ved sin  

 underskrift forbrug af rådgivningstimer.
§ 8. Forretningsplanen skal indeholde 1)	en beskrivelse af virksomheden og dens idégrundlag, 2)	en angivelse af hvilke forhold, der evt. skal afklares før  

 virksomheden er klar til  drift, herunder hvorvidt drift af virksomheden  

 kræver autorisation eller lignende, 3)	en beskrivelse af de markedsmæssige muligheder, 4)	en beskrivelse af største risici eller trusler for  

 virksomhedens drift og overlevelse, 5)	et driftsbudget, samt 6)	en oversigt over investering og finansiering.
 § 9. Etableringsvejleder indstiller  

 forretningsplanen til godkendelse i Erhvervsfremme Styrelsen, når det  

 skønnes, at den planlagte etablering vil føre til en levedygtig  

 virksomhed.
 Stk. 2. Såfremt etableringsvejleder skønner,  

 at etableringen ikke vil føre til en levedygtig virksomhed indstilles  

 forretningsplanen til afslag.
 Stk. 3. Såfremt rådgivningen ikke afsluttes  

 med udarbejdelse af en forretningsplan inden for den i § 7, stk. 1, fastsatte  

 frist på 6 måneder eller iværksætter ikke  

 ønsker, at forretningsplanen indstilles til godkendelse hos  

 Erhvervsfremme Styrelsen, indstilles sagen som opgivet.
Kapitel 3 Rådgivning efter virksomhedsstart § 10. Der ydes tilskud til rådgivning for at  

 øge iværksætterens kompetence vedrørende drift af  

 virksomhed  og for at øge virksomhedens overlevelse,  konsolidering og  

 vækst.
Rådgivningen tager udgangspunkt i forretningsplanen, jf. §  

 8.
 § 11. Der kan ydes 6 timers rådgivning med  

 mindst 1 time pr. rådgivning.
§ 12. Tilskuddet ydes til  

 iværksættere, der har 1)	startet selvstændig virksomhed, 2)	benyttet ordningen Gratis rådgivning før  

 virksomhedsstart, 3)	udarbejdet en forretningsplan, og 4)	fået godkendt forretningsplanen i henhold til § 9, stk.  

 1.
 Stk. 2. Stk. 1, pkt. 4, gælder dog ikke for  

 iværksættere, der før ikrafttrædelse af denne  

 bekendtgørelse har afsluttet et rådgivningsforløb under  

 ordningen Gratis rådgivning før virksomhedsstart.
 § 13. Ved rådgivningens start indgår  

 etableringsvejleder og iværksætter en skriftlig  

 rådgivningsaftale.
 Stk. 2. Rådgivningen gennemføres af den  

 etableringsvejleder, som tilrettelagde rådgivningen før  

 virksomhedsstart i henhold til § 6.
 Stk. 3. Rådgivningen gennemføres af en anden  

 etableringsvejleder i de tilfælde, hvor den tidligere benyttede  

 etableringsvejleder er ophørt.
 Stk. 4. Erhvervsfremme Styrelsen kan i særlige  

 tilfælde beslutte, at en anden etableringsvejleder end den oprindelige  

 benyttes.
 § 14. Rådgivningen kan påbegyndes 2  

 måneder efter, at etableringsvejleder har indstillet forretningsplanen  

 til godkendelse i Erhvervsfremme Styrelsen, jf. § 9, stk. 1.
 Stk. 2. For iværksættere omfattet af § 12,  

 stk. 2, der har udarbejdet en forretningsplan, kan rådgivningen  

 påbegyndes 2 måneder enten efter udløbet af 6  

 måneders fristen, eller efter at etableringsvejlederen har indstillet  

 sagen som opgivet, jf. § 9, stk. 3.
 Stk. 3. Rådgivningen skal være afsluttet  

 senest 1 år  efter virksomhedens start.
 Stk. 4. . Iværksætter godkender  

 umiddelbart efter hver enkelt rådgivning ved sin underskrift den  

 gennemførte rådgivning.
Kapitel 4 Etableringsvejlederne § 15. Erhvervsfremme Styrelsen indgår  

 kontrakt med et antal etableringsvejledere fordelt over hele landet til  

 gennemførelse af rådgivningen.
 Stk. 2. Hvervet som etableringsvejleder er personligt og  

 kan ikke overdrages til andre.
 § 16. Etableringsvejleder skal i de  

 tilfælde, hvor det skønnes, at et rådgivningsforløb  

 i henhold til § 5 og § 12 ikke kan påbegyndes, eller når der i  

 øvrigt ikke er enighed mellem etableringsvejleder og  

 iværksætter, forelægge sagen for Erhvervsfremme Styrelsen  

 til afgørelse.
 § 17. Erhvervsfremme Styrelsens tilskud til  

 iværksætter udbetales til etableringsvejlederen på baggrund  

 af etableringsvejlederens indberetning om timeforbrug og  

 iværksætternes godkendelse heraf.
Kapitel 5 Klage og ikrafttrædelsesbestemmelser § 18. Erhvervsfremme Styrelsens afgørelser  

 i henhold til denne bekendtgørelse kan ikke indbringes for anden  

 administrativ myndighed.
 § 19. Bekendtgørelsen træder i kraft  

 den 1. februar 2000.
 Stk. 2. Rådgivningsforløb kan ikke  

 påbegyndes efter 31. december 2000.
