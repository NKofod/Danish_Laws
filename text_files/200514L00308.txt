Betænkning afgivet af Erhvervsudvalget den 2. marts 2006 Betænkning over Forslag til lov om ændring af lov om  

 erhvervsdrivende virksomheders  

  

 aflæggelse af årsregnskab m.v. (årsregnskabsloven), bogføringslov samt lov om  

 statsautoriserede og registrerede revisorer (Reduktion af revisionspligt for visse virksomheder og  

 reduktion af andre administrative byrder) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 9 ændringsforslag til  

 lovforslaget.
2. Udvalgsarbejdet Lovforslaget blev fremsat den 16. november 2005 og var til 1.  

 behandling den 22. november 2005. Lovforslaget blev efter 1. behandling  

 henvist  

 til behandling i Erhvervsudvalget.
Sammenhæng med andre forslag Lovforslaget er i et vist omfang blevet behandlet i sammenhæng  

 med L 51 (SE-loven).
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 2. august 2005 dette  

 udkast  

 til udvalget, jf. folketingsåret 2004-05, 2. samling, ERU alm. del   

 bilag 205.  

 Den 16. november 2005 sendte økonomi- og erhvervsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Byggeri, Foreningen af Statsautoriserede  

 Revisorer samt Foreningen Registrerede Revisorer og Foreningen Danske Revisorer.
Deputationer Endvidere har Foreningen Danske Revisorer samt Foreningen af  

 Statsautoriserede  

 Revisorer og Foreningen Registrerede Revisorer mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 93 spørgsmål til økonomi- og  

 erhvervsministeren til skriftlig besvarelse, hvoraf ministeren har besvaret  

 69.  

 De resterende spørgsmål vil blive besvaret inden 2. behandling af  

 lovforslaget.
3. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af økonomi- og erhvervsministeren stillede ændringsforslag.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme mod de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (V, DF og KF):
Til § 1 1)  

  

 Efter nr. 16 indsættes som nyt  

 nummer:
 »01.  


  

 § 53, stk. 2, nr. 1, litra c,  

  

 affattes  

 således:
»c) Metoder for indregning og måling af nettoomsætning, uanset  

 om virksomheden undlader at oplyse nettoomsætningen, jf. § 32«.« [Konsekvensændring] 2)  

  

 Den under  

  

 nr. 22  

  

 foreslåede paragrafoverskrift affattes således:
 »  

 Virksomhedens væsentligste aktiviteter«.
[Præcisering] 3)  

  

 I det under  

  

 nr. 22  

  

 foreslåede  

  

 §  

 76 a, 1. pkt.,  

  

 ændres »hovedaktiviteter«  

 til: »væsentligste aktiviteter«, og i  

  

 2.  

 pkt.  

  

 ændres »hovedaktiviteterne« til: »disse«.
[Præcisering] 4)  

  

 Efter nr. 32 indsættes som nyt  

 nummer:
»02.  

  

 I  

  

 § 96, stk. 1, 1. pkt.,  

  

 ændres  

 »Virksomheden« til: »Store virksomheder«, og i  

  

 3. pkt.  

  

 udgår  

 », herunder  

 hvis betingelserne i § 32, stk. 1, er opfyldt«.« [Konsekvensændring] 5)  

  

 I den under  

  

 nr. 48  

  

 foreslåede  

  

 § 135  

  

 indsættes  

 som  

  

 stk. 6  

  

 og  

  

 7:
»Stk. 6.  

  

 Undtagelsen i  

 stk. 1, 2. pkt., kan ikke anvendes af en virksomhed, når virksomheden eller  

 dens eneejer accepterer et bødeforelæg eller som led i en straffesag dømmes  

 for  

 overtrædelse af selskabslovgivningen, regnskabslovgivningen eller skatte- og  

 afgiftslovgivningen.
I disse tilfælde skal virksomhedens årsrapport for det  

 følgende regnskabsår revideres.
Erhvervs- og Selskabsstyrelsen kan forlænge  

 den  

 periode, hvor virksomhedens årsrapporter skal revideres, med op til 2  

 regnskabsår.
Stk. 7.  

  

 Hvis Erhvervs-  

 og Selskabsstyrelsen ved gennemgang af årsrapporten i henhold til § 159  

 konstaterer væsentlige fejl eller mangler i forhold til selskabslovgivningen  

 eller regnskabslovgivningen, kan styrelsen beslutte, at undtagelsen i stk. 1,  

 2. pkt., ikke kan anvendes af virksomheden for det følgende regnskabsår.  

 Virksomhedens årsrapport for dette regnskabsår skal i sådanne tilfælde  

 revideres.« [Indførelse af regler om bortfald af reduktionen af  

 revisionspligten] 6)  

  

 Efter nr. 53 indsættes som nyt  

 nummer:
»03.  

  

 I  

  

 § 161, nr. 3,  

  

 indsættes efter »ophør«:  

 »samt træffe afgørelser som nævnt i § 135, stk. 6, 3. pkt., og stk. 7«.« [Konsekvensændring som følge af de nye bestemmelser i § 135,  

 stk. 6 og 7] 7)  

  

 Efter nr. 56 indsættes som nyt  

 nummer:
»04.  

  

 I  

  

 bilag 2, nr. 3, Skema for resultatopgørelse  

 i beretningsform, artsopdelt (regnskabsklasse B), nr. 4, Skema for  

 resultatopgørelse i beretningsform, funktionsopdelt (regnskabsklasse B), nr.  

 5,  

 Skema for resultatopgørelse i beretningsform, artsopdelt (regnskabsklasse C  

 og  

 D)  

  

 og  

  

 nr. 6, Skema for  

 resultatopgørelse i beretningsform, funktionsopdelt (regnskabsklasse C og D),  

  

 ændres  

 »hvis betingelserne i § 32 er opfyldt« til: »jf. § 32«.« [Konsekvensændringer] Til § 4 8)  


  

 Stk.  

 1  

  

 affattes således:
»Stk. 1.  

  

 Loven træder i  

 kraft den 1. april 2006, jf. dog stk. 2 og 3.« [Ændring af lovens ikrafttrædelsestidspunkt] 9)  


  

 Stk.  

 4  

  

 udgår.
[Konsekvensændring] Bemærkninger Til nr. 1 Hvis virksomheden efter den gældende bestemmelse i  

 årsregnskabslovens § 32, stk. 1, undlader at oplyse nettoomsætningen, skal  

 virksomheden efter den gældende bestemmelse i § 53, stk. 2, nr. 1, litra c,  

 oplyse om begrundelsen herfor.
 Som følge af den foreslåede ændring i forslagets § 1, nr. 13,  

 der ændrer årsregnskabslovens § 32, stk. 1, stilles der ikke længere krav om  

 særlige konkurrencemæssige hensyn som begrundelse for at undlade at oplyse  

 nettoomsætningen.  

 Det er derfor nødvendigt at ændre § 53, stk. 2, nr. 1, litra c, således at  

 kravet om begrundelse for at undlade at oplyse om nettoomsætningen udgår.  

 Samtidig præciseres det, at metoder for indregning og måling af  

 nettoomsætningen  

 fortsat skal oplyses, selvom virksomheden undlader at oplyse  

 nettoomsætningen.
Til nr. 2 og 3 Udtrykket »hovedaktivitet« anvendes i den gældende bestemmelse i  

 årsregnskabslovens § 38. I den i forslagets § 1, nr. 22, foreslåede  

 affattelse  

 af §  

 76 a  

 og  

 overskriften hertil anvendes udtrykket »hovedaktiviteter«. § 38, stk. 1,  

 vedrører muligheden for at indregne aktiver til dagsværdi, hvis virksomhedens  

 hovedaktivitet er investering i investeringsaktiver. § 38, stk. 1, kan kun  

 anvendes, hvis virksomheden har én hovedaktivitet.
For at der ikke skal kunne  

 opstå tvivl om, at dette fortsat er gældende, foreslås det, at formuleringen  

 »hovedaktiviteter«  

 i §  

 76 a  

 og  

 overskriften hertil ændres til »væsentligste aktiviteter«.
Til nr. 4 og 7 Efter den gældende bestemmelse i § 96, stk. 1, skal mellemstore  

 og store virksomheder omfattet af regnskabsklasse C oplyse om  

 nettoomsætningens  

 fordeling på forretningssegmenter og geografiske segmenter, hvis  

 forretningssegmenterne henholdsvis de geografiske segmenter afviger  

 indbyrdes.  

 Angivelserne herom kan dog udelades, hvis dette er begrundet i særlige  

 konkurrencemæssige hensyn, jf. henvisningen til den gældende bestemmelse i §  

 32, stk. 1.
Efter den foreslåede ændring af § 32, stk. 1, i forslagets § 1,  

 nr. 13, kan virksomheder omfattet af regnskabsklasse B og mellemstore  

 virksomheder omfattet af regnskabsklasse C fremover undlade at oplyse om  

 nettoomsætningen, selv om der ikke foreligger særlige konkurrencemæssige  

 hensyn.
Store virksomheder omfattet af regnskabsklasse C har derimod som  

 hidtil  

 pligt til at oplyse nettoomsætningen, jf. den gældende bestemmelse i § 81.
Store virksomheder skal dog som hidtil kunne anvende undtagelsen  

 i § 96, stk. 1, som er omtalt ovenfor.
Det er derfor nødvendigt at ændre §  

 96,  

 stk. 1, således, at store virksomheder omfattet af regnskabsklasse C fortsat  

 kan undlade at oplyse om nettoomsætningens fordeling på forretningssegmenter  

 og  

 geografiske segmenter, hvis oplysningerne kan volde betydelig skade for  

 virksomheden.
På tilsvarende måde er det nødvendigt at ændre formuleringen i  

 regnskabsskemaerne i bilag 2, så store virksomheder fortsat kan anvende denne  

 undtagelse.
Til nr. 5 Den foreslåede reduktion af revisionspligten giver ca. 75.000  

 virksomheder mulighed for at fravælge revision af deres årsrapporter, hvilket  

 indebærer en lettelse af de lovpligtige administrative omkostninger på ca.  

 675  

 mio. kr.
Af disse 75.000 virksomheder har de ca. 45.000 virksomheder egentlig  

 selvstændig erhvervsaktivitet.
Lettelsen af de lovpligtige administrative  

 omkostninger  

 er for disse virksomheder på ca. 600 mio. kr.
Nogle virksomheder vil  

 foretrække  

 at fortsætte med fuld revision, andre vil foretrække en mindre omfattende  

 revisorkontrol, mens andre igen finder det tilstrækkeligt, at revisor er inde  

 i  

 virksomheden og hjælper med f.eks. bogføring og/eller regnskabs- og  

 skatteassistance.
Den faktiske besparelse, som de 75.000 virksomheder reelt  

 forventes at få på revisionsomkostningerne som følge af den foreslåede  

 reduktion af revisionspligten, skønnes derfor til ca. 320 mio. kr.
Hvis der  

 udelukkende ses på de 45.000 virksomheder med egentlig selvstændig  

 erhvervsaktivitet,  

 skønnes den faktiske besparelse til ca. 290 mio. kr.. Dette skøn bygger på  

 Erhvervs-  

 og Selskabsstyrelsens spørgeskemaundersøgelse, som blev forestået af  

 konsulentfirmaet  

 Rambøll Management.
Det vil dog først være muligt mere præcist at opgøre den  

 faktiske besparelse, når det viser sig, hvor mange virksomheder der reelt  

 ønsker at benytte sig af muligheden for at undlade revision.
 Det forventes, at de fleste virksomheder fortsat vil købe  

 regnskabs- og skattemæssig assistance hos deres revisor, bl.a. til opstilling  

 af et retvisende regnskab, som virksomhederne fortsat vil være forpligtet til  

 at indsende til Erhvervs- og Selskabsstyrelsen til offentliggørelse.
Det er vigtigt, at en reduktion af revisionspligten ikke fører  

 til øgede unddragelser af skatter og afgifter.
Det skal sikres, at der er  

 tilstrækkelige ressourcer hos skattemyndighederne til at håndtere det ekstra  

 arbejde, der er forbundet med en betryggende kontrol.
Der er derfor i det  

 fremsatte lovforslag afsat 45 ekstra årsværk til skattekontrollen.  

 Kontrolindsatsen over for de virksomheder, der vælger ikke at lade sig  

 revidere  

 som følge af en reduktion af revisionspligten for små virksomheder, vil indgå  

 i  

 den samlede prioritering af kontrol- og ressourceindsatsen i den fusionerede  

 skatte- og afgiftsforvaltning.
 Det skal bemærkes, at de fleste små virksomheder har små eller  

 ingen varelagre, og at deres regnskaber er overskuelige med få  

 regnskabsposter.  

 Så længe bogføringslovens bestemmelser og bestemmelserne i skatte- og  

 afgiftslovene efterleves, kan skattemyndighederne følge  

 regnskabsposteringerne  

 og dermed kontrollere skatteopgørelsen.
Med den foreslåede reduktion af revisionspligten i § 135, stk.  

 1, 2. pkt., gives de helt små virksomheder mulighed for at fravælge revision  

 af  

 deres årsrapporter  en revision, der hidtil har været lovpligtig.
Denne  

 valgmulighed, der tilsigter at give de danske virksomheder bedre og mere  

 fleksible  

 rammevilkår samt lette deres administrative byrder, er målrettet de små  

 regelrette virksomheder.
Det er derfor samtidig vigtigt at sikre, at der ikke  

 med denne valgmulighed gives nogle få virksomheder større mulighed for   

 eller  

 incitament til  økonomisk kriminalitet.  

 Det vurderes på den baggrund som nødvendigt, at en virksomheds mulighed  

 for at fravælge revision begrænses i de tilfælde, hvor der er berettiget  

 tvivl  

 om, hvorvidt virksomheden kan eller ønsker at efterleve/overholde  

 lovgivningen.
Det foreslås derfor i den nye bestemmelse i årsregnskabslovens §  

 135, stk. 6, at hvis en virksomhed eller dens eneejer som led i en straffesag  

 dømmes for  eller accepterer et bødeforelæg udenretligt (fra  

 anklagemyndigheden eller SKAT) for  overtrædelse af  

 selskabslovgivningen, regnskabslovgivningen  

 eller skatte- og afgiftslovgivningen, bortfalder virksomhedens mulighed for  

 at  

 anvende den foreslåede reduktion af revisionspligten i 1 regnskabsår.
Det  

 indebærer, at virksomhedens årsrapport for det efterfølgende regnskabsår skal  

 revideres.
Det foreslås endvidere, at Erhvervs- og Selskabsstyrelsen får  

 beføjelse til at udvide perioden for bortfaldet af muligheden for at fravælge  

 revisionspligt med op til 2 regnskabsår, hvis der er tale om en grovere  

 overtrædelse af lovgivningen.
I så fald vil en virksomheden i op til de 3  

 efterfølgende regnskabsår skulle have sine årsrapporter revideret.
Der vil  

 bl.a. være tale om grovere overtrædelser, hvis det drejer sig om forsætlige  

 overtrædelser af lovgivningen med henblik på at opnå egen vinding på  

 bekostning  

 af andre.
Til forskel fra uagtsomme overtrædelser af lovgivningen kan der  

 sættes  

 spørgsmålstegn ved virksomhedens ønske og vilje til at ville overholde  

 lovgivningen fremadrettet.
Det skal bemærkes, at bestemmelsen i stk. 6 ikke finder  

 anvendelse i de tilfælde, hvor en virksomheds eneejer som led i en straffesag  

 dømmes for  eller accepterer et bødeforelæg udenretligt (fra  

 anklagemyndigheden eller SKAT) for  overtrædelse af skattelovgivningen  

 i en  

 sag, der ikke vedrører virksomhedens forhold.
I sådanne tilfælde vil  

 virksomheden således fortsat kunne benytte sig af muligheden i § 135, stk. 1,  

 2. pkt., for at fravælge revision.
Regnskabslovgivningen skal forstås bredt og omfatter således  

 også bogføringsloven.
Dette skal ses i sammenhæng med, at overtrædelser af  

 bogføringslovgivningen ofte kan rejse tvivl om væsentlige dele af regnskabet  

 og  

 i øvrigt ofte dækker over skatte- og afgiftsunddragelser.
Det foreslås desuden i § 135, stk. 7, at Erhvervs- og  

 Selskabsstyrelsen får mulighed for administrativt at beslutte, at en  

 virksomhed  

 ikke kan benytte muligheden for at fravælge revision i 1 regnskabsår, hvis  

 Erhvervs- og Selskabsstyrelsen i forbindelse med sin stikprøvekontrol  

 konstaterer, at der i virksomhedens årsrapport er væsentlige mangler eller  

 fejl  

 i forhold til selskabslovgivningen eller regnskabslovgivningen.
Det  

 indebærer,  

 at virksomhedens årsrapport for det efterfølgende regnskabsår skal revideres.  

 Erhvervs- og Selskabsstyrelsen vil kunne træffe afgørelse herom flere år i  

 træk  

 over for samme virksomhed, hvis forholdene berettiger hertil.
Hvis der i  

 forhold til en konkret sag er iværksat en politimæssig efterforskning eller  

 påbegyndt en straffesag ved domstolene for samme overtrædelse, som Erhvervs-  

 og  

 Selskabsstyrelsen behandler, stilles sagsbehandlingen i styrelsen i bero.
 Væsentlige mangler eller fejl efter den foreslåede bestemmelse  

 vil omfatte overtrædelser af selskabs- eller regnskabslovgivningen, hvor der  

 ikke er grundlag for at rejse en egentlig straffesag mod virksomheden  

 og/eller  

 dens ejer.
Fastlæggelsen af fejlen eller mangelens omfang vil tage  

 udgangspunkt i virksomhedens forhold, herunder regnskabsbrugernes interesse i  

 at få den pågældende oplysning.
Som udgangspunkt skal der være tale om fejl,  

 der bevirker, at der ikke gives et retvisende billede af virksomheden.
 Herudover vil væsentlige overtrædelser af selskabslovgivningen  

 som f.eks. ulovlige aktionærlån af betydelig størrelse være omfattet af den  

 foreslåede bestemmelse.
Hvis der omvendt er tale om ubetydelige fejl og mangler i forhold  

 til regnskabs- eller selskabslovgivningen, og fejlene og manglerne samlet set  

 er uvæsentlige i forhold til det samlede økonomiske billede af virksomheden,  

 berettiger dette ikke til, at Erhvervs- og Selskabsstyrelsen træffer  

 afgørelse  

 i medfør af stk. 7.  

 Der kan f.eks. være  

 tale om, at virksomheden har glemt at give en formel noteoplysning.
Sådanne  

 ubetydelige fejl og mangler betyder, at en regnskabsbruger uanset fejlen  

 eller  

 mangelen vil kunne danne sig et fornuftigt billede af virksomheden.
Hvis der  

 således  

 f.eks. er tale om et forhold, der betyder, at virksomhedens samlede aktiver  

 eller egenkapital ændrer sig ubetydeligt, taler en tommelfingerregel for, at  

 der som udgangspunkt ikke er tale om en overtrædelse af  

 regnskabslovgivningen,  

 der kan begrunde, at virksomhedens mulighed for fravalg af revision bør  

 bortfalde.
De foreslåede bestemmelser i stk. 6 og 7 indebærer en suspension  

 af virksomhedens ret til at anvende § 135, stk. 1, 2. pkt., om fravalg af  

 revision.
Efter udløbet af den periode, hvor virksomhedernes mulighed for at  

 fravælge revisionspligt er bortfaldet, kan virksomhederne anvende muligheden  

 igen.
Det er som følge heraf ikke en betingelse for at anvende den foreslåede  

 reduktion af revisionspligten, at selskabets generalforsamling på ny træffer  

 beslutning herom.
Der er heller ikke tale om ændring af kravet om, at hvis  

 virksomheden ønsker at anvende den foreslåede reduktion af revisionspligten,  

 skal det fremgå af den godkendte årsrapport for det forudgående regnskabsår,  

 at  

 generalforsamlingen har truffet beslutning om, at årsrapporten for det  

 kommende  

 regnskabsår ikke skal revideres.
 Bestemmelsen i § 135, stk. 7, er inspireret af SKATs fairplay  

 I-initiativ fra juli 2005, hvor SKAT fik hjemmel til et revisorpålæg.  

 Erhvervs-  

 og Selskabsstyrelsen har ikke i dag en lignende hjemmel.
Ved fairplay I-initiativet (L 96, Folketinget 2004-05, 2.  

 samling) fik SKAT hjemmel til indgå aftale med en statsautoriseret eller en  

 registreret revisor om at udarbejde et regnskab for den  

 selvangivelsespligtige,  

 hvis bl.a. dennes skattemæssige årsregnskab i væsentligt omfang ikke opfylder  

 kravene i skattelovgivningen.
Anvendelsen af bestemmelsen i  

 skattelovgivningen  

 forudsætter, at der ved selvangivelsesfristens udløb alene er udarbejdet et  

 mangelfuldt eller utilstrækkeligt skatteregnskab og den  

 selvangivelsespligtige  

 ikke imødekommer SKATs opfordring om at tilvejebringe en selvangivelse og et  

 skattemæssigt regnskab, som opfylder kravene i skattelovgivningen.
Revisorpålægget gælder  

 for 1 år ad gangen, men SKAT har selvsagt virksomheden under særlig  

 observation, således at det sikres, at virksomheden for de kommende år  

 opfylder  

 kravene i skattelovgivningen.
Gør den ikke det, kan skattemyndighederne igen  

 gøre brug af revisorpålægget.
Revisorpålægget er et målrettet redskab på skatteområdet, som er  

 medvirkende til at sikre, at skattemyndighederne får det materiale, som de  

 har  

 brug for i deres kontrol med virksomhederne.
Der er derfor ikke grundlag for  

 at  

 lade bestemmelsen i stk. 7 gælde også for skattelovgivningen.
 Erhvervs- og Selskabsstyrelsens afgørelser efter den foreslåede  

 § 135, stk. 6, 3. pkt., og stk. 7, vil kunne indbringes for  

 Erhvervsankenævnet,  

 jf. bl.a. de almindelige regler herom i årsregnskabs- og  

 selskabslovgivningen.  

 Dette gælder også i de tilfælde, hvor Erhvervs- og Selskabsstyrelsen udvider  

 perioden for bortfaldet af muligheden for at fravælge revisionspligt med op  

 til  

 2 regnskabsår som følge af en grovere overtrædelse af skattelovgivningen.
Der vil årligt blive foretaget en opgørelse af, hvor mange  

 virksomheder der efter de foreslåede bestemmelser i § 135, stk. 6 og 7,  

 mister  

 muligheden for at fravælge revision.
De foreslåede bestemmelser vil endvidere  

 indgå i evalueringen af den foreslåede reduktion af revisionspligten, jf.  

 revi-sionsklausulen  

 i lovforslagets § 6.
 Der vil endvidere hvert år blive foretaget en optælling af, hvor  

 mange virksomheder der fravælger revision.
Til nr. 6 Årsregnskabslovens § 161 opregner Erhvervs- og  

 Selskabsstyrelsens reaktioner på lovovertrædelser, som Erhvervs- og  

 Selskabsstyrelsen konstaterer som led i gennemgangen af årsrapporter efter  

 årsregnskabslovens § 159. Bestemmelsen giver hjemmel til forskellige  

 reaktioner, som kan bringes i anvendelse over for virksomhederne afhængigt af  

 den konstaterede lovovertrædelses art og grovhed.
Ved bagatelagtige  

 overtrædelser kan påtale undlades.
De foreslåede bestemmelser i årsregnskabslovens § 135, stk. 6,  

 3. pkt., og stk. 7, giver Erhvervs- og Selskabsstyrelsen en yderligere  

 beføjelse.
Det foreslås på den baggrund, at årsregnskabslovens §  

 161, nr. 3, ændres således, at der i bestemmelsen  

 også henvises til disse bestemmelser.
Til nr. 8 Den foreslåede ændring  

 af  

 § 4, stk. 1,  

 indebærer, at lovens ikrafttrædelsestidspunkt udskydes til den 1.  

 april 2006. Derved får Folketinget mere tid til en grundig behandling af  

 dette  

 lovforslag og det samtidig fremsatte lovforslag nr.
L 51 om ændring af bl.a.  

 aktieselskabsloven og anpartsselskabsloven.
 Bestemmelserne i stk. 2  

 og 3 opretholdes uændrede, så de virksomheder, der måtte ønske det, kan  

 anvende  

 ændringerne vedrørende reduktion af revisionspligten for regnskabsår, der  

 begynder fra og med den 1. januar 2006, mens de øvrige ændringer i  

 årsregnskabsloven kan anvendes fra og med et regnskabsår, der er startet før  

 den 1. januar 2006.
Til nr. 9 Det foreslås, at § 4,  

 stk. 4, udgår som en konsekvens af, at lovens ikrafttrædelsestidspunkt  

 udskydes  

 til den 1. april 2006. Ændringen indebærer, at forslagets § 3 vedrørende  

 konsekvensændringer i lov om statsautoriserede og registrerede revisorer som  

 følge af reduktion af revisionspligten træder i kraft den 1. april 2006.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 50 Bilagsnr.
Titel 1 Høringssvar og høringsnotat, fra økonomi- og erhvervsministeren 2 Udkast til tidsplan for udvalgets behandling af  

 lovforslaget 3 Revideret udkast til tidsplan for udvalgets behandling af  

 lovforslaget.
4 Henvendelse af 21/11-05 fra Foreningen Danske Revisorer 5 Henvendelse af 23/11-05 fra Foreningen Danske Revisorer 6 Tidsplan for udvalgets behandling af lovforslaget 7 Ændringsforslag fra økonomi- og erhvervsministeren 8 1. udkast til betænkning 9 Henvendelse af 8/2-06 fra Dansk Byggeri 10 Ændringsforslag fra økonomi- og erhvervsministeren 11 Henvendelse af 15/2-06 fra Foreningen af  

 Statsautoriserede Revisorer 12 Revideret tidsplan for udvalgets behandling af  

 lovforslaget 13 Notat udarbejdet af Jens Christian Lund (S) 14 2. udkast til betænkning 15 Henvendelse af 28/2-06 fra Foreningen af Statsautoriserede  

 Revisorer og Foreningen Registrerede Revisorer 16 Ændringsforslag fra økonomi- og erhvervsministeren Oversigt over spørgsmål og svar vedrørende L 50 Spm.nr.
