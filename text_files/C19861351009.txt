 (til autoriserede ægpakkerier, autoriserede ægproduktvirksomheder,  

 virksomheder der er autoriseret til handel med æg en gros samt virksomheder  

 der er autoriseret til import af æg til konsum).
Ifølge meddelelse fra Veterinærdirektoratet har direktoratet med  

 henvisning til § 2 i landbrugsministeriets bekendtgørelse af 10. marts 1978  

 om indførsel af levende fjerkræ, fjerkrækød, æg og andre fjerkræprodukter  

 fastsat, at »Æg i skal » til konsum i Danmark, »Æg i skal« til tilvirkning af ægprodukter, og »Æg i skal » beregnet til reeksport indtil videre kan indføres fra EF-lande, de skandinaviske lande, USA og  

 Canada på betingelse af, at enhver sending ledsages af en af en embedsdyrlæge i afsenderlandet  

 underskrevet attest, hvoraf fremgår:
a. at der på ejendommen, hvor æggene er produceret, ikke er  

 konstateret Salmonellose, herunder S. pullorum og S. gallinarum infektioner  

 inden for de sidste 12 måneder forud for produktionstidspunktet, b. at der ikke er konstateret Newcastle Disease inden for en  

 afstand af 50 km fra den ejendom, hvor æggene er produceret, og den  

 virksomhed, hvor æggene er pakket, inden for de sidste 3 måneder forud for  

 eksporttidspunktet, c. at der ved eventuel vaccination mod Newcastle Disease i  

 flokkene, hvorfra æggene stammer, udelukkende har været anvendt, vaccine  

 Hitchner B1 eller La Sotatypen, d. at æggene udelukkende er produceret i afsenderlandet, e. at der ikke er veterinære forhold, der hindrer, at æggene er  

 frit omsættelige i afsenderlandet, at æggene fremsendes i ny, ren emballage.
 For så vidt angår »Æg i skal« til tilvirkning af  

 ægprodukter og  »Æg i skal« beregnet til  

 reeksport suppleres ovennævnte betingelser med følgende:
at æggeskaller og eventuelle rester af ægmasse fra æg anvendt i  

 ægproduktvirksomhed, levnedsmiddelproducerende virksomhed, eller fra æg  

 udslået i ægpakkeri, destrueres ved forbrænding eller ved tilførsel til  

 godkendt losseplads, at emballagen fra de indførte æg ikke genanvendes, men destrueres ved  

 forbrænding, ved tilførsel til godkendt losseplads, eller ved oparbejdning i  

 genbrugsvirksomhed.
 Opmærksomheden henledes på, at der fortsat kræves autorisation til  

 indførsel af æg i skal, og det vil være/er et autorisationsvilkår, at  

 ovennævnte betingelser overholdes.
 Cirkulæret af 13. august 1981 om samme emne tilbagekaldes hermed.
 e.b.
