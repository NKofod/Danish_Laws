Bilag 1 Bilag 2 Betænkning afgivet af Udvalget for Fødevarer, Landbrug og Fiskeri den 9. december 2009 Betænkning over Forslag til lov om Grønt Udviklings- og Demonstrationsprogram [af fødevareministeren (Eva Kjer Hansen)] 1. Udvalgsarbejdet Møder Høring Spørgsmål 2. Indstillinger og politiske bemærkninger Torsten Schack Pedersen V nfmd.
Tina Nedergaard V Henrik Høegh V Jens Kirk V Eyvind Vesselbo V René Christensen DF fmd.
Bent Bøgsted DF Jørn Dohrmann DF Knud Kristensen KF Bjarne Laustsen S Ole Vagn Christensen S Julie Skovsby S Benny Engelbrecht S Kristen Touborg SF Pia Olsen Dyhr SF Bente Dahl RV Per Clausen EL Liberal Alliance, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 38 Oversigt over spørgsmål og svar vedrørende L 38 Bilag 2 Udvalgets spørgsmål og fødevareministerens svar herpå Spørgsmål og svar er optrykt efter ønske fra S.
 Spørgsmål 1:
 Ministeren bedes oplyse, hvor mange penge der er afsat til økologiforskning de kommende år samt hvad der har været afsat siden 2001.
 Svar:
 I perioden 2001  2009 har der været afsat særskilte bevillinger til økologisk forskning, jf. nedenstående oversigt:
 Mio. kr.
 * Øremærkningen til FØJO II udgjorde 20 mio. kr. i 2000, og den samlede øremærkning til FØJO II var således på 200,0 mio. kr.
 **Bevillingerne til FØJO III for 2008 og 2009 blev fremrykket til 2007, således at der kunne meddeles tilsagn til den resterende programperiode.
Med oprettelsen af Grønt Udviklings- og Demonstrationsprogram (GUDP) bliver Fødevareministeriets indsats på forsknings- og innovationsområdet mere sammenhængende, fokuseret og tværgående i forhold til hovedudfordringerne for erhvervene, herunder udfordringerne for økologien.
Ifølge lovforslaget er det bestyrelsen for GUDP, der prioriterer indsatsen i forhold til de enkelte hovedudfordringer for erhvervene.
Dette sker i forbindelse med udarbejdelse af forslag til strategi og handlingsplan, som jeg skal godkende.
Jeg forventer, at bestyrelsen for GUDP i de kommende år vil prioritere økologisk forskning inden for den samlede ramme, der stilles til rådighed under programmet.
Denne ramme forventes i 2010 at udgøre 229,0 mio. kr. hidrørende fra den på FFL 2010 optagne nettobevilling på 189,0 mio. kr. samt de forventede yderligere 40,0 mio. kr. som følge af aftalen om fordeling af globaliseringsreserven til forskning og udvikling 2010  2012 af 5. november 2009 Herudover er der under Det Strategiske Forskningsråds bevilling under temaet »Bioressourcer, fødevarer og andre biologiske produkter« afsat 50 mio. kr. i 2010 og 2011 samt 70 mio. kr. i 2012. Det fremgår af aftalen om fordeling af globaliseringsreserven til forskning og udvikling 2010  2012 af 5. november 2009, at forskningen for eksempel kan bidrage med viden om bæredygtig udnyttelse af naturressourcerne i fødevareproduktionen, herunder økologisk produktion.
 Spørgsmål 2:
Forventer ministeren, at FØJO III bliver videreført, og i givet fald med hvilken finansiering? Svar:
 FØJO III er den populære betegnelse for Fødevareministeriets indsats til fremme og koordination af økologisk forskning i perioden 2005  2010. En indsats, der videreførte centrale elementer af FØJO II- indsatsen i perioden 2000  2004.
 Jeg forventer, at Fødevareministeriet også efter udløbet af FØJO III vil stå i spidsen for en betydningsfuld indsats til fremme og koordination af økologisk forskning, udvikling og demonstration.
 Finansieringen forventes tilvejebragt inden for Fødevareministeriets bevillingsmæssige rammer, herunder til Grønt Udviklings- og Demonstrationsprogram (GUDP).
 Herudover forventer jeg, at Det Strategiske Forskningsråd ligeledes bidrager til fremme af den økologiske forskning, jf. aftalen om fordeling af globaliseringsreserven til forskning og udvikling 2010  2012 af 5. november 2009.
 Spørgsmål 3:
Kan ministeren bekræfte, at Fonden for Økologisk Landbrug bliver beskåret med 24 pct. og oplyse hvad begrundelsen er for denne besparelse? Svar:
Fonden for økologisk landbrug, der blev oprettet i 2001, er en ud af de 3 fonde, der finansieres via midler fra pesticidafgiftsprovenuet.
Den nuværende model med finansiering med midler fra pesticidafgiften betyder, at tilskuddet til fondene varierer med provenuet for pesticidafgiften.
Med aftalen om Grøn Vækst blev det besluttet, at tilbageførslen af pesticidafgiftsprovenuet til fondene fra 2010 fastfryses til årligt 250 mio. kr. svarende til en behandlingshyppighed på 1,7.
 Med anvendelsen af fordelingsmodellen som fastlagt i 2001 ville Promilleafgiftsfonden for landbrug få et beløb på 232,8 mio. kr. og Promilleafgiftsfonden for frugtavlen og gartneribruget et beløb på 7,2 mio. kr., hvorimod der ikke ville være midler til Fonden for økologisk landbrug, der imidlertid inden for rammen på 250 mio. kr. sikres et beløb på 10 mio. kr., svarende til grundbeløbet for fonden.
 I forhold til 2009 reduceres tilskuddet til Promilleafgiftsfonden for landbrug med 57,2 mio. kr. svarende til 19,7 pct., Promilleafgiftsfonden for frugtavlen og gartneribruget med 1,0 mio. kr. svarende til 12,2 pct. og Fonden for økologisk landbrug med 3,1 mio. kr. svarende til 23,7 pct.
 Var de 250 mio. kr. fordelt mellem de 3 fonde i samme forhold som i 2009 ville Promilleafgiftsfonden for landbrug have fået 0,1 mio. kr. mere, Promilleafgiftsfonden for frugtavlen og gartneribruget have fået 0,6 mio. kr. mindre og Fonden for økologisk landbrug 0,5 mio. kr. mere.
 Med fastfrysningen af beløbet til fondene til 250 mio. kr. kan en større del af pesticidafgiftsprovenuet anvendes til finansiering af den samlede Grøn Vækst indsats, som bl.a. omfatter en styrket indsats på økologiområdet.
 Spørgsmål 4:
Ministeren bedes bekræfte, at der spares næsten 30 mio. kr. på forskningsmidlerne under Ministeriet for Fødevarer, Landbrug og Fiskeri i 2010 samt redegøre for, hvor disse besparelser skal findes? Svar:
Nettobevillingen for GUDP vil med vedtagelsen af FL 2010 udgøre 229,0 mio. kr. i 2010. I år 2009 udgjorde summen af nettobevillingerne under innovationsordningen og tilskud til fødevareforskning 201,1 mio. kr.
Finansieringen af GUDP er en del af den samlede aftale mellem regeringen (Venstre og Konservative) og Dansk Folkeparti om Grøn Vækst af 16. juni 2009 og en del af aftalen mellem regeringen (Venstre og Konservative), Socialdemokratiet, Dansk Folkeparti og Radikale Venstre om fordeling af globaliseringsreserven til forskning og udvikling 2010-2012 af 5. november 2009.
Der har således været en bred politisk behandling af den samlede bevilling til GUDP.
Ifølge lovforslaget skal jeg godkende bestyrelsens strategi og handlingsplan, inden GUDP bestyrelsen udmønter af bevillingen.
 Spørgsmål 5:
Hvorledes agter ministeren at realisere målet om, at det økologiske areal skal fordobles frem mod 2020, når der samlet set skæres ned på økologiforskningen? Svar:
 Hvorvidt målsætningen om en fordobling af det økologiske areal i 2020 indfries, er først og fremmest op til forbrugerne og dansk landbrug.
Grundlæggende skal forbrugernes efterspørgsel være det lokomotiv, der trækker væksten i den økologiske sektor.
Regeringens vigtigste rolle er at sikre gode rammer for en sådan markedsdrevet udvikling.
I Grøn Vækst er der afsat tilskudsmidler til, at arealet kan fordobles.
Endvidere er der afsat ekstra midler til afsætningsfremme, til omlægningstjek, til oprettelsen af erfa-grupper samt midler til økologisk biogas.
I alt er der afsat ca. 2,4 milliarder kr. til økologi i de næste 6 år.
Derudover er der fortsat behov for udvikling af økologien, og her spiller forskning og innovation en vigtig rolle.
Derfor er en videreudvikling af en markedsdrevet økologisk sektor omfattet af formålet med lov om Grønt Udviklings- og Demonstrationsprogram (GUDP), og økologiområdet er et vigtigt indsatsområde under GUDP.
 Det er hensigten med GUDP, at Fødevareministeriets indsats på forsknings- og innovationsområdet skal være mere sammenhængende, fokuseret og tværgående i forhold til hovedudfordringerne for erhvervet, herunder udfordringerne for økologien.
I forhold til at fastholde Danmarks gode position på økologiområdet spiller andre muligheder for finansiering af forskning og innovation på økologiområdet også en rolle.
Det gælder f.eks. bevillingerne under Det Strategiske Forskningsråd, herunder bevillingen til Bioressourcer, fødevarer og andre biologiske produkter, hvor økologisk produktion er nævnt, jf. aftalen om fordeling af globaliseringsreserven til forskning og udvikling 2010  2012.
