Nr LSF 251 Forslag til Lov om ændring af lov om skolepraktik i erhvervsuddannelserne  

 og af lov om ændring af lov om erhvervsuddannelser (Forlængelse af  

 skolepraktik og erhvervsskolers godkendelse af praktikvirksomheder) Fremsat af undervisningsministeren (Ole Vig Jensen) den 3. maj 1995 Vedtaget ved tredjebehandling den 1. juni 1995 Lov nr. 451 af 14/06/1995 § 1 I lov nr. 1092 af 23. december 1992 om skolepraktik i  

 erhvervsuddannelserne foretages følgende ændring:
 I § 15 ændres »30. juni 1995« til: »30. juni  

 1996«.
 § 2 I lov nr. 1091 af 23. december 1992 om ændring af lov om  

 erhvervsuddannelser. (For perioden 1. januar 1993 til 31. december 1995)  

 foretages følgende ændring:
 I § 2, stk. 1, ændres »31. december 1995« til: »31.  

 december 1996«.
§ 3 Loven træder i kraft den 1. juli 1995.
Oprindeligt fremsat forslag § 1 I lov nr. 1092 af 23. december 1992 om skolepraktik i  

 erhvervsuddannelserne foretages følgende ændring:
 1. I § 15 ændres »30. juni 1995« til: »30.  

 juni 1996«.
§ 2 I lov nr. 1091 af 23. december 1992 om ændring af lov om  

 erhvervsuddannelser foretages følgende ændring:
 1. I § 2, stk. 1, ændres »31. december 1995« til:  

 »31. december 1996«.
§ 3 Loven træder i kraft den 1. juli 1995.
Bemærkninger til lovforslaget Almindelige bemærkninger Praktikpladsforliget fra november 1992 udløber med udgangen af 1995.  

 Derefter er der ikke længere et tilbud om skolepraktik og  

 praktikpladstilskud.
Samtidig ophører erhvervsskolernes kompetence til at  

 godkende praktikvirksomheder for den enkelte elev.
For at sikre tilstrækkelige praktikmuligheder for elever i  

 erhvervsuddannelserne i 1996, foreslås det, at de nævnte ordninger forlænges.  

 Skolepraktikordningen og erhvervsskolernes kompetence til at godkende  

 praktikvirksomheder forlænges efter nærværende forslag uændret i et år.
Efter  

 det samtidigt fremsatte forslag til lov om ændring af lov om Arbejdsgivernes  

 Elevrefusion forlænges praktikpladstilskudsordningen uændret i 1 år, dog med  

 en tilskudssats på 12.000 kr. for elever, der begynder praktikuddannelse i  

 1996.
Undervisningsministeren iværksætter et udrednings- og analysearbejde med  

 henblik på at afdække årsagerne til de fortsatte balanceproblemer på  

 praktikpladsområdet.
Udredningsarbejdet skal munde ud i forslag om konkrete  

 initiativer, der kan virke forebyggende i forhold til disse problemer.  

 Arbejdet forventes udført i sommeren 1995, således at derbliver etableret et  

 grundlag for fornyede initiativer i efteråret 1995 om ordningernes fremtid  

 efter den 31. december 1996.
Økonomiske og administrative konsekvenser af lovforslaget Forlængelsen af erhvervsskolernes kompetence til at godkende  

 praktikvirksomheder for den enkelte elev medfører ingen økonomiske og  

 administrative konsekvenser.
 Om de økonomiske og administrative konsekvenser af forslaget i øvrigt  

 henvises til det samtidigt fremsatte forslag til lov om ændring af lov om  

 Arbejdsgivernes Elevrefusion.
Erhvervsøkonomiske konsekvenser Der er ingen erhvervsøkonomiske konsekvenser af forslaget.
Miljømæssige konsekvenser Der er ingen miljømæssige konsekvenser af forslaget.
EU-retlige konsekvenser Der er ingen EU-retlige konsekvenser af forslaget.
Bemærkninger til de enkelte bestemmelser Til § 1 Til nr. 1 Skolepraktikordningen forlænges uændret i 1 år og vil således omfatte  

 elever, der afslutter 2. skoleperiode senest 30. juni 1996. Der foretages  

 iøvrigt ingen ændringer i ordningen.
Til § 2 Til nr. 1 Erhvervsskolernes kompetence til at godkende en virksomhed som  

 praktikvirksomhed for den enkelte elev forlænges i 1 år.
Til § 3 Forlængelsen af skolepraktikordningen skal træde i kraft den 1. juli 1995,  

 da de elever, som eventuelt afslutter en erhvervsuddannelses 2. skoleperiode  

 i tidsrummet fra den 1. juli 1995 til den 31. december 1995 ellers ikke vil  

 kunne få tilbud om skolepraktik.
Det er dog fundet mest hensigtsmæssigt at  

 lade begge lovændringer træde i kraft samtidig.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 1092 af 23. december 1992 om skolepraktik i  

 erhvervsuddannelserne foretages følgende ændring:
 1. I § 15 ændres »30. juni 1995« til: »30.  

 juni 1996«.
 § 15. Skolernes pligt til at tilbyde elever skolepraktik efter  

 denne lov, jf. § 1, gælder sidste gang for elever, som afslutter en  

 erhvervsuddannelses 2. skoleperiode i tidsrummet fra den 1. januar til den  

 30. juni 1995.
 I lov nr. 1091 af 23. december 1992 om ændring af lov om  

 erhvervsuddannelser foretages følgende ændring:
 1. I § 2, stk. 1 ændres »31. december 1995« til:  

 »31. december 1996«.
 § 2. Loven træder i kraft den 1. januar 1993 og har gyldighed til  

 og med den 31. december 1995.
