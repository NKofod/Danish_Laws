 Bladkompagniet, der udbringer et stort antal dagblade, meddelte  

 kunderne, at blade der leveres senere end normalt ikke godtgøres.
En forbruger meddelte Bladkompagniet og det pågældende dagblad, at han  

 ikke ville betale for aviser, der blev leveret for sent, og rejste samtidig  

 spørgsmål om, hvorvidt Bladkompagniets vilkår var i strid med god  

 markedsførinssskik.
Bladkompagniet oplyste til Forbrugerombudsmanden, at  

 administative vanskeligheder umuliggør individuel kreditering af abonnenter,  

 hvis avis er forsinket, og tilføjede at distributionsformern bevirker, at en  

 forsinkelse ikke behøver at være forårsaget af vedkommende bladhus selv.
På  

 baggrund af de indhentede oplysninger udtalte Forbrugerombudsmanden, at det  

 nævnte vilkår efter hans opfattelse ikke kunne antages at være i strid med  

 god markedsføringsskik.
4. Pligt til at betale for et avisabonnement trods forsinket  

 levering På abonnementskvitteringerne, der anvendes af Bladkompagniet, som  

 udbringer et stort antal dagblade i Københavnsområdet, er trykt følgende  

 vilkår:
»Blade, der på grund af vejrforhold eller andre forhold leveres  

 senere end normalt, godtgøres ikke.« En abonnent, der nogle gange havde fået sin avis leveret efter kl. 9 om  

 morgenen, havde meddelt Bladkompagniet og det pågældende dagblad, at han ikke  

 ville betale for aviser, som han fik så sent, og samtidig rejste han  

 spørgsmål om, hvorvidt det var i strid med markedsføringslovens § 1 om god  

 markedsføringsskik, at Bladkompagniet havde betinget sig, at abonnenterne  

 skulle betale, selv om leveringen var forsinket.
Bladkompagniet har i forbindelse med behandling af klagen oplyst, at der  

 uddeles ca. 208.900 københavnske morgenaviser dagligt, og at distributionen  

 foretages fra 180 udleveringssteder af ca. 1500 omdelere.
Ifølge den  

 tilrettelagte forretningsgang skal morgenaviserne være udbragt senest kl.  

 6.30, men ikke mindst i de sidste ca. 1 1/2 år er der hyppigt sket for sen  

 levering fra dagbladene til Bladkompagniet, og da der foretages en samlet  

 distribution af bladene, indvirker en forsinkelse af et enkelt dagblad  

 tidsmæssigt også på leveringen af de øvrige aviser.
Forsinkelserne i  

 omdelingen kan også opstå på grund af forhold hos kompagniet efter avisernes  

 levering fra bladhusene, idet kompagniet for tiden mangler ca. 150 omdelere,  

 foruden at udeblivelsesprocenten hos omdelerne er stor.
 Ved forsinkelse fra bladhusene udover 60 minutter foretages omdelingen af  

 de aviser, der er ankommet til udleveringsstederne, og den forsinkede avis  

 distribueres særskilt for en meromkostning, der kan andrage mellem 80.000 og  

 100.000 kr. om dagen, når der er tale om særomdeling på ca. 500 distrikter.
 Af en statistik over levering af københavnske morgenaviser i abonnement  

 den 24. oktober 1978 fremgik det, at 201.556 eksemplarer var leveret inden  

 kl. 6.30, og inden kl. 9 var der leveret 208.267, svarende til 99,70% af det  

 samlede antal udbragte aviser.
 I gennemsnit leveres morgenaviserne således på forbrugernes bopæl ca. 4  

 timer efter, at de er færdigproduceret, og ca. 7 timer efter, at redaktionen  

 er afsluttet, og at dette kan ske skyldes et moderne produktionsapparat og et  

 højt udviklet distributionssystem. der imidlertid begge er følsomme, idet  

 mange led i processen kan bevirke forsinkelser, således at den planlagte  

 seneste normale udbringningstid kl. 6.30 overskrides.
Det ville ikke være muligt at praktisere et system, der gik ud på, at  

 nogle enkelte abonnenter ikke skulle have avisen leveret, hvis udbringningen  

 var forsinket, og det ville næppe heller være i overensstemmelse med  

 flertallets ønske, at leveringen slet ikke fandt sted, hvis dem var  

 væsentligt forsinket, idet man må gå ud fra, at de fleste hellere vil have  

 deres avis leveret for sent engang imellem end slet ikke at få den de  

 pågældende dage.
Kompagniet er således nødsaget til at foretage en generel  

 distribution af forsinkede morgenaviser.
Man ville heller ikke kunne  

 praktisere en ordning, hvorefter abonnenterne individuelt kunne kræve  

 kreditering, såfremt de måtte være gået hjemmefra, førend avisen er bragt ud,  

 idet dette ville kunne bevirke, at alle anmodede om kreditering, selv om de  

 konkret ikke havde væsentlig interesse i udbringning af avisen på et  

 tidligere tidspunkt.
Endelig må det fremhæves, at forsinkelse af en morgenavis ikke behøver at  

 være forårsaget af vedkommende bladhus selv, men grunden kan være forsinkelse  

 i et andet bladhus, og såfremt der skulle ske kreditering ved for sen  

 levering af en avis, hvorledes skulle krediteringen i så fald debiteres, hvis  

 forsinkelsen skyldtes et andet bladhus' forsinkelser? Sammenfattende er der således administrative vanskeligheder, der bevirker,  

 at det er ugørligt at kreditere abonnenten, fordi avisen måtte være  

 forsinket, og dette er baggrunden for, at Bladkompagniet og bladhusene har  

 set sig nødsaget til at fastsætte som standardbetingelse for  

 abonnementstegning, at der ikke sker godtgørelse for forsinkede leveringer.
 Under henvisning til de tilvejebragte oplysninger udtalte  

 forbrugerombudsmanden, at det nævnte forbehold efter hans opfattelse ikke  

 kunne antages at være i strid med markedsføringslovens § 1 om god  

 markedsføringsskik.
