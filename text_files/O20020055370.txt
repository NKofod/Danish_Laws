Resumé En varetægtsarrestant forsøgte at begå selvmord i Vestre Fængsel.  

 I de efterfølgende timer blev varetægtsarrestanten bragt til tre forskellige  

 hospitaler.
Det skyldtes dels at hospitalerne ikke fulgte de interne  

 visitationsretningslinjer, dels fejlslutninger om hvilket optageområde  

 varetægtsarrestanten hørte til.
I et ubemærket øjeblik på det sidste af de  

 tre  

 hospitalers psykiatriske modtagelse forvoldte varetægtsarrestanten sådanne  

 skader på sig selv at han seks dage senere afgik ved døden.
Ombudsmanden udtalte at det var meget beklageligt at  

 varetægtsarrestanten - efter at han havde forsøgt at begå selvmord - i strid  

 med retningslinjerne blev flyttet rundt mellem de tre hospitaler, og at han  

 endnu ikke, da han påførte sig selv yderligere skader, var blevet indlagt og  

 fysisk placeret på en sengeafdeling.
Ombudsmanden tog til efterretning at  

 direktionen havde oplyst at den ville indskærpe visitationsreglerne.  

 Ombudsmanden gik endvidere ud fra at sagen havde givet direktionen anledning  

 til at overveje om de gældende regler var tilstrækkeligt tydelige.
Ombudsmanden udtalte som sin opfattelse at det kan  

 være nødvendigt at videregive oplysninger om en patient, ikke blot skriftligt  

 (i form af medfølgende journal mv.), men også mundtligt, i forbindelse med  

 overførsel fra et hospital til et andet.
Ombudsmanden sigtede herved til  

 oplysninger som det modtagende personale skal bruge for straks at kunne  

 vurdere  

 om der skal træffes særlige foranstaltninger i forhold til den pågældende  

 patient.
I den konkrete sag drejede det sig om oplysninger om at  

 varetægtsarrestanten var selvmordstruet. (J.nr. 2002-0261-626).
Mundtlig videregivelse af oplysninger mellem to hospitaler  

 med henblik på eventuelt at iværksætte særlige foranstaltninger A der var  

 indsat i Vestre Fængsel, forsøgte den 9. november 2001 om morgenen at begå  

 selvmord ved at indtage et større antal piller.
Efter at have gennemgået de  

 sagsakter som Direktoratet for Kriminalforsorgen i den anledning (og efter  

 generel aftale) havde sendt mig den 18. januar 2002, afsluttede jeg den 28.  

 januar 2002 min undersøgelse af Direktoratet for Kriminalforsorgens  

 sagsbehandling og afgørelse (direktoratets afgørelse af 17. januar 2002) i  

 anledning af Vestre Fængsels indberetning til direktoratet om denne hændelse.
 Samtidig hermed indledte jeg  

 af egen drift en særskilt undersøgelse af sagsforløbet den 9. november 2001  

  

 efter  

  

 selvmordsforsøget - herunder og  

 især en undersøgelse af hvorvidt oplysninger om at A blev opfattet som  

 selvmordstruet, blev videregivet (mundtligt) til det personale som efter  

 selvmordsforsøget skulle tage vare på A.
 Om sagsforløbet den 9. november 2001 efter det  

 ovennævnte selvmordsforsøg fremgik følgende af Hovedstadens  

 Sygehusfællesskab,  

 Bispebjerg Hospitals redegørelse til Embedslægeinstitutionen for Københavns  

 og  

 Frederiksberg Kommuner (redegørelsen er dateret den 13. november 2001, men er  

 efter sit indhold afgivet den 15. november 2002 eller senere):
 Ovennævnte patient modtages  

 på den psykiatriske skadestue E3 den 09 11 2001 mhp indlæggelse med status af  

 surrogatvaretægtsfængsling.
 Patienten har foretaget  

 drabsforsøg på sin hustru med en økse.
 I Vestre fængsel forsøger  

 patienten at suicidere med en overdosis Valaxone (50 stk.).
 Køres til skadestuen på  

 Hvidovre hospital, hvor der ikke er behov for egentlig  

 forgiftningsbehandling,  

 derimod skønnes patienten fortsat suicidalfarlig.
 Patienten flyttes efter  

 aftale med bagvagt på psykiatrisk afdeling Rigshospitalet til deres  

 modtagelse,  

 idet man er af den opfattelse, at patienten tilhører Rigshospitalets  

 optagelsesområde.
I den psykiatriske modtagelse  

 på Rigshospitalet vurderes patienten lidt depressiv, men fortsat svært  

 selvbebrejdende og man kan ikke udelukke fortsat suicidalfare.
På et  

 tidspunkt  

 erfarer man på Rigshospitalet, at patienten ikke er bosiddende i  

 Rigshospitalets optageområde, men derimod i Bispebjerg hospitals  

 optageområde,  

 hvorfor patienten overflyttes til psykiatrisk afdeling, Bispebjerg hospital.
Patienten ankommer til den  

 psykiatriske modtagelse E3, Bispebjerg hospital, hvor patienten beskrives som  

 vågen, men med dårlig kontakt, er opfyldt af jalousiforestillinger og virker  

 forpint af disse.
Fastholder dødsønske, men benægter intentioner om at berøve  

 sig livet under indlæggelse.
 Patienten er under  

 transporten fra Rigshospitalet til Bispebjerg ikke ledsaget af  

 fængselspersonale eller politi, men derimod personale fra Rigshospitalets  

 psykiatriske modtagelse.
Det besluttes at patienten  

 indlægges frivilligt, men som surrogatvaretægtsfængslet på lukket afdeling.  

 Patienten ligger i ventetiden i den psykiatriske modtagelse på  

 undersøgelsesstue med åben dør, og tilses hyppigt både af indlæggende læge og  

 plejepersonale i modtagelsen.
Kl. 18,10 finder man patienten med en  

 sugeslange  

 viklet om halsen.
Patienten har viklet sugeslangen fast om et rør og slået en  

 knude om halsen.
Der er respirationsstop, desuden findes patienten pulsløs,  

 men  

 der er angiveligt hjerteaktivitet på EKG.
Der startes umiddelbart eksterne  

 hjertemassage og ventilering på maske.
Anæstesiholdet ankommet 18,15,  

 hvorefter  

 patienten intuberes og overflyttes til intensivafdeling R, Bispebjerg  

 hospital  

 mhp respiratorbehandling.
Den 15 11 om morgenen afgår  

 patienten ved døden på neuromedicinsk afdeling, Bispebjerg hospital. Jeg modtog som allerede nævnt  

 den 18. januar 2002 underretning om begge hændelser fra Direktoratet for  

 Kriminalforsorgen og skrev den 28. januar 2002 (bl.a.) følgende til  

 direktoratet:
II. (A)s selvmord den 9. november 2001 Det fremgår af de udlånte  

 akter at (A) efter selvmordsforsøget den 9. november 2001 fik en modgift  

 injiceret, og at han herefter blev kørt til Hvidovre Hospital, videre til  

 (måske) Nordvang, til Rigshospitalet og endelig til Bispebjerg Hospital.
Det  

 fremgår endvidere at (A) efter ankomsten til Bispebjerg Hospital var uden  

 opsyn  

 i en periode på ca. 10 minutter, og at han derved fik mulighed for at hænge  

 sig  

 på hospitalets undersøgelsesstue 1 hvor han blev fundet livløs kl. 18.10. Den  

 15. november 2001 afgik (A) ved døden uden at være kommet til bevidsthed.  

 Dødsårsagen var følgerne af stranguleringen den 9. november 2001.
Det fremgår af Københavns  

 Politi, Station 3s anmeldelsesrapport af 15. november 2001 at politiet  

 var  

 blevet underrettet om selvmordsforsøget den 9. november 2001 og - sådan må  

 jeg  

 forstå det - om overførslen af (A) til Hvidovre Hospital. (Det fremgår dog  

 ikke  

 hvilket politi/hvilken station der modtog underretningen). Af en  

 politirapport  

 af 22. november 2001 (bilag 17) fremgår det at ordenspolitiet hos Københavns  

 Politi, Station City, har været underrettet om selvmordsforsøget og den  

 efterfølgende transport af (A) med henblik på hospitalsindlæggelse.
Det  

 fremgår  

 endvidere af denne politirapport at anmeldelsen kom via HS (Hovedstadens  

 Sygehusfællesskab), og at vagthavende hos Københavns Politi, Station City,  

 besvarede  

 henvendelsen med en henvisning til at det var Vestre Fængsels opgave at  

 underrette det sagsbehandlende kriminalpoliti.
Det fremgår ligeledes af bilag  

 17 at den samme vagthavende dagen efter udfærdigelsen af politirapporten -  

 den  

 23. november 2001 - på eget initiativ har oplyst Station 3 om at han nu  

 huskede  

 at han underrettede KVC om sagen.
Endelig fremgår det af en  

 afhøringsrapport  

 af 20. november 2001 (bilag 15 - afhøring af overlæge (B), Bispebjerg  

 Hospital)  

 at (A) ikke var ledsaget af fængselsfunktionærer eller polititjenestemænd da  

 han ankom til Bispebjerg Hospitals skadestue.
Det fremgår endvidere af en  

 udtalelse af 10. januar 2002 fra Københavns Politi til Direktoratet for  

 Kriminalforsorgen (som svar på direktoratets høringsskrivelse af 18. december  

 2001) at (A) var varetægtsarrestant hos Glostrup Politi.
Københavns Politi  

 har  

 i udtalelsen henledt direktoratets opmærksomhed på sagens bilag 15 og  

 16  

 vedrørende manglende overvågning af pågældende under transport fra Vestre  

 Fængsel og forskellige hospitaler .
Som sagen nu foreligger  

 oplyst, forstår jeg at (A) blev opfattet som selvmordstruet, men ikke  

 undvigelsestruet i tidsrummet mellem selvmordsforsøget den 9. november 2001  

 og  

 selvmordet senere samme dag.
Sagen rejser spørgsmål om hvorvidt - og i givet  

 fald på hvilken måde - denne oplysning er videregivet til det personale som  

 efter selvmordsforsøget har skullet tage vare på (A). Til brug for mine  

 overvejelser om hvorvidt der er grundlag for at jeg af egen drift efter  

 ombudsmandslovens § 17, stk. 1, tager også denne del af sagen op til  

 undersøgelse, beder jeg Direktoratet for Kriminalforsorgen om oplysninger om  

 det nærmere hændelsesforløb i tidsrummet fra (A) den 9. november 2001 om  

 formiddagen forlod Vestre Fængsel med ambulance, og til han kl. ca. 18.10  

 samme  

 dag blev fundet livløs på Bispebjerg Hospital - herunder oplysninger om  

 hvorvidt fængselsfunktionærer eller polititjenestemænd har ledsaget (A). Jeg  

 beder endvidere direktoratet om at oplyse hvad Københavns Fængsler har gjort  

 for at sikre at oplysningerne om at der var en risiko for at (A) ville  

 forsøge  

 at begå selvmord hvis han ikke blev holdt under konstant opsyn, fulgte ham.  

 Jeg  

 beder om at Direktoratet for Kriminalforsorgen sender oplysningerne og de  

 vedlagte sagsakter tilbage til mig gennem Politidirektøren for København -  

 hvis  

 svar på de samme spørgsmål jeg tillige udbeder mig. Jeg modtog herefter  

 oplysninger om hændelsesforløbet den 9. november 2001 fra Vestre Fængsel og  

 Politidirektøren i København (i breve af henholdsvis 26. februar og 21. marts  

 2002). Det fremgik heraf at A på intet tidspunkt havde været ledsaget af  

 polititjenestemænd.
Det fremgik endvidere at to fængselsfunktionærer havde  

 ledsaget A frem til tidspunktet for indlæggelse af denne på Rigshospitalets  

 psykiatriske afdeling, og at de to fængselsfunktionærer returnerede til  

 Vestre  

 Fængsel i forbindelse med indlæggelsen.
 På baggrund af disse oplysninger skrev jeg den  

 10. april 2002 til Rigshospitalet idet jeg udbad mig oplysninger om  

 hændelsesforløbet den 9. november 2001 fra Rigshospitalet (herefter RH),  

 Bispebjerg Hospital (BBH) og Direktionen for Hovedstadens Sygehusfællesskab  

 (H:S Direktionen). Jeg bad RH sende mig materialet gennem BBH og H:S  

 Direktionen hvis oplysninger og bemærkninger jeg tillige anmodede om.  

 Oplysningerne  

 udbad jeg mig til brug for mine overvejelser om hvorvidt der var grundlag for  

 at jeg af egen drift efter ombudsmandslovens § 17, stk. 1, tog sagen om  

 As  

 selvbeskadigelse (og efterfølgende død) op til undersøgelse.
 Efter at jeg havde gennemgået  

 det materiale som H:S Direktionen herefter sendte mig, afgav jeg den 23.  

 december 2002 en udtalelse om sagen, jf. ombudsmandslovens § 17, stk. 1, i  

 form  

 af en redegørelse.
Ombudsmandens redegørelse Den hændelse den 9. november 2001 - som gav anledning til at jeg  

 iværksatte denne yderligere undersøgelse - fandt sted kl. ca. 18.10 på BBH,  

 afdeling E 3 (psykiatrisk modtagelse) hvortil (A) var overført den samme dag  

 kl. ca. 16.15. Det fremgår af sagen at den vagthavende læge i afdelingen  

 havde en samtale med (A) umiddelbart efter overførslen af ham fra RH.
Det  

 fremgår endvidere at lægen på baggrund af samtalen vurderede at (A) skulle  

 indlægges på lukket afsnit, E 15, at (A) ikke havde behov for en fast vagt,  

 og at han - må jeg forstå - ikke forventedes at ville gentage sit  

 selvmordsforsøg fra tidligere på dagen under sit ophold på afdeling E 3. Det  

 fremgår desuden at (A) forud for hændelsen den 9. november 2001 blev tilset  

 af sundhedspersonalet med jævne mellemrum - og således også kl. ca. 18.00 -  

 og at døren indtil den undersøgelsesstue hvor (A) lå, hele tiden blev holdt  

 åben.
Jeg forstår at graden af overvågning af (A) kan henføres til den  

 vagthavende læges vurdering efter samtalen med ham.
 (A) påførte imidlertid den 9. november 2001, kl. 18.10, i et ubemærket  

 øjeblik sig selv skader (ved strangulering) i et sådant omfang at han den 15.  

 november 2001 afgik ved døden.
Det kan efter min opfattelse være nødvendigt at der i forbindelse med  

 overførsel af en patient fra et hospital til et andet hospital videregives  

 oplysninger om den pågældende, ikke blot skriftligt (i form af en medfølgende  

 journal mv.), men også mundtligt.
Jeg sigter herved til oplysninger som det  

 modtagende personale skal bruge for straks at kunne vurdere om der skal  

 træffes særlige foranstaltninger i forhold til den pågældende patient.
En  

 oplysning om at patienten er selvmordstruet, vil efter min opfattelse typisk  

 være en sådan oplysning.
Jeg har koncentreret min undersøgelse til spørgsmålet om hvorvidt og i givet  

 fald på hvilken måde oplysningen om at (A) blev opfattet som selvmordstruet,  

 er videregivet til det personale som efter selvmordsforsøget den 9. november  

 2001 om morgenen har skullet tage vare på (A) (pkt.
II nedenfor). Jeg har  

 endvidere fremsat nogle bemærkninger om enkelte andre spørgsmål - herunder om  

 de overordnede visitationsregler for Hovedstadens Sygehusfællesskab (pkt.
I).
I.
Behandlingen den 9. november 2001 af (A)  

 i relation til visitationsreglerne for Hovedstadens Sygehusfællesskab H:S  

 Direktionen har i udtalelse af 22. juli 2002 anført følgende om dette  

 spørgsmål:
Om information om (A)s  

 helbredstilstand i.f.m. overflytningerne mellem de 3 psykiatriske afdelinger  

 i  

 H:S kan konstateres, at det af skadesedlen fra Hvidovre Hospitals  

 psykiatriske  

 skadestue fremgår, at (A) fortsat truede med at tage sit eget liv og det  

 skønnedes, at (A) var suicidalfarlig.
Konklusionen er, at (A) bør indlægges  

 til  

 observation og nærmere vurdering.
 I Rigshospitalets  

 psykiatriske afdeling var det i følge journaloplysningerne vurderingen, at  

 suicidalfare ikke kunne udelukkes udenfor lukket regi, men da (A) ikke havde  

 bopæl i Rigshospitalets lokale optageområde arrangeres overflytning til  

 Bispebjerg Hospital med henblik på indlæggelse i Bispebjerg Hospitals  

 psykiatriske afdeling.
 Ved (A)s ankomst til Bispebjerg  

 Hospitals psykiatriske modtagelsesafsnit E3 afgiver det medfølgende personale  

 fra Rigshospitalet en mundtlig orientering om, at (A) var surrogatfængslet,  

 og  

 at han var opfattet som suicidal og derfor hurtigst muligt burde flyttes til  

 en  

 lukket afdeling.
H:S Direktionen må således  

 konstatere, at informationen om, at (A) var selvmordstruet blev videregivet  

 ved  

 overflytningerne mellem de 3 psykiatriske afdelinger i H:S i form af  

 skadeseddel fra Hvidovre Hospitals psykiatriske skadeseddel og i kopien af  

 journalen fra Rigshospitalets psykiatriske afdeling.
Ligesom der i følge  

 personalet fra Rigshospitalets psykiatriske afdeling blev givet en mundtlig  

 orientering om at (A) var selvmordstruet.
For så vidt angår selve  

 visitationsforløbet for (A) skal H:S Direktionen bemærke, at H:S har fastsat  

 overordnede retningslinier for visitation, herunder retningslinier for  

 God  

 klinisk praksis i forbindelse med henvisning til og overflytning mellem  

 hospitalerne i H:S.
Det fremgår bl.a. heraf, at en patient, der er indbragt  

 til  

 et hospital med ambulance, og som har behov for indlæggelse, skal indlægges  

 på  

 det pågældende hospital, hvis hospitalet råder over den relevante funktion.
 Der er derudover en  

 samarbejdsaftale imellem de psykiatriske afdelinger i H:S, hvorefter  

 varetægtsfængslede  

 personer, der har opholdt sig mindre end 3 måneder i Vestre Fængsel skal  

 visiteres efter bopæl.
Denne aftale sigter til den  

 situation, hvor Vestre Fængsel forlods retter henvendelse til Hvidovre  

 Hospitals psykiatriske afdeling om en person, der har behov for indlæggelse.  

 Hvidovre Hospitals psykiatriske afdeling oplyser herefter, hvilket hospital  

 personen skal indlægges på i henhold til pågældendes bopæl.
Personen  

 indlægges  

 således direkte fra Vestre Fængsel på det pågældende lokale hospital.
I de tilfælde, hvor en person  

 indbringes akut med ambulance fra Vestre Fængsel til Hvidovre Hospital, bør  

 personen derimod indlægges på Hvidovre Hospital.
Eventuel overflytning må  

 afvente indtil patientens tilstand er stabiliseret og patienten er flytbar.  

 Aftalen mellem de psykiatriske afdelinger om visitation direkte til det  

 lokale  

 hospital omfatter efter H:S Direktionens opfattelse således ikke (A)s  

 tilfælde, idet (A) var blevet indbragt til Hvidovre Hospitals somatiske  

 skadestue og efterfølgende overflyttet til hospitalets psykiatriske  

 skadestue.
 I henhold til H:S overordnede  

 visitationsretningslinier skulle (A) således have været indlagt i Hvidovre  

 Hospitals psykiatriske afdeling.
 Tilsvarende burde (A) efter  

 principperne i de overordnede visitationsretningslinier have været forblevet  

 indlagt på Rigshospitalet uanset, at (A)s overflytning til  

 Rigshospitalets  

 psykiatriske afdeling skyldtes en fejl fra Hvidovre Hospitals psykiatriske  

 skadestue.
H:S Direktionen må således  

 konstatere, at visitationsforløbet for (A) ikke har været i overensstemmelse  

 med H:S overordnede retningslinier for henvisning og overflytning mellem  

 hospitalerne.
Ligesom (A)s tilfælde var udenfor samarbejdsaftalen  

 mellem de  

 psykiatriske afdelinger i H:S.
Foranlediget af den konkrete sag  

 vil H:S Direktionen derfor overfor de psykiatriske afdelinger i H:S  

 indskærpe,  

 at retningslinierne for God klinisk praksis i forbindelse med  

 henvisning og  

 overflytning mellem hospitalerne i H:S også gælder for personer, der har  

 opholdt sig under 3 måneder i Vestre Fængsel, og som indlægges akut på en  

 psykiatrisk afdeling i H:S. Af de Overordnede  

 visitationsretningslinier (nr.
A.3.1.2.) for Hovedstadens  

 Sygehusfællesskab  

 (oktober 2000) fremgår bl.a. følgende:
Retningslinier ·  

  

 	  

 Ansvaret for patienten er placeret på den  

 afdeling, hvor patienten aktuelt befinder sig.
 ·  

  

 	  

 Diskussion om overflytning og patientens  

 placering må ikke finde sted i patientens eller pårørendes nærvær.
 ·  

  

 	  

 Patienter, der er taget i behandling på et  

 hospital for en sygdom, skal færdigbehandles på det samme hospital, indtil  

 udskrivning kan finde sted for den aktuelle lidelse.
·  

  

 	  

 Patienter, som modtages i et hospitals  

 skadestue som selvhenvendere, eller som er indbragt med ambulance, og som har  

 behov for indlæggelse, skal indlægges på det pågældende hospital, hvis  

 hospitalet råder over den relevante funktion.
Hvis patienten kan hjemsendes,  

 skal patienten færdigbehandles på den pågældende skadestue.
·  

  

 	  

 Hvis der i særlige tilfælde opstår tvivl om  

 rimeligheden af overflytning af en patient, skal patienten uden videre  

 diskussion forblive på den afdeling, som ønsker patienten overflyttet, og  

 problemet skal snarest muligt forelægges for en af de to lægelige direktører  

 på  

 de pågældende hospitaler, som herefter træffer beslutning. Jeg har med sagens akter  

 modtaget yderligere dokumenter om visitation af retspsykiatriske patienter  

 inden for Hovedstadens Sygehusfællesskab.
Jeg henviser til bilagene til et  

 brev  

 af 15. juli 2002 fra overlæge (C), Sct.
Hans Hospital, stilet til H:S  

 Direktionen.
Det er efter min opfattelse  

 meget beklageligt at (A) den 9. november 2001, efter at han om morgenen havde  

 forsøgt at begå selvmord, i løbet af dagen i strid med retningslinjerne blev  

 flyttet mellem tre hospitaler i HS, og at han endnu ikke kl. 18.10 - da han  

 påførte  

 sig yderligere skader - var blevet indlagt og fysisk placeret på en  

 sengeafdeling.
Jeg kan naturligvis ikke udtale mig om hvorvidt disse forhold  

 har været medvirkende til at (A) den 9. november 2001 påførte sig de  

 yderligere  

 skader der førte til at han den 15. november 2001 afgik ved døden.
 Jeg har samtidig hermed gjort  

 Hvidovre Hospital, Rigshospitalet og Bispebjerg Hospital bekendt med min  

 opfattelse.
Jeg tager til efterretning at  

 H:S Direktionen har oplyst at ville indskærpe de overordnede  

 visitationsregler  

 over for de psykiatriske afdelinger i Hovedstadens Sygehusfællesskab, og jeg  

 går ud fra at dette allerede er sket.
Jeg går endvidere ud fra at sagen har  

 givet H:S Direktionen anledning til at overveje om de gældende regler er  

 tilstrækkeligt tydelige således at en tilsvarende hændelse så vidt muligt kan  

 undgås i fremtiden.
II.
Videregivelse af oplysninger om at (A)  

 var selvmordstruet A.
Videregivelse af oplysninger fra  

 Københavns Fængsler (og politiets rolle i sagen) Det fremgår  

 som allerede nævnt af oplysningerne fra Københavns Fængsler og  

 Politidirektøren  

 i København at (A) på intet tidspunkt under transporterne har været ledsaget  

 af  

 polititjenestemænd ((A) blev ledsaget af to fængselsfunktionærer indtil han  

 ca.  

 kl. 13.30 blev indlagt på RH).
 På den baggrund foretager jeg  

 mig ikke mere i forhold til Politidirektøren i København.
 Københavns Fængsler har i  

 udtalelsen af 26. februar 2002 bl.a. oplyst følgende:
Som det fremgår [af  

 døgnrapporten fra den 9. november 2001 fra Københavns Fængsler, Modtagelsen;  

 min bemærkning] blev (A) ledsaget i ambulancen af én fængselsfunktionær, mens  

 en anden fængselsfunktionær fulgte efter i bil. (A) blev først kørt fra  

 Skadestuen på Hvidovre Hospital til Brøndbylund og derfra videre til  

 Rigshospitalet, psykiatrisk afdeling.
Begge fængselsfunktionærer ledsagede  

 ham  

 frem til Rigshospitalet, hvor han blev indlagt og overgivet i hospitalets  

 varetægt, hvorefter fængselsfunktionærerne returnerede i Vestre Fængsel.
 Rigshospitalet besluttede  

 herefter, uden at orientere Københavns Fængsler, at overføre indsatte til  

 Bispebjerg Hospital, psykiatrisk afdeling.
Københavns Fængsler blev  

 tilkaldt af Bispebjerg Hospital den 9. november kl. ca. 18.30, idet (A)  

 skulle  

 overføres til en anden afdeling på hospitalet.
Der blev sendt to  

 fængselsfunktionærer  

 af sted fra modtagelsen, men før de nåede frem, havde indsatte hængt sig.
Når en indsat køres på  

 skadestuen i forbindelse med et selvmordsforsøg, er proceduren at de  

 fængselsfunktionærer, der ledsager den indsatte, orienterer skadestuen om  

 omstændighederne  

 omkring selvmordsforsøget.
Desuden medbringer personalet indlæggelsesseddel  

 og  

 om muligt indsattes patientjournal.
Lægelige oplysninger faxes i øvrigt til  

 hospitalet snarest muligt. Som sagen foreligger oplyst,  

 fremgår det ikke hvilke oplysninger - ud over journalmaterialet fra Hvidovre  

 Hospital - Rigshospitalet modtog fra de pågældende fængselsfunktionærer.
Af  

 H:S  

 Direktionens udtalelse af 22. juli 2002 fremgår det at Rigshospitalets  

 psykiatriske afdeling O ikke [har] nogen noteringer om oplysninger fra  

 fængselspersonalet om (A)s tilstand.
Som (A)s tilstand er  

 beskrevet i  

 skadesedlen fra HH (se herom i det følgende afsnit), giver dette mig ikke  

 anledning til bemærkninger.
 Jeg har ikke grundlag for at  

 lægge til grund at RH ikke modtog de nødvendige oplysninger fra de to  

 fængselsfunktionærer om (A)s tilstand, og jeg foretager mig derfor ikke  

 mere i  

 forhold til Københavns Fængsler.
B.
Videregivelse af oplysninger fra Hvidovre  

 Hospital til Rigshospitalet I skadeseddel  

 af 9. november 2001 (kl. 11.35) fra HH, psykiatrisk modtagelse, afsnit B36,  

 er  

 (bl.a.) oplyst og anført følgende:
 Objektivt psykisk:
 Er vågen og klar.
 Er næsten ikke til at slå et  

 ord af og taler undvigende.
Virker dysforisk.
Truer  

 fortsat med at ville tage sig eget liv.
 Konklus.:
 Skønnes fortsat  

 suicidalfarlig og bør indlægges til obs. og nærmere vurdering.
Efter aftale bagvagt ( ),  

 psykiatrisk afd.
RH overflyttes han til psykiatrisk modtagelse RH til hvis  

 optageområde han hører. Det fremgår af sagen at (A)  

 blev overført til RH med ambulance.
Der er ingen oplysninger om hvorvidt der  

 medfulgte sundhedspersonale fra HH.
Jeg går på det foreliggende grundlag ikke  

 ud fra at det var tilfældet.
Jeg går endvidere ud fra at den psykiatriske  

 bagvagt (læge) som har skrevet skadesedlen, og som førte den telefonsamtale  

 med  

 en kollega på RH, psykiatrisk afdeling, som er omtalt heri, mundtligt har  

 videregivet oplysninger svarende til de oplysninger som fremgår af  

 skadesedlen  

 (konklusionen).
 Jeg har herefter ikke  

 grundlag for at foretage mig noget i forhold til HH.
C.
Videregivelse af oplysninger fra  

 Rigshospitalet til Bispebjerg Hospital Af (A)s  

 journal fra RH, psykiatrisk afdeling O, fremgår bl.a. følgende:
 Nuværende:
 Pt. benægter tanker om skyld  

 og straf og har aldrig hørt stemmer eller følt sig forfulgt eller overvåget.
 Han tilkendegiver at han er  

 ked af at det ikke lykkedes for ham at slå sig selv ihjel, idet han ikke kan  

 forestille sig at leve videre med den viden han har om hvor svært han har  

 skadet sin tidligere hustru.
 Objektivt psykisk:
Vågen og orienteret.  

 Fremtræder med let forsænket stemningsleje og er svært selvbebrejdende, men  

 ikke selvforringende.
Er initialt i samtalen svær at kontakte men i løbet af  

 kort tid kan man føre en relevant samtale med pt.
Kontakten til pt. er svær  

 at  

 vurdere pga. den lettere sederede tilstand.
Skønnes ikke aktuelt produktivt  

 psykotisk.
Suicidalfare kan på det foreliggende ikke udelukkes udenfor lukket  

 regi.
 Konklusion:
 Der tages kontakt til Vestre  

 Fængsel mhp. regler for surrogatvaretægtsfængsling, fx besøgs- og  

 brevkontrol.  

 Vestre Fængsel vil faxe oplysninger herom til afdelingen.
Pt. er ikke bosiddende i RH  

 optageområde men i Bispebjerg Hospitals optageområde hvorfor pt. overflyttes  

 psykiatrisk afdeling E, BBH efter aftale med modtagelsen. Af (A)s journal fra BBH,  

 fremgår bl.a. følgende:
 Obj. psyk.
Pt. er orienteret, mere  

 vågen end han giver udtryk for, kniber øjnene sammen.
Fremkommer  

 ikke med  

 noget psykosesuspekt, bevidsthedsindholdet er opfyldt af  

 jalousiforestillinger,  

 virker noget forpint herved.
Fastholder sit dødsønske, men har ingen  

 intentioner om at berøve sig livet under indlæggelse på afd. her. I journalen er følgende  

 tilført efter at (A) kl. 18.10 blev fundet stranguleret i undersøgelsesstuen:
 Ved ankomsten til E 3 er pt.  

 sovende, kan vækkes, kan gøre rede for måned og årstal og egne data.
Pt.  

 falder  

 imidlertid jævnligt i søvn, hvilket forlænger den psyk. journaloptagelse.
 Lægges i observationsrummet  

 med åben dør, tilses hyppigt, medens de formelle ting vedr. indl. arrangeres,  

 herunder placering på lukket afsnit E 15.
 Har to gange kontaktet vagth.  

 på Vestre Fængsel vedr. overfl. fra Es modt. til E 15, hvor  

 konklusionen  

 bliver, at man ønsker at ledsage pt. med to fængselsfunktionærer.
 Pt. orienteres om at han  

 indl. på lukket psyk. afd. og tilkendegiver interesse heri, idet han oplever  

 forholdene i fængslet klaustrofobiske og har haft panikanfald.
 Samtalen foregår på engelsk,  

 som er pt.s modersmål, men han forstår dansk.
 Pt. tilkendegiver samtidig,  

 at han ikke umiddelbart intenderer at berøve sig livet, men på længere sigt  

 ikke finder tilværelsen værd at fortsætte efter drabsforsøget på ekshustruen.  

 Han udtrykker dog samtidig en vis ambivalens, idet han inddrager hensynet til  

 sin søn.
Da pt. blunder, ikke er i  

 affekt, findes det ikke indiceret med intensiv overvågning, men pt. tilses  

 hyppigt og ligger for åben dør på undersøgelsesstuen.
Findes liggende i sin  

 seng ca. kl. 18.00 plus et par min., men kl. 18.10 ligger pt. stranguleret på  

 gulvet  Om videregivelse af oplysninger  

 fra RHs personale fremgår følgende af en redegørelse af 4. maj 2002 fra  

 en af  

 de to sundhedsassistenter som ledsagede (A) på transporten til BBH  

 (redegørelsen er således skrevet knap 6 måneder efter episoden):
Den pågældende dag er jeg  

 mødt ind i aftenvagt lidt tidligere, ca. kl. 14, grundet andre  

 omstændigheder.  

 Det første jeg gør er at jeg læser rapport, under dette ser jeg at en ny  

 patient, (A), er bosiddende på ydre Østerbro, og altså BBH patient.
Jeg går  

 derpå ud i modtagelsen, hvor sekretær ( ) kontrollerer at dette er korrekt.
 De vagthavende læger ( ) er  

 tilfældigvis tilstede og bliver bekendtgjort med dette, den ene tager kontakt  

 til BBH, psykiatrisk modt. og den anden taler med politiet, og kort tid efter  

 får jeg oplyst at de kan modtage patienten på BBH, Psyk. modtagelse, og at vi  

 selv må sørge for transporten, vi skal blot være 2 personaler som ledsagelse.  

 Jeg mener at det er sekr. ( ) som ringer og bestiller en liggende transport,  

 via Kbh.s brandvæsen.
 Da transporten ankommer til  

 afd. bliver patienten hjulpet over på båren, han er meget sederet, og døser  

 under køreturen til BBH.
Vel fremme på BBH, psyk.  

 modt. bliver patienten kørt ind på en undersøgelsesstue og flyttet fra  

 ambulancebåren til en seng.
Vi overdrager derpå de medbragte papirer til den  

 modtagende sygeplejerske, og oplyser at patienten er surrogatfængslet, og at  

 han er opfattet som suicidal, og derfor hurtigst muligt bør flyttes til  

 lukket  

 afd.
Den ellers åbne modtagelse bliver derpå af den pågældende sygeplejerske  

 låst af.
Vi går derpå ind ved skranken, i modtagelsen.
Dertil ankommer afd. læge  

 ( ), som er modtagende læge, og han informeres omkring patientens situation,  

 samtidigt med at han bladrer i de papirer som vi havde givet til  

 sygeplejersken.
Da det er sparsomt med informationer, som vi kan videregive,  

 grundet at patienten kun havde opholdt sig få timer på RH, er dette gjort på  

 få  

 minutter, og sygeplejersken ringer derpå efter en taxa til os, da denne  

 ankommer bliver vi låst ud, og returnerer til Rigshospitalet.
Dette er skrevet som jeg  

 husker det, her 6 måneder efter. Af redegørelse af 9. november  

 2001 (denne redegørelse er således skrevet samme dag som hændelsen fandt  

 sted)  

 fra modtagende afdelingssygeplejerske, BBH, fremgår bl.a. følgende:
Patienten meldes til E3 via  

 psykiatrisk afd.
O, RH.
Meldingen er modtaget allerede i dagvagten.
Patienten  

 tilhører optagermæssigt BBH., men er ifølge oplysningerne fra afd.
O.
RH. ved  

 en fejl visiteret dertil fra den somatiske skadestue på Hvidovre Hospital,  

 hvor  

 pt. har ligget til observation efter i suicidalt øjemed, at have indtaget 50  

 stk. valaxona.
Det oplyses, at pt. der er varetægtsfængslet, allerede i  

 Vestre  

 Fængsel har fået antidot i form af inj. lanexat i.v. og at han i forhold til  

 hans somatiske tilstand er vurderet som stabil.
Patienten modtages i E3 kl.  

 16.15. Pt. bringes til E3 med ambulance i følgeskab med 2 ambulancefolk samt  

 2  

 plejere/social- og sundhedsassistenter fra afd.
O.
RH.
Dørene i E3 lukkes med  

 det samme og skiltning med adgang forbudt sættes op.
Pt. ligger på en båre.  

 Han  

 er vågen, men virker sløv.
Han svarer relevant på tiltale.
Ved ankomsten  

 spørger ut. som modtagende sygeplejerske, personalet fra afd.
O. om ikke det  

 er  

 politiets opgave at følge patienten til afd.
E.
Til dette svares, at politiet  

 har givet deres tilladelse til, at patienten overflyttes uden politiets eller  

 fængselspersonales medvirken.
Om patientens tilstand  

 oplyser personalet fra RH. at patienten under opholdet på RH. er fremtrådt  

 stille og rolig, at han ikke har givet udtryk for suicidale tanker eller  

 impulser.
Vedr. pt.s bevidsthedsniveau oplyses det, at han hele tiden  

 har  

 været vågen, men sløv efter det forudgående.
Personalet har en enkelt gang  

 fulgt patienten frem og tilbage fra toilettet.
 Vagthavende læge orienteres  

 med det samme om patientens ankomst samt at hverken politi eller  

 fængselsbetjente er tilstede.
 Patienten tilses af  

 vagthavende læge i E3 og meldes kort tid efter til indlæggelse på lukket  

 afsnit  

 E15. Vagthavende læge spørges om der er indikation for, at pt. skal have  

 A-vagt  

 samt diskuteres hvem der skal sørge for at pt. bliver bragt til E15.
Vurderingen er, at pt.  

  

 ikke  

  

 har brug for A- vagt [hospitalets  

 fremhævelse; min bemærkning], men hvor Vestre Fængsel kontaktes mhp.  

 afklaring  

 vedr. regler for transport af pt.
Vestre Fængsel meddeler, at de vil sende  

 fængselsbetjente til at forestå overflytningen. Rigshospitalet har i  

 udtalelse af 30. maj 2002 bl.a. anført følgende:
Under transporten er (A)  

 meget sederet og ved ankomsten til Bispebjerg Hospitals psykiatriske  

 modtagelse, bliver han kørt ind på en undersøgelsesstue.
Her overdrages de  

 medbragte papirer (indlæggelses- og overflytningsnotat) til den modtagende  

 sygeplejerske.
Samtidig oplyser Rigshospitalets personale, at (A) er  

 surrogatfængslet, opfattet som selvmordstruet, og anbefaler at han bliver  

 flyttet til lukket afdeling.
Bispebjerg Hospitals åbne  

 modtagelse bliver derefter lukket af sygeplejersken, hvorefter den modtagende  

 læge ( ) ankommer.
Han bliver informeret omkring patientens situation, og  

 læser  

 samtidig papirerne fra Rigshospitalet. BBH har i udtalelse af 13.  

 juni 2002 anført at hospitalets personale har handlet i overensstemmelse med  

 sædvanlig praksis idet der blev foretaget jævnlig observation, og døren til  

 sygestuen blev holdt åben.
BBH har ikke oplyst hvilke oplysninger BBH efter  

 hospitalets opfattelse har modtaget fra Rigshospitalet, men i (en intern)  

 udtalelse af 10. juni 2002 har den ledende oversygeplejerske og konstituerede  

 ledende overlæge for psykiatrisk afdeling E vedrørende forløbet på Bispebjerg  

 Hospital (bl.a.) henvist til redegørelsen af 9. november 2002 (jf. citatet  

 herfra ovenfor). I samme interne udtalelse er det oplyst at det forhold at  

 (A)  

 under overflytningen til E 15 skulle ledsages af fængselspersonale, skyldes  

 at  

 psykiatrisk afdeling har til huse i to bygninger med en indbyrdes afstand på  

 200 meter.
 H:S Direktionen har i  

 udtalelse af 22. juli 2002 refereret de indbyrdes uoverensstemmende  

 oplysninger  

 fra RH og BBH om videregivelsen (mundtligt) af oplysninger, men har ikke  

 kommenteret disse nærmere eller i øvrigt foretaget sig yderligere på dette  

 punkt.
Ombudsmandsinstitutionen er  

 ikke egnet til at afklare et bevisspørgsmål som det foreliggende fordi  

 ombudsmanden i almindelighed ikke har mulighed for at afhøre vidner i sagen,  

 men behandler klager på et skriftligt grundlag.
En endelig konstatering af om  

 personalet fra RH videregav oplysninger til BBH om at (A) under opholdet på  

 RH  

 havde fremtrådt stille og rolig, og at han ikke havde givet udtryk for  

 suicidale tanker eller impulser - således som den modtagende  

 afdelingssygeplejerske har anført - vil ikke kunne gennemføres inden for  

 rammerne af min undersøgelse.
Jeg har overvejet at bede BBH om at indhente  

 oplysninger direkte fra den læge på afdeling E 3 som førte samtalen med (A) -  

 og som efter det oplyste også havde kontakt med det medfølgende personale fra  

 Rigshospitalet - men har, også under hensyn til den tid som er gået siden den  

 9. november 2001, ikke fundet tilstrækkeligt grundlag herfor.
Jeg foretager mig ikke mere  

 vedrørende dette spørgsmål.
Jeg bemærker dog samtidig, som jeg allerede  

 ovenfor  

 har været inde på, at den modtagende afdelingssygeplejerskes redegørelse blev  

 afgivet samme dag som hændelsen fandt sted, mens den tilsvarende redegørelse  

 fra RH blev afgivet den 4. maj 2002, knap seks måneder efter og i anledning  

 af  

 min undersøgelse.
III.
BBHs dispositioner i forhold til (A) Den  

 vagthavende læge i modtagelsen (afdeling E 3) foretog som allerede nævnt en  

 selvstændig vurdering af (A)s tilstand forud for hans selvbeskadigelse  

 der førte  

 til at han den 15. november 2001 afgik ved døden.
Det faktiske grundlag for  

 denne selvstændige vurdering var samtalen med (A). Jeg lægger endvidere til  

 grund at lægens vurdering (også) byggede på oplysningerne i de journalark mv.  

 som fulgte med (A) i forbindelse med overførslen fra Rigshospitalet.
Hvilke  

 mundtlige oplysninger lægen modtog fra Rigshospitalets personale, har jeg -  

 som  

 jeg har nævnt ovenfor under pkt.
II - ikke mulighed for at afklare.  

 (Rigshospitalet har som allerede nævnt oplyst at lægen modtog oplysninger om  

 at  

 (A) blev opfattet som suicidal, mens Bispebjerg Hospital har oplyst at lægen  

 af  

 Rigshospitalets personale mundtligt fik oplyst at (A) havde fremtrådt stille  

 og  

 rolig under sit ophold på Rigshospitalet, og at han ikke havde givet udtryk  

 for  

 suicidale tanker eller impulser.) Lægen vurderede på baggrund  

 af de foreliggende oplysninger at (A) skulle indlægges på lukket afsnit, E  

 15,  

 at han ikke havde behov for en fast vagt, og at han - må jeg forstå - ikke  

 forventedes at ville gentage sit selvmordsforsøg fra tidligere på dagen under  

 opholdet på afdeling E 3. På den baggrund blev der efter det oplyste kun  

 lejlighedsvis - om end hyppigt - ført tilsyn med (A) under opholdet på  

 afdeling  

 E 3.
Ifølge reglerne for  

 ombudsmandens virksomhed kan jeg kun i begrænset omfang tage stilling til  

 afgørelser der helt eller delvis bygger på særlig fagkyndig viden.
Lægens  

 dispositioner i forhold til (A) hviler på en lægefagkyndig vurdering.
En  

 kontrol af denne lægefagkyndige vurderings rigtighed - som er af afgørende  

 betydning for denne sag - kræver en fagkundskab som ombudsmanden ikke har.
 Jeg foretager mig herefter  

 ikke mere vedrørende dette spørgsmål.
