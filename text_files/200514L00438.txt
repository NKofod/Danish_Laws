Betænkning afgivet af Retsudvalget den 20. april 2006 Betænkning over Forslag til lov om  

 Haagerbørnebeskyttelseskonventionen.
[af familie‑ og forbrugerministeren (Lars Barfoed)] 1. Udvalgsarbejdet Lovforslaget blev fremsat den 26. januar 2006 og var til 1.  

 behandling den 9. februar 2006. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på Haag 96-udvalgets betænkning nr.  

 1467/2005 om gennemførelse af Haagerkonventionen af 19. oktober 1996.  

 Betænkningen har været sendt i høring.
Den 1. februar 2006 sendte familie- og  

 forbrugerministeren de indkomne høringssvar samt et notat herom til udvalget.
Spørgsmål Udvalget har stillet 2 spørgsmål til familie- og  

 forbrugerministeren til skriftlig besvarelse, som denne har besvaret.  

 Spørgsmålene til familie- og forbrugerministeren og dennes svar herpå er  

 optrykt  

 som bilag til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Dansk Folkeparti bemærker:
Vi har i Danmark en  

 tradition for at gøre, hvad vi kan for at passe så godt på børnene, som det  

 overhovedet er muligt.
Dansk Folkeparti hilser derfor alle initiativer  

 velkommen, der har til formål at varetage barnets tarv.
Dansk Folkeparti har i  

 udvalget stillet spørgsmål, som giver Dansk Folkeparti sikkerhed for, at  

 danske  

 hensyn og dansk retspraksis vil blive respekteret i forbindelse med  

 konventionen.
Der står bl.a. i et svar fra familie- og forbrugerministeren:  

 »Selvom  

 konventionens betingelser for anerkendelse og fuldbyrdelse er opfyldt, skal  

 selve fuldbyrdelsen af den udenlandske afgørelse ske efter dansk ret.« Dansk Folkeparti har i  

 udvalget ligeledes fået sikkerhed for, at konventionen ikke undergraver  

 Folketingets  

 udlændingelovgivning.
 Da det er Dansk  

 Folkepartis opfattelse, at internationalt samarbejde på visse områder kan  

 føre  

 til, at Danmark står bedre med hensyn til at få f.eks. bortførte børn hjem  

 til  

 Danmark, kan Dansk Folkeparti tilslutte sig lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 148 Bilagsnr.
Titel 1 Høringssvar og kommenteret høringsoversigt, fra familie-  

 og forbrugerministeren 2 Foreløbig tidsplan for udvalgets behandling af forslaget 3 Endelig tidsplan for udvalgets behandling af forslaget 4 1. udkast til betænkning Oversigt over spørgsmål og svar vedrørende L 148 Spm.nr.
Titel 1 Spm. om lovforslagets konsekvenser for regeringens  

 udlændingepolitik, til familie- og forbrugerministeren, og ministerens svar  

 herpå 2 Spm. om udlevering af børn, til familie- og  

 forbrugerministeren, og ministerens svar herpå Bilag 2 Udvalgets spørgsmål til familie- og  

 forbrugerministeren og dennes svar herpå Spørgsmål 1:
»Hvilke konsekvenser vil lovforslaget få for regeringens  

 flygtninge- og indvandrerpolitik, og vil lovforslaget begrænse Folketingets  

 handlemulighed på dette område?« Svar:
Konventionen finder ikke anvendelse på afgørelser om retten til  

 asyl og om indvandring, jf. konventionens artikel 4, litra j.
Konventionen  

 giver derfor ikke børn, der bor eller opholder sig i et konventionsland, krav  

 på opholdstilladelse i Danmark.
Alle afgørelser om opholdstilladelse m.v. til  

 børn, der er omfattet af konventionen, skal således fortsat træffes efter den  

 danske udlændingelovgivning.
I to relationer er der grundlag for at overveje, om konventionen  

 indirekte vil kunne få konsekvenser for muligheden for at få  

 opholdstilladelse  

 i Danmark.
Det drejer sig om reglerne om anerkendelse af udenlandske  

 afgørelser  

 om plejeanbringelse i Danmark og om anerkendelse af udenlandske afgørelser om  

 forældremyndighed.
Konventionens artikel 33, jf. artikel 23, stk. 2, litra f,  

 forudsætter, at danske myndigheder skal godkende en afgørelse fra et  

 konventionsland om at anbringe et barn i pleje i Danmark.
Myndighederne  

 (kommunerne) får på den måde mulighed for at vurdere, om anbringelsen vil  

 være  

 hensigtsmæssig under hensyntagen til, hvad der er bedst for barnet.
En  

 afgørelse om at anbringe et barn i pleje i Danmark kan nægtes anerkendt, hvis  

 kommunen ikke har givet samtykke til anbringelsen.
Den omstændighed, at  

 kommunen samtykker i, at barnet anbringes i pleje i Danmark, giver imidlertid  

 ikke barnet ret til ophold i Danmark.
Afgørelser om opholdstilladelse skal  

 træffes efter udlændingelovens § 9, stk. 1, nr. 3, om opholdstilladelse som  

 led  

 i et plejeforhold.
 Gennemførelse af konventionen ændrer således hverken direkte  

 eller indirekte reglerne i udlændingeloven om mulighederne for at få  

 opholdstilladelse her i landet på grundlag af et plejeforhold.
Konventionen indeholder i kapitel IV regler, der forpligter  

 Danmark til at anerkende bl.a. afgørelser om forældremyndighed fra andre  

 konventionslande.
Bestemmelserne fører imidlertid ikke til en ændring af de  

 gældende regler om familiesammenføring af børn.
For at en mindreårig  

 udlænding  

 kan få opholdstilladelse her i landet med henblik på ophold hos en  

 forældremyndighedsindehaver  

 i Danmark kræves fortsat, at betingelserne i udlændingelovens § 9, stk. 1,  

 nr.  

 2, er opfyldt, jf. § 9, stk. 12-16.
Det bemærkes i den forbindelse, at danske myndigheder allerede i  

 dag er forpligtet til at anerkende afgørelser om forældremyndighed fra lande,  

 der har tiltrådt Europarådskonventionen af 1980, ligesom myndighederne i et  

 vist omfang anerkender udenlandske afgørelser om forældremyndighed på  

 ulovbestemt grundlag.
Der er således reelt ikke tale om en ændret  

 retstilstand.
 På den baggrund og efter  

 forelæggelse for Ministeriet for Flygtninge, Indvandrere og Integration kan  

 jeg  

 oplyse, at gennemførelsen af Haagerbørnebeskyttelseskonventionen ikke får  

 konsekvenser for regeringens flygtninge- og indvandrerpolitik, og at den  

 heller  

 ikke vil begrænse Folketingets handlemuligheder på dette område.
 Spørgsmål 2:
»Kan Danmark blive tvunget til at udlevere et barn, som er dansk  

 statsborger? Hvordan forholder det sig med et barn, som er udenlandsk  

 statsborger? Gør det nogen forskel, om den person, som har taget barnet med  

 til  

 Danmark, er dansk eller udenlandsk statsborger?« Svar:
 Konventionens regler om gensidig anerkendelse og fuldbyrdelse af  

 afgørelser giver mulighed for at søge et barn udleveret fra Danmark, hvis det  

 er blevet bortført hertil eller tilbageholdes her i strid med en afgørelse om  

 forældremyndighed truffet i et andet konventionsland.
Det er en betingelse for at anerkende og fuldbyrde en afgørelse  

 om forældremyndighed, at den er truffet i overensstemmelse med konventionens  

 regler.
Dette indebærer bl.a., at afgørelsen som udgangspunkt skal være  

 truffet  

 af myndighederne i det land, hvor barnet havde sit sædvanlige opholdssted.  

 Anerkendelse af afgørelsen kan bl.a. nægtes, hvis afgørelsen er truffet, uden  

 at barnet er blevet hørt  bortset fra hastetilfælde  eller hvis  

 anerkendelse  

 vil stride mod grundlæggende retsprincipper i Danmark, herunder hensyntagen  

 til  

 barnets bedste.
Selvom konventionens betingelser for anerkendelse og  

 fuldbyrdelse er opfyldt, skal selve fuldbyrdelsen af den udenlandske  

 afgørelse  

 ske efter dansk ret.
Efter retsplejelovens § 536 kan udlevering af et  

 bortført  

 barn til en anden konventionsstat således nægtes, hvis udleveringen må anses  

 for at være til alvorlig fare for barnets legemlige eller sjælelige sundhed.
Konventionens regler om anerkendelse og fuldbyrdelse gælder for  

 børn uanset deres eller deres forældres nationalitet.
Dette skyldes, at  

 konventionen tager sit udgangspunkt i, hvad der må anses for at være bedst  

 for  

 det enkelte barn.
 En forældremyndighedsindehaver, der opholder sig i udlandet, vil  

 således kunne få danske myndigheders assistance til at få udleveret sit barn,  

 hvis det opholder sig i Danmark i strid med forældremyndighedsafgørelsen,  

 uanset barnets nationalitet, forudsat at ovennævnte betingelser er opfyldt.
 Tilsvarende beskytter konventionen børn med sædvanligt  

 opholdssted i Danmark, hvis de bortføres til eller ulovligt tilbageholdes i  

 et  

 andet konventionsland, uanset børnenes eller deres forældres nationalitet.  

 Børnene vil således kunne kræves tilbagegivet til Danmark efter konventionen,  

 hvis der er truffet en afgørelse om forældremyndighed over barnet.
Endelig bemærkes, at Danmark allerede deltager i det  

 internationale samarbejde om børnebortførelser og anerkendelse og  

 fuldbyrdelse  

 af udenlandske forældremyndighedsafgørelser.
Danmark har således tiltrådt  

 Haagerkonventionen af 1980 om internationale børnebortførelser, der har til  

 hensigt at sikre, at et bortført barn tilbagegives til den stat, hvor det  

 havde  

 sit sædvanlige opholdssted umiddelbart før bortførelsen eller  

 tilbageholdelsen,  

 således at tvister om barnet afgøres af myndighederne dér.
Danmark har  

 desuden  

 tiltrådt Europarådskonventionen af 1980 om gensidig anerkendelse og  

 fuldbyrdelse af afgørelser om forældremyndighed.
Ingen af disse konventioner  

 tillægger barnets eller dets forældres nationalitet betydning.
