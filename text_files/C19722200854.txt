Efter at der ved cirkulæreskrivelse af 31. maj 1972, som er tilsendt  

 ingeniørakademiet ved ministeriets skrivelse af 1. juni s.å., er indført en  

 ændret stillingsstruktur ved universiteterne og en  række højere  

 læreanstalter, og efter at man har modtaget ingeniørakademiets skrivelse af  

 2. juni d.å. (j.nr. 7/68) skal ministeriet herved meddele, at der med  

 virkning fra 1. august 1972 indføres en ændret stillingsstruktur også ved  

 Danmarks  Ingeniørakademi, for så vidt angår stillingerne som assisterende  

 fagleder og som videnskabelig assistent.
Disse stillingskategorier omdannes  

 til stillinger som adjunkt/lektor efter samme regler som angivet i nævnte  

 cirkulæreskrivelse, punkt I A, med de eventuelle modifikationer med hensyn  

 til kriterierne for lektorbedømmelsen, som måtte følge af, at der ikke er  

 tillagt ingeniørakademiets forskningsopgaver.
Om de lønningsmæssige forhold  

 for så vidt angår såvel nyansatte som allerede ansatte henvises til  

 cirkulæreskrivelsens punkt IV og V.
 Der sker ingen ændring i øvrige eksisterende stillingskategorier ved  

 Danmarks Ingeniørakademi.
Med hensyn til det i ingeniørakademiets skrivelse anførte om det ønskelige  

 i, at der på længere sigt fastlægges en fordelingsnorm for den samlede  

 arbejdstid for det videnskabelige personale med 65% til undervisning, 25% til  

 udviklingsarbejde og andre fornyende formål og 10% til administration, skal  

 man meddele, at ministeriet ikke kan godkende den foreslåede fordelingsnorm,  

 men må fastholde, at den arbejdstid, der påhviler de ansatte inden for  

 stillingsstrukturen, må fordeles med 90% til undervisning og 10% til  

 administration.
Man gør i denne forbindelse opmærksom på, at der under  

 begrebet »undervisning« medtages den arbejdstid, der medgår til  

 forberedelse, til opgaveretning, rettelse af såvel almindelige hjemmeopgaver  

 som eksamensopgaver, rapporter m.v. samt tilrettelæggelse af undervisningen.
 P.M.V.
