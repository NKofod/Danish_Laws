Nær pårørende Patientklagenævnet lagde vægt på, at  

 ægtefællerne ikke havde fælles bopæl.
Nævnet  

 lagde endvidere vægt på, at det af det udlånte  

 journalmateriale fremgik, at hustruen ikke ønskede at flytte hjem til  

 ægtefællen, at hun var fraflyttet ægtefællen, at hun  

 havde adressebeskyttelse, og at hun ikke havde kontakt med  

 ægtefællen.
Endelig lagde Patientklagenævnet vægt  

 på, at det af journalmaterialet fremgik, at hustruen nogle  

 måneder før sin død havde besluttet sig for  

 skilsmisse.
Patientklagenævnet fandt på baggrund af de  

 foreliggende oplysninger, at der ikke var noget faktisk tilknytningsforhold  

 mellem ægtefællerne i perioden op til dødsfaldet.  

 Endvidere fandt Patientklagenævnet efter en konkret gennemgang af  

 journalmaterialet at måtte lægge til grund, at hustruen ikke ønskede at have kontakt med sin  

 ægtefælle og dermed ikke ønskede, at han skulle varetage  

 hendes interesser og i den forbindelse få aktindsigt i hendes  

 journaler.
Herefter fandt nævnet ikke at kunne anse manden som en  

 nær pårørende uagtet det forhold, at parterne var gift  

 på tidspunktet for hustruens død.
Nævnet tiltrådte  

 således de af sygehusene trufne afgørelser om afslag på  

 mandens anmodninger om aktindsigt i sin afdøde hustrus journal.
