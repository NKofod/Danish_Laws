Til virksomheder, der er registreret efter lov om afgift af visse detailsalgspakninger Ændring af lov om afgift af visse detailsalgspakninger Lovændring Folketinget har den 15 december 1988 vedtaget forslag til lov om ændring  

 af lov om afgift af visse detailsalgspakninger.
 Lovændringen, der er gennemført ud fra miljømæssige hensyn, medfører dels  

 en forhøjelse af afgiftssatserne, dels en udvidelse af det afgiftspligtige  

 vareområde.
 Der er tillige sket en yderligere opdeling af afgiftssatserne for  

 beholdere (pakninger) af karton eller laminater af forskeliige materialer,  

 således at der nu er tre afgiftssatser for sådanne pakninger.
Loven er samtidig overført til Miljøministeriet.
Afgiften skal dog fortsat  

 betales til toldvæsenet.
Det afgiftspligtige vareområde Følgende varer er inddraget under afgiftspligten:
 - Detailsalgspakninger til drikkevand (uden kulsyre), herunder naturligt  

 mineralvand.
 - Engangsemballager med et rumindhold ikke under 10 cl til flydende  

 mælkeprodukter.
Afgiftens størrelse De nye afgiftssatser er for Beholdere af glas og plast mv Afgift pr stk - med et rumindhold ikke under 10 cl og ikke over 60 cl 50 øre - med et rumindhold over 60 cl men ikke over 106 cl 1 kr 62 øre - med et rumindhold over 106 cl 2 kr 24 øre Beholdere af metal 80 øre Beholdere (pakninger) af karton eller af laminater af forskellige materialer - med et rumindhold ikke under 10 cl og ikke over 60 cl 38 øre - med et rumindhold over 60 cl men ikke over 106 cl 70 øre - med et rumindhold over 106 cl 1 kr 90 øre Engangsemballage med et rumindhold ikke under 10 cl til flydende  

 mælkeprodukter 10 øre Ikrafttræden Loven træder i kraft den 1 januar 1989.
 De nye afgiftssatser anvendes på varer, som udleveres fra de registrerede  

 virksomheder efter den 31 december 1988.
Yderligere oplysninger Hvis De ønsker yderligere oplysninger om de nye bestemmelser, bedes De  

 henvende Dem til Deres distriktstoldkammer.
