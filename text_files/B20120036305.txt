Bekendtgørelse om ændring af bekendtgørelse om eksplosivstoffer1) § 1 I bekendtgørelse nr. 362 af 15. maj 2008 om eksplosivstoffer, som ændret ved bekendtgørelse nr. 518 af 17. maj 2010, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører Rådets direktiv 93/15/EØF af 5. april 1993 (EF-Tidende 1993 nr.
L 121, s. 20), Kommissionens direktiv 2004/57/EF af 23. april 2004 (EU-Tidende nr.
L 127, s. 73), Kommissionens direktiv 2008/43/EF af 4. april 2008 (EU-Tidende nr.
L 94, s. 8) og Kommissionens direktiv 2012/4/EU af 22. februar 2012 (EU-Tidende nr.
L 50, s. 18).« 2. I § 2 indsættes som stk. 3:
»Stk. 3. Bestemmelserne i Kommissionens direktiv 2008/43/EF af 4. april 2008 om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug, som ændret ved Kommissionens direktiv 2012/4/EU af 22. februar 2012 om ændring af direktiv 2008/43/EF om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug, finder anvendelse her i landet.
Kommissionens direktiv 2008/43/EF af 4. april 2008 er optrykt som bilag 3 til bekendtgørelsen.
Kommissionens direktiv 2012/4/EU af 22. februar 2012 er optrykt som bilag 4 til bekendtgørelsen.« 3. § 3, stk. 1, affattes således:
»Eksplosivstoffer, der indføres eller fremstilles her i landet, jf. våben- og eksplosivstoflovens § 1, stk. 1, nr. 6, skal opfylde kravene til mærkning i direktiv 2008/43/EF af 4. april 2008, jf. art. 3-12 og bilaget, som ændret ved direktiv 2012/4/EU af 22. februar 2012, jf. art. 1, og i Konvention af 1. marts 1991 om mærkning af plastiske sprængstoffer med henblik på afsløring, jf. § 1, stk. 4.« 4. § 4, stk. 2, affattes således:
»Stk. 2. Tilladelser efter stk. 1 omfatter kun eksplosivstoffer, som opfylder kravene i direktiv 93/15/EØF af 5. april 1993, jf. art. 2-4, art. 7 og bilag I, II og IV, direktiv 2008/43/EF af 4. april 2008, jf. art. 3-12 og bilaget, som ændret ved direktiv 2012/4/EU af 22. februar 2012, jf. art. 1, og det tekniske bilag til Konvention af 1. marts 1991 om mærkning af plastiske sprængstoffer med henblik på afsløring.« 5. I § 7, stk. 1, nr. 2, ændres »bilag 3« til: »bilag 5«.
 6. § 10, stk. 1, 2. pkt., affattes således:
»Fortegnelsen skal endvidere indeholde oplysninger om eksplosivstoffernes type, id-mærkning og opbevaringssted.« 7. § 10, stk. 2, 1. pkt., affattes således:
»De i stk. 1 nævnte oplysninger opbevares og vedligeholdes i en periode på mindst 10 år fra udgangen af det kalenderår, hvor den registrerede transaktion fandt sted, eller fra udløbet af eksplosivstoffets livscyklus, hvor dette kendes.« 8. § 10, stk. 4, affattes således:
»Stk. 4. Enhver, der efter stk. 1 har pligt til at føre fortegnelse over eksplosivstoffer, skal oplyse det stedlige politi om navn og kontaktoplysninger på en person, der uden for almindelig arbejdstid har adgang til de i stk. 1 nævnte oplysninger.
De i stk. 1 nævnte oplysninger skal i øvrigt efter anmodning omgående stilles til rådighed for Justitsministeriet eller politiet.« 9. Efter bilag 2 indsættes et nyt bilag 3 og et nyt bilag 4, der affattes som bilag 1 og 2 til denne bekendtgørelse.
 Bilag 3 bliver herefter bilag 5.
§ 2 Bekendtgørelsen træder i kraft den 5. april 2013.
 Stk. 2. § 1, nr. 6-8, træder i kraft den 5. april 2015.
 Stk. 3. Artikel 3, stk. 6, og artikel 13-14 i Kommissionens direktiv 2008/43/EF af 4. april 2008 om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug finder først anvendelse her i landet fra den 5. april 2015.
Justitsministeriet, den 23. april 2012 Morten Bødskov / Anne Fode Bilag 1 »Bilag 3 Kommissionens direktiv 2008/43/EF af 4. april 2008 om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug (EØS-relevant tekst) KOMMISSIONEN FOR DE EUROPÆISKE FÆLLESSKABER HAR  under henvisning til traktaten om oprettelse af Det Europæiske Fællesskab, under henvisning til Rådets direktiv 93/15/EØF af 5. april 1993 om harmonisering af bestemmelserne om markedsføring af og kontrol med eksplosivstoffer til civil brug [1], særlig artikel 14, stk. 2, andet punktum, og ud fra følgende betragtninger:
 (1) I direktiv 93/15/EØF er der fastsat regler for sikker bevægelighed for eksplosivstoffer på EF-markedet.
 (2) Som fastsat i dette direktiv er det nødvendigt at sikre, at operatører i sektoren for eksplosivstoffer har et system, der gør det muligt at holde regnskab med eksplosivstoffers bevægelser for til enhver tid at kunne fastslå, hvem der er i besiddelse af dem.
(3) Unik id-mærkning af eksplosivstoffer er en absolut nødvendighed, hvis der skal kunne føres nøjagtige og fuldstændige registre over eksplosivstoffer i alle forsyningskædens led.
Det vil gøre det muligt at id-mærke eksplosivstoffer og spore deres bevægelser fra produktionsstedet og den første markedsføring frem til slutbrugeren, at holde regnskab med deres anvendelse med henblik på at forhindre misbrug og tyveri og at bistå de håndhævende myndigheder ved sporing af bortkomne eller stjålne eksplosivstoffer til deres oprindelse.
(4) Foranstaltningerne i dette direktiv er i overensstemmelse med udtalelse fra det i henhold til artikel 13, stk. 1, i direktiv 93/15/EØF nedsatte forvaltningsudvalg  UDSTEDT FØLGENDE DIREKTIV:
KAPITEL 1 GENERELLE BESTEMMELSER Artikel 1 Formål Ved dette direktiv fastsættes et harmoniseret system til unik id-mærkning og sporing af eksplosivstoffer til civil brug.
Artikel 2 Anvendelsesområde Direktivet gælder ikke for:
a) eksplosivstoffer, der transporteres og leveres uemballeret eller i pumpevogne med henblik på direkte aflæsning i sprænghuller b) eksplosivstoffer, der fremstilles på sprængningsstedet, og som lades umiddelbart efter fremstillingen ("in situ"-fremstilling) c) ammunition.
KAPITEL 2 ID-MÆRKNING AF VARER Artikel 3 Unik id-mærkning 1. Medlemsstaterne skal sikre, at operatører i sektoren for eksplosivstoffer, som fremstiller eller importerer eksplosivstoffer eller samler detonatorer, påfører eksplosivstofferne og alle de mindste pakningsenheder en unik id-mærkning.
 I tilfælde hvor et eksplosivstof er genstand for yderligere fremstillingsprocesser, er fabrikanten ikke forpligtet til at mærke eksplosivstoffet med en ny unik id-mærkning, medmindre den originale unikke id-mærkning ikke længere er i overensstemmelse med artikel 4.
 2. Stk. 1 finder ikke anvendelse i tilfælde, hvor eksplosivstoffer fremstilles til eksport og påføres en id-mærkning i overensstemmelse med importlandets krav, der gør det muligt at spore eksplosivstofferne.
 3. Den unikke id-mærkning skal bestå af de i bilaget beskrevne elementer.
 4. Hvert produktionssted tildeles en trecifret kode af de nationale myndigheder i den medlemsstat, hvori det er etableret.
 5. Hvis produktionsstedet er beliggende uden for Fællesskabet, kontakter den i Fællesskabet etablerede fabrikant en national myndighed i importmedlemsstaten med henblik på tildeling af en kode til produktionsstedet.
 Hvis produktionsstedet er beliggende uden for Fællesskabet, og fabrikanten ikke er etableret i Fællesskabet, kontakter importøren af de pågældende eksplosivstoffer en national myndighed i importmedlemsstaten med henblik på tildeling af en kode til produktionsstedet.
 6. Medlemsstaterne sørger for, at distributører, der ompakker eksplosivstoffer, sikrer sig, at den unikke id-mærkning er fastgjort til eksplosivstofferne og til de mindste pakningsenheder.
Artikel 4 Mærkning og fastgørelse Den unikke id-mærkning skal være udført direkte på eller fastgjort på den pågældende artikel, således at mærkningen er holdbar og klart læselig.
Artikel 5 Eksplosivstoffer i patroner og sække For eksplosivstoffer i patroner og sække skal den unikke id-mærkning bestå af en selvklæbende etiket på hver patron eller sæk, eller være trykt direkte herpå.
En hertil knyttet etiket anbringes på hver kasse patroner.
 Desuden kan operatørerne anvende en passiv elektronisk brik, der fastgøres til hver patron eller sæk og en hertil knyttet elektronisk brik for hver kasse patroner.
Artikel 6 Tokomponenteksplosivstoffer For pakkede tokomponenteksplosivstoffer skal den unikke id-mærkning bestå af en selvklæbende etiket på hver mindste pakningsenhed indeholdende de to komponenter eller være trykt direkte herpå.
Artikel 7 Enkle detonatorer og lunter For enkle detonatorer og lunter skal den unikke id-mærkning bestå af en selvklæbende etiket på detonatorhylstret eller være trykt eller stemplet direkte herpå.
En hertil knyttet etiket anbringes på hver kasse detonatorer eller lunter.
 Desuden kan operatørerne anvende en passiv elektronisk brik, der fastgøres til hver detonator eller lunte, og en hertil knyttet elektronisk brik for hver kasse detonatorer eller lunter.
Artikel 8 Elektriske, ikke-elektriske og elektroniske detonatorer For elektriske, ikke-elektriske og elektroniske detonatorer skal den unikke id-mærkning bestå enten af en selvklæbende etiket på ledningerne eller rørene eller en selvklæbende etiket på detonatorhylstret eller være trykt eller stemplet direkte herpå.
En hertil knyttet etiket anbringes på hver kasse detonatorer.
 Desuden kan operatørerne anvende en passiv elektronisk brik, der fastgøres til hver detonator, og en hertil knyttet elektronisk brik for hver kasse detonatorer.
Artikel 9 Primere og boostere For primere og boostere skal den unikke id-mærkning bestå af en selvklæbende etiket eller være trykt direkte på primeren eller boosteren.
En hertil knyttet etiket anbringes på hver kasse primere eller boostere.
 Desuden kan operatørerne anvende en passiv elektronisk brik, der fastgøres til hver primer eller booster, og en hertil knyttet elektronisk brik for hver kasse primere eller boostere.
Artikel 10 Detonationslunter og sikkerhedslunter For detonationslunter og sikkerhedslunter skal den unikke id-mærkning bestå af en selvklæbende etiket eller være trykt direkte på spolen.
Den unikke id-mærkning anføres hver femte meter på enten luntens ydre hylster eller på det indre lag af ekstruderet plast umiddelbart under luntens ydre tråde.
En hertil knyttet etiket anbringes på hver kasse lunter.
 Desuden kan operatørerne anvende en passiv elektronisk brik, der indsættes i snoren og en hertil knyttet elektronisk brik for hver kasse lunter.
Artikel 11 Dåser og tønder indeholdende eksplosivstoffer For dåser og tønder indeholdende eksplosivstoffer skal den unikke id-mærkning bestå af en selvklæbende etiket eller være trykt direkte på dåsen eller tønden indeholdende eksplosivstofferne.
 Desuden kan operatørerne anvende en passiv elektronisk brik, der fastgøres til hver dåse eller tønde.
Artikel 12 Kopier af originale etiketter Operatører kan på eksplosivstofferne fastgøre selvklæbende, aftagelige kopier af de originale etiketter, som brugerne kan benytte.
Med henblik på at forhindre misbrug skal disse kopier være klart markerede som kopier.
KAPITEL 3 DATAINDSAMLING OG REGISTRERING Artikel 13 Dataindsamling 1. Medlemsstaterne sikrer sig, at operatørerne i sektoren for eksplosivstoffer indfører et system til indsamling af data vedrørende eksplosivstoffer, herunder eksplosivstoffernes unikke id-mærkninger, på hele deres vej gennem forsyningskæden og i hele deres livscyklus.
 2. Dataindsamlingssystemet skal gøre det muligt for operatørerne at holde regnskab med eksplosivstofferne, således at det er muligt til enhver tid at fastslå, hvem der har eksplosivstofferne i hænde.
 3. Medlemsstaterne sikrer sig, at de indsamlede data, herunder de unikke id-mærkninger, opbevares og vedligeholdes i en periode på 10 år efter leveringen eller efter udløbet af eksplosivstoffernes livscyklus, i de tilfælde hvor dette kendes, også efter at de pågældende operatører har indstillet deres handelsvirksomhed.
Artikel 14 Operatørernes forpligtelser Medlemsstaterne skal sikre, at operatører i sektoren for eksplosivstoffer:
a) fører register over alle eksplosivstoffers id-mærkninger og alle relevante oplysninger, herunder eksplosivstoffernes type og den virksomhed eller person, de er overdraget til b) noterer opbevaringsstedet for ethvert eksplosivstof i deres besiddelse eller varetægt, indtil dette enten overdrages til andre eller anvendes c) med regelmæssige mellemrum afprøver deres dataindsamlingssystem med henblik på at sikre dettes effektivitet og kvaliteten af de registrerede data d) opbevarer og vedligeholder de indsamlede data, herunder de unikke id-mærkninger, i den i artikel 13, stk. 3, angivne periode e) beskytter de indsamlede data mod utilsigtet skade og hærværk f) på forlangende fra de kompetente myndigheder oplyser om hvert eksplosivstofs oprindelse og opbevaringssted i hele dets livscyklus og på hele dets vej gennem forsyningskæden g) over for medlemsstatens ansvarlige myndigheder oplyser navnet på en person, der uden for almindelig arbejdstid kan afgive de i litra f) omhandlede oplysninger, og dennes kontaktoplysninger.
 Med henblik på litra d) fører operatøren i forbindelse med eksplosivstoffer, der er fremstillet eller importeret før den i artikel 15, stk. 1, andet afsnit, nævnte dato, bog i overensstemmelse med de gældende nationale bestemmelser.
KAPITEL 4 AFSLUTTENDE BESTEMMELSER Artikel 15 Gennemførelse 1. Medlemsstaterne vedtager og offentliggør senest den 5. april 2009 de love og administrative bestemmelser, der er nødvendige for at efterkomme dette direktiv.
De tilsender straks Kommissionen disse bestemmelser med en sammenligningstabel, som viser sammenhængen mellem de pågældende bestemmelser og dette direktiv.
 De anvender disse bestemmelser fra den 5. april 2012.
Bestemmelserne skal ved vedtagelsen indeholde en henvisning til dette direktiv, eller skal ved offentliggørelsen ledsages af en sådan henvisning.
De nærmere regler for henvisningen fastsættes af medlemsstaterne.
 2. Medlemsstaterne tilsender Kommissionen de vigtigste nationale bestemmelser, som de udsteder på det område, der er omfattet af dette direktiv.
Artikel 16 Ikrafttrædelse Dette direktiv træder i kraft på tredjedagen efter offentliggørelsen i Den Europæiske Unions Tidende.
Artikel 17 Dette direktiv er rettet til medlemsstaterne.
 Udfærdiget i Bruxelles, den 4. april 2008.
På Kommissionens vegne Günter Verheugen Næstformand Bilag Den unikke id-mærkning skal bestå af:
 1. en menneskeligt læselig del af id-mærkningen bestående af:
a) fabrikantens navn b) en alfanumerisk kode bestående af:
i) 2 bogstaver, der identificerer medlemsstaten (produktionsstedet og stedet for indførsel til EF-markedet, f.eks.
AT = Østrig) ii) 3 cifre, der identificerer produktionsstedet (tildeles af de nationale myndigheder) iii) den unikke varekode og logistisk information fra fabrikanten.
 2. en elektronisk læselig id-mærkning i stregkode og/eller matrixkode, som er direkte relateretil den alfanumeriske identifikationskode.
 Eksempel:
 3 For artikler, der er for små til, at den unikke varekode og den logistiske information fra fabrikanten kan fastgøres på dem, betragtes de i punkt 1, b), i) og ii), og punkt 2 omfattede oplysninger som tilstrækkelige.
« Bilag 2 »Bilag 4 KOMMISSIONENS DIREKTIV 2012/4/EU af 22. februar 2012 om ændring af direktiv 2008/43/EF om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug (EØS-relevant tekst) EUROPA-KOMMISSIONEN HAR  under henvisning til traktaten om Den Europæiske Unions funktionsmåde, under henvisning til Rådets direktiv 93/15/EØF af 5. april 1993 om harmonisering af bestemmelserne om markedsføring af og kontrol med eksplosivstoffer til civil brug,1) særlig artikel 14, stk. 2, andet punktum, og ud fra følgende betragtninger:
(1) Tændsnore, herunder sikkerhedslunter, og primere af fænghættetypen er omfattet af bestemmelserne i direktiv 93/15/EØF, men anvendes hyppigere i fyrværkeri end til eksplosive formål.
De potentielle virkninger af et misbrug heraf vil sandsynligvis svare til virkningerne af et misbrug af fyrværkeriartikler, der kun frembyder en lille risiko, og derfor er de pågældende virkninger langt mindre alvorlige sammenlignet med andre typer eksplosivstoffer.
Af hensyn til proportionalitetsprincippet bør tændsnore, herunder sikkerhedslunter, og primere af fænghættetypen undtages fra systemet til id-mærkning og sporing af eksplosivstoffer til civil brug.
(2) Det har taget længere tid end oprindeligt forventet at udvikle et elektronisk system til gennemførelse af systemet til id-mærkning og sporing af eksplosivstoffer.
Det er nødvendigt at udsætte anvendelsen af Kommissionens direktiv 2008/43/EF2) for at give sprængstofindustrien mere tid til i fuldt omfang at udvikle, teste, validere og dermed øge sikkerheden ved de elektroniske systemer, der er nødvendige for at gennemføre direktiv 2008/43/EF.
For at muliggøre dette bør fabrikanternes og importørernes pligt til at mærke eksplosivstoffer udsættes med et år til den 5. april 2013. Det er nødvendigt med mere tid, før de påkrævede elektroniske sporingssystemer kan blive implementeret af alle aktører i hele forsyningskæden.
Desuden er lagre af eksplosivstoffer med længere holdbarhed, som er fremstillet tidligere og ikke skal mærkes i henhold til direktiv 2008/43/EF, stadig at finde i forsyningskæden, og det er ikke praktisk muligt at pålægge virksomhederne pligt til at føre forskellige typer registre.
Pligten til at indsamle data og foretage registrering bør derfor udsættes med tre år til den 5. april 2015.
(3) Visse artikler er for små til, at de kan forsynes med koden for produktionsstedet og de elektronisk læselige oplysninger.
Det er teknisk umuligt at anbringe et unikt id-mærke på visse andre artikler på grund af deres form eller udformning.
I disse tilfælde bør den påkrævede id-mærkning anbringes på hver mindste pakningsenhed.
Tekniske fremskridt kan betyde, at det i fremtiden bliver muligt at anbringe koden for produktionsstedet og de elektronisk læselige oplysninger på de pågældende artikler.
Kommissionen bør derfor inden udgangen af 2020 foretage en undersøgelse for at vurdere, om de påkrævede oplysninger kan anbringes på selve artiklerne.
 (4) Direktiv 2008/43/EF bør derfor ændres i overensstemmelse hermed.
(5) Foranstaltningerne i dette direktiv er i overensstemmelse med udtalelse fra det ved artikel 13, stk. 1, i direktiv 93/15/EF nedsatte udvalg  VEDTAGET DETTE DIREKTIV:
Artikel 1 I direktiv 2008/43/EF foretages følgende ændringer:
 1) I artikel 2 indsættes som litra d), e) og f):
»d) tændsnore, der er strengformede, ikke-detonerende tændanordninger e) sikkerhedslunter, der består af en kerne af finkornet sortkrudt omgivet af et bøjeligt vævet stof med en eller flere udvendige beskyttelsesbeklædninger, og som ved antændelse brænder med en forudbestemt hastighed uden nogen ydre eksplosiv virkning f) primere af fænghættetypen, der består af en metal- eller plasthætte, der indeholder en blanding af et primært sprængstof, der er let antændeligt ved stød, og som tjener som tændelement i patroner til håndskydevåben og i perkussionsladninger til drivladninger.« 2) Artikel 7 affattes således:
»Artikel 7 Enkle detonatorer For enkle detonatorer skal den unikke id-mærkning bestå af en selvklæbende etiket på detonatorhylstret eller være trykt eller stemplet direkte herpå.
En hertil knyttet etiket anbringes på hver kasse detonatorer.
Desuden kan operatørerne anvende en passiv elektronisk brik, der fastgøres til hver detonator, og en hertil knyttet elektronisk brik for hver kasse detonatorer.« 3) Artikel 9 og 10 affattes således:
»Artikel 9 Primere og boostere For andre primere end de i artikel 2 omhandlede og for boostere skal den unikke id-mærkning bestå af en selvklæbende etiket på sådanne primere og boostere eller være trykt direkte herpå.
En hertil knyttet etiket anbringes på hver kasse primere og boostere.
 Desuden kan operatørerne anvende en passiv elektronisk brik, der fastgøres til hver primer og booster, og en hertil knyttet elektronisk brik for hver kasse primere og boostere.
Artikel 10 Detonationslunter For detonationslunter skal den unikke id-mærkning bestå af en selvklæbende etiket eller være trykt direkte på spolen.
Den unikke id-mærkning anføres hver femte meter på enten luntens ydre hylster eller på det indre lag af ekstruderet plast umiddelbart under luntens ydre tråde.
En hertil knyttet etiket anbringes på hver kasse detonationslunter.
Desuden kan operatørerne anvende en passiv elektronisk brik, der indsættes i snoren og en hertil knyttet elektronisk brik for hver kasse lunter.« 4) Artikel 15, stk. 1, andet afsnit, affattes således:
»De anvender disse bestemmelser fra den 5. april 2013. De anvender dog de bestemmelser, der er nødvendige for at efterkomme artikel 3, stk. 6, og artikel 13 og 14, fra den 5. april 2015.« 5) Som artikel 15a indsættes:
»Artikel 15a Kommissionen foretager inden den 31. december 2020 en undersøgelse for at vurdere, om de tekniske fremskridt har gjort det muligt at ophæve de undtagelser, der er omhandlet i bilagets punkt 3.« 6) I bilagets punkt 3 indsættes følgende:
 »For artikler, der er for små til, at de oplysninger, der er omhandlet i punkt 1, litra b), nr. i) og ii), og i punkt 2, kan anbringes, eller hvor det på grund af artiklens form eller udformning er teknisk umuligt at anbringe en unik id-mærkning, skal den unikke id-mærkning anbringes på hver mindste pakningsenhed.
 Hver mindste pakningsenhed skal lukkes med forsegling.
Hver enkel detonator eller booster, der er omfattet af undtagelsen i stk. 2, mærkes holdbart og på en sådan måde, at det sikres, at de i punkt 1, litra b), nr. i) og ii), omhandlede oplysninger er tydeligt læselige på mærkningen.
Antallet af enkle detonatorer og boostere i pakningen skal være påtrykt på den mindste pakningsenhed.
Hver detonationslunte, der er omfattet af undtagelsen i stk. 2, mærkes med den unikke id-mærkning på rullen eller spolen og, hvis det er relevant, på den mindste pakningsenhed.« Artikel 2 1. Medlemsstaterne vedtager og offentliggør senest den 4. april 2012 de love og administrative bestemmelser, der er nødvendige for at efterkomme dette direktiv.
De tilsender straks Kommissionen disse love og bestemmelser med en sammenligningstabel, som viser sammenhængen mellem de pågældende love og bestemmelser og dette direktiv.
 De anvender disse love og bestemmelser fra den 5. april 2013.
Lovene og bestemmelserne skal ved vedtagelsen indeholde en henvisning til dette direktiv eller skal ved offentliggørelsen ledsages af en sådan henvisning.
De nærmere regler for henvisningen fastsættes af medlemsstaterne.
 2. Medlemsstaterne tilsender Kommissionen de vigtigste nationale retsforskrifter, som de udsteder på det område, der er omfattet af dette direktiv.
Artikel 3 Dette direktiv træder i kraft på tyvendedagen efter offentliggørelsen i Den Europæiske Unions Tidende.
Artikel 4 Dette direktiv er rettet til medlemsstaterne.
 Udfærdiget i Bruxelles, den 22. februar 2012.
På Kommissionens vegne José Manuel BARROSO Formand « 1) Bekendtgørelsen indeholder bestemmelser, der gennemfører Kommissionens direktiv 2008/43/EF af 4. april 2008 om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug (EU-Tidende nr.
L 94, s. 8) og Kommissionens direktiv 2012/4/EU af 22. februar 2012 om ændring af direktiv 2008/43/EF om oprettelse i henhold til Rådets direktiv 93/15/EØF af et system til id-mærkning og sporing af eksplosivstoffer til civil brug (EU-Tidende nr. 50, s. 18).
 1) EFT L 121 af 15.5.1993, s. 20.
 2) EUT L 94 af 5.4.2008, s. 8.
