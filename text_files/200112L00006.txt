Fremsat den 2. oktober 2001 af  

 skatteministeren (Frode Sørensen) Forslag til Lov om ændring af  

 selskabsskatteloven (Livsforsikringsselskabers solvens) § 1 I lov om indkomstbeskatning af aktieselskaber m.v.  

 (selskabsskatteloven), jf. lovbekendtgørelse nr. 299 af 27. april  

 2000, som ændret senest ved § 2 i lov nr. 339 af 16. maj 2001,  

 foretages følgende ændring:
 1. I § 13, stk. 12, indsættes som 8.-9.  

 pkt.:
»3.-7. pkt. finder tilsvarende anvendelse for livsforsikringsselskaber for  

 det indkomstår, hvor selskabet får taget bestanden af  

 livsforsikringspolicer under administration efter kapitel 15 i lov om  

 forsikringsvirksomhed, idet et negativt sumbeløb efter 1. pkt. dog  

 tillægges uudnyttede fradragsberettigede tab, som efter stk. 8, 3.  

 pkt., har påvirket opgørelsen af sumbeløbet.
Disse  

 uudnyttede tab kan herefter ikke anvendes efter reglerne i  

 aktieavancebeskatningsloven eller ejendomsavancebeskatningsloven.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning fra og med indkomståret  

 2001.
Bemærkninger til lovforslaget Almindelige bemærkninger Formålet med forslaget.
Forslaget har til formål at afbøde  

 virkningerne for livsforsikringsselskaberne af den aktuelle påvirkning  

 af den finansielle sektor, der har bevirket, at aktiemarkedet har oplevet  

 store kursfald.
Kursfald på aktier har betydning for opgørelsen  

 af forsikringsselskabernes solvens, idet selskabernes opgørelse af  

 deres aktivmasse med henblik på at dokumentere dækning for deres  

 forpligtelser over for forsikringstagerne påvirkes af aktiekurserne.  

 Ved drastiske kursfald på aktier vil selskabernes solvens kunne komme i  

 fare med det resultat, at Finanstilsynet må gribe ind over for  

 livsforsikringsselskabet ved, at forsikringsbestanden tages under  

 administration.
De forsikringstekniske regler for livsforsikringsselskaber  

 indebærer, at selskaberne ikke har mulighed for i vurderingen af deres  

 solvens at medregne forhold, der vil resultere i øgede  

 skattefradragsmuligheder i de efterfølgende år.
Dette skyldes  

 den principielle usikkerhed, der er forbundet med, om selskabet faktisk vil  

 kunne udnytte fradraget i efterfølgende indkomstår.
Med henblik  

 på at give selskaberne mulighed for at medregne denne fremtidige  

 skattemæssige fordel ved opgørelsen af selskabets solvens,  

 foreslås det, at give selskaberne ret til at få  

 skatteværdien af denne fordel udbetalt, hvor selskabet på grund  

 af solvensproblemer får taget sin bestand af forsikringspolicer under  

 administration.
Ved at medregne denne potentielle udbetaling ved vurderingen  

 af selskabets solvens mindskes risikoen for indgreb fra Finanstilsynet over  

 for selskaberne, hvorved sandsynligheden for udbetaling reduceres  

 tilsvarende.
Der er således tale om en lovændring, hvis  

 gennemførelse i sig selv reducerer sandsynligheden for at,  

 lovbestemmelsen vil komme i brug.
Dette skyldes, at muligheden for at kunne  

 udbetale skatteværdien reducerer risikoen for at selskabet kommer under  

 administration, hvilket er en betingelse for udbetalingen.
Skulle reglerne  

 mod forventning komme i brug, sikrer administrators beføjelser efter  

 tilsynslovgivningen, at pengene reelt kommer forsikringstagerne til gode.
 Gældende regler.
Livsforsikringsselskaber har fradrag for  

 hensættelser til dækning af forpligtelserne over for  

 forsikringstagerne.
Forsikringsselskaberne blev fra indkomståret 1998  

 undergivet en begrænsning af denne fradragsret.
Dette skyldes, at de  

 indtægter, der medgår til at finansiere hensættelserne til  

 dækning af forpligtelserne, kan være såvel skattepligtige  

 som var skattefrie.
Ved at lade indtægter, som var skattefrie,  

 finansiere fuldt fradragsberettigede udgifter, opstod der skattetekniske  

 underskud, som kunne udnyttes i selskaber, der var sambeskattede med  

 livsforsikringsselskabet.
For at afbøde dette indførtes en  

 fradragsbegrænsning, som består i, at hensættelserne  

 først anses for finansieret af de helt eller delvist skattefrie  

 indtægter.
Fradraget reduceres derved med disse helt eller delvist  

 skattefrie beløb således, at der kun gives fradrag i  

 skattepligtig indkomst med resten af hensættelsesbeløbet.
De helt eller delvist skattefrie indtægter, der  

 begrænser fradragsbeløbet, er udbytter og urealiserede avancer  

 på fast ejendom og aktier.
De urealiserede avancer opgøres efter  

 et lagerprincip som forskellen mellem værdien ved indkomstårets  

 udløb og ved indkomstårets begyndelse.
I det omfang  

 forsikringsselskabet ved et salg bliver skattepligtig af avance af aktivet,  

 sker beskatningen imidlertid først ved salget af aktivet  

 (realisationsprincippet).
Såfremt summen af de helt eller delvist skattefrie  

 indtægter er større end hensættelserne etc.,  

 overføres den overskydende fradragsbegrænsning til det  

 efterfølgende indkomstår med den virkning, at fradraget for  

 hensættelser for dette indkomstår reduceres med den overskydende  

 fradragsbegrænsning.
Man taler her om overskydende  

 fradragsbegrænsning.
Hvis summen af de helt eller delvist skattefrie  

 indtægter er negativ, taler man om negativ fradragsbegrænsning.  

 En negativ fradragsbegrænsning kan overføres til næste  

 år således, at det negative beløb reducerer det  

 efterfølgende års skattefrie indtægter, der  

 medfører fradragsbegrænsning.
Negativ fradragsbegrænsning  

 kan eksempelvis opstå ved store kursfald på  

 livsforsikringsselskabets aktiebeholdning eller ved store skattepligtige salg  

 af aktier.
Såfremt det senere viser sig, at  

 livsforsikringsselskabet skal betale skat af en avance i forbindelse med  

 salget, reduceres fradragsbegrænsningen med den skattepligtige del af  

 avancen.
Herved sikres det, at der ikke sker en dobbeltbeskatning af de  

 pågældende avancer.
Viser det sig, at et salg resulterer i et  

 fradragsberettiget tab, reguleres fradragsbegrænsningen med dette  

 fradragsberettigede tab ved, at tabet tillægges de skattefrie udbytter  

 og avancer, hvorved fradragsbegrænsningen øges.
Dette sker for  

 at udligne den fradragsret, som selskabet har haft ved lageropgørelsen  

 af kursfaldene.
Hermed er fradrag fratrukket via lageropgørelsen  

 neutraliseret således, at der ikke kan ydes dobbeltfradrag, i det  

 omfang beløbet udløser et fradragsberettiget tab efter reglerne  

 i aktieavancebeskatningsloven eller ejendomsavancebeskatningsloven.
Efter  

 reglerne i aktieavancebeskatningsloven og ejendomsavancebeskatningsloven  

 gælder regler om, at tab i et vist omfang kun kan fradrages  

 såfremt tabet kan rummes i tilsvarende gevinster.
 Forslaget.
Det foreslås at give livsforsikringsselskaberne ret  

 til, når selskabet har fået taget sin forsikringsbestand under  

 administration, at modregne en negativ fradragsbegrænsning og  

 uudnyttede fradragsberettigede tab, der har påvirket opgørelsen  

 af fradragsbegrænsningen, i årets skattepligtige indkomst.
I det  

 omfang indkomsten ikke kan rumme hele fradraget, kan selskabet få  

 udbetalt skatteværdien af det negative  

 fradragsbegrænsningsbeløb.
Dette giver mulighed for, at  

 skatteværdien heraf kan medregnes ved opgørelsen af selskabets  

 solvens, før et indgreb bliver aktuelt.
Muligheden for at få udbetalt skatteværdien af  

 selskabets negative fradragsbegrænsningsbeløb kendes allerede,  

 idet der for arbejdsmarkedsrelaterede livsforsikringsaktieselskaber ved lov  

 nr. 1294 af 20. december 2000 blev indført en sådan ordning ved  

 selskabernes overgang til skattefrihed.
Af symmetrihensyn vil overskydende  

 fradragsbegrænsning tilsvarende skulle indtægtsføres.
 Efter forslaget skal livsforsikringsselskaber, når  

 forsikringsbestanden tages under administration, tilsvarende kunne anvende  

 den mulighed, der er indført for arbejdsmarkedsrelaterede  

 livsforsikringsselskaber ved deres overgang til skattefrihed.
 Den foreslåede bestemmelse adskiller sig fra den  

 ordning, der gælder for de arbejdsmarkedsrelaterede  

 livsforsikringsselskaber, ved, at bestemmelsen er udvidet til også at  

 gælde for uudnyttede fradragsberettigede tab, der har påvirket  

 opgørelsen af fradragsbegrænsningen.
Denne forskel skal ses på baggrund af, at et  

 livsforsikringsselskab, når det på grund af kraftige kursfald  

 får solvensproblemer, kan blive tvunget til at realisere aktiver med  

 tab.
Formålet med denne afvigelse er således, at selskabet i  

 denne situation ikke skal stilles forskelligt afhængig af, om tabene  

 på aktiverne er realiseret eller ej.
Som tidligere nævnt indebærer de  

 gældende regler, at der skal ske en korrektion af  

 fradragsbegrænsningen, når der sælges aktier eller  

 ejendomme, for at undgå dobbeltbeskatning af fortjeneste og  

 dobbeltfradrag for tab.
For så vidt angår tab, sker korrektionen  

 for det indkomstår, hvor aktivet sælges, ved at  

 fradragsbegrænsningen forøges.
Derved undgås, at tab, der  

 løbende er fradraget som følge af lagerprincippet i  

 fradragsbegrænsningsreglerne, også kan fradrages som et  

 realiseret tab.
Tab ved salg af aktier og ejendomme kan imidlertid ikke  

 altid fradrages i salgsåret.
Det skyldes, at tab i henhold til  

 aktieavancebeskatningsloven og ejendomsavancebeskatningsloven kun kan  

 anvendes til modregning i tilsvarende gevinster.
Eksempelvis kan tab på  

 aktier, der sælges inden 3 års ejertid, kun modregnes i  

 fortjeneste på aktier, der sælges inden 3 års ejertid.
Det  

 betyder, at der kan være tab, som har forøget  

 fradragsbegrænsningen, men som ikke er udnyttet, når selskabet  

 tages under administration.
Er fradragsbegrænsningen negativ   som er den  

 relevante situation ved kraftige kursfald   medfører realisation af  

 tab, at fradragsbegrænsningen bliver mindre negativ.
Til gengæld  

 opstår et uudnyttet tab svarende til, hvad den negative  

 fradragsbegrænsning er formindsket med.
For at ligestille  

 tilfælde, hvor der (tvangs)realiseres tab, med tilfælde hvor  

 tabene ikke realiseres, og den negative fradragsbegrænsning derfor ikke  

 er påvirket, foreslås det at tillægge disse uudnyttede tab  

 til det negative fradragsbegrænsningsbeløb, der giver ret til  

 fradrag/udbetaling efter reglerne i 3.-7. pkt.
Det negative  

 fradragsbegrænsningsbeløb bliver derved yderligere negativt.
 På samme måde som den negative  

 fradragsbegrænsning forsvinder i forbindelse med anvendelsen af 3.-7.  

 pkt., kan uudnyttede tab, der på denne måde kommer selskaberne  

 til gode, heller ikke senere udnyttes til modregning i senere fortjenester  

 efter reglerne i aktieavancebeskatningsloven og  

 ejendomsavancebeskatningsloven.
Provenumæssige og erhvervsøkonomiske  

 konsekvenser Livsforsikringsselskaberne vil, hvis det nuværende  

 lave kursniveau for aktier fortsætter året ud, have store  

 negative fradragsbegrænsningssaldi ved udgangen af 2001. Disse saldi er  

 udtryk for, at livsforsikringsselskaberne i 2001 har haft store tab på  

 aktierne opgjort til markedsværdi, som dog ikke har givet anledning til  

 en tilsvarende reduktion af den selskabsskattepligtige indkomst samme  

 år.
Effektivt opnås fradrag for disse tab i takt med, at  

 der i 2002 og i senere år opstår gevinster på aktier og  

 ejendomme.
Disse gevinster vil isoleret set give anledning til  

 fradragsbegrænsning, men denne vil blive udlignet ved fremførsel  

 af de negative saldi fra 2001, indtil disse er opbrugt.
Under videreførelse af livsforsikringsselskabernes  

 normale virksomhed opnås således fradrag for de nævnte  

 aktietab   i årene efter at tabet er indtruffet.
Dette vil imidlertid  

 ikke altid være tilfældet for livsforsikringsselskaber, der i  

 2001 eller senere år kommer under administration som ovenfor  

 beskrevet.
 Det foreslås derfor, at livsforsikringsselskaber,  

 der får bestanden af livsforsikringspolicer taget under administration  

 af Finanstilsynet, kan få fradrag for en uudnyttet negativ  

 fradragsbegrænsningssaldo m.v., evt. kontant udbetaling af  

 skatteværdien heraf.
 Med forslaget fastholdes sigtet med  

 fradragsbegrænsningsreglerne, nemlig at undgå at skattefri  

 gevinster hensættes til de forsikrede med skattemæssig  

 fradragsret og det sikres, at livsforsikringsselskaber, der på grund af  

 solvensproblemer må tages under administration, effektivt opnår  

 skattemæssigt fradrag for aktietab svarende til, hvad der ville have  

 været tilfældet ved en videreførelse af  

 forsikringsvirksomheden.
Det centrale i forslaget er ikke udbetalingen som  

 sådan, men at selve muligheden herfor fjerner usikkerheden om  

 skatteværdien af negative fradragsbegrænsningssaldi m.v.,  

 således at skatteaktivet kan indgå ved vurderingen af  

 livsforsikringsselskabers solvens.
Herved mindskes risikoen for et indgreb  

 fra Finanstilsynet.
Lovforslaget medvirker således til at undgå,  

 at sådanne udbetalinger bliver aktuelle.
Der er på intet tidspunkt regnet med bortfald af  

 fradraget.
Derfor vil der alene være tale om en fremrykning af  

 udnyttelsen af fradraget med deraf følgende rentetab, hvis der  

 på trods af den forbedrede solvens som følge af lovforslaget  

 alligevel bliver tale om kontante udbetalinger.
 Administrative konsekvenser for stat, amter og  

 kommuner.
 Forslaget skønnes ikke at medføre  

 nævneværdige administrative konsekvenser.
 Administrative konsekvenser for erhvervslivet.
 Forslaget skønnes ikke at medføre  

 nævneværdige administrative konsekvenser.
 Administrative konsekvenser for borgerne.
 Forslaget medfører ingen administrative  

 konsekvenser for borgerne.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget skønnes ikke at have EU-retlige  

 aspekter.
 Sammenfatning af økonomiske konsekvenser og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Kontant udbetaling af skatteværdien af et negativt  

 fradragsbegrænsningsbeløb m.v. indebærer isoleret set en  

 fremrykning af udnyttelsen af fradraget med deraf følgende rentetab i  

 situationer, hvor et livsforsikringsselskab tages under administration af  

 Finanstilsynet.
Administrative konsekvenser for stat, amter og  

 kommuner Forslaget skønnes ikke at medføre  

 nævneværdige administrative konsekvenser.
Erhvervsøkonomiske konsekvenser Med muligheden for kontant udbetaling af skatteværdien  

 af et negativt fradragsbegrænsningsbeløb m.v. fjernes  

 usikkerheden om skatteværdien af negative  

 fradragsbegrænsningssaldi m.v., således at skatteaktivet kan  

 indgå ved vurderingen af livsforsikringsselskabers solvens, hvorved  

 risikoen for et indgreb fra Finanstilsynet formindskes.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indeholde EU-retlige  

 aspekter.
Høring På grund af lovforslagets hastende karakter har  

 forslaget ikke været sendt i sædvanlig høring.
Forslaget  

 har alene været til høring i Finanstilsynet, Justitsministeriet  

 og Told- og Skattestyrelsen.
Bemærkninger til de enkelte bestemmelser Til § 1 Der er i selskabsskattelovens § 13, stk. 12,  

 fastsat særlige regler om fremførsel af et negativt beløb  

 for skattefrie afkast og for et overskydende beløb for skattefrie  

 afkast.
Hvis summen af de skattefrie afkast er negativ efter  

 regulering med skattepligtige fortjenester og tab, fragår det negative  

 beløb (tabet) efter selskabsskattelovens § 13, stk. 12, 1.  

 pkt., i efterfølgende års skattefrie afkast, der danner grundlag  

 for fradragsbegrænsning i de respektive indkomstår.
Tabet kan  

 fremføres uden tidsbegrænsning.
Hvis summen af de skattefrie afkast efter regulering med  

 skattepligtige fortjenester og tab derimod overstiger fradrag for  

 udbetalinger og hensættelser til de forsikrede og fradraget for  

 pensionsafkastskat, kan livsforsikringsselskabet efter § 13,  

 stk. 8, ikke opnå fradrag for de forsikringsmæssige  

 hensættelser m.v.
Det overskydende beløb for de skattefrie  

 afkast medregnes efter stk.12, 2. pkt., til de skattefrie afkast for de  

 efterfølgende indkomstår.
Det overskydende beløb  

 fremføres uden tidsbegrænsning.
Det foreslås i to nye punktummer i § 13,  

 stk. 12, at et livsforsikringsselskab i det indkomstår, hvor  

 selskabet får taget sin bestand under administration, kan anvende  

 reglerne i § 13, stk. 12, 3.-7. pkt., tilsvarende.
Videre skal  

 uudnyttede fradragsberettigede tab, som efter stk. 8, 3. pkt., har  

 påvirket opgørelsen af fradragsbegrænsningen,  

 tillægges et negativt sumbeløb.
Dette bevirker, at selskabet ved  

 opgørelsen af den skattepligtige indkomst kan fradrage et negativt  

 sumbeløb efter stk. 12, 1. pkt., tillagt uudnyttede  

 fradragsberettigede tab.
Et sumbeløb på   50 mill. kr. og et  

 udnyttet tabsfradrag på 50 mill. kr. indebærer således et  

 samlet fradrag på 100 mill. kr.
 Videre skal et livsforsikringsselskab, der får taget  

 sin bestand af forsikringspolicer under administration, medregne et  

 overskydende beløb efter stk. 12, 2. pkt., til den skattepligtige  

 indkomst.
Der kan forekomme tilfælde, hvor et selskab i det  

 indkomstår, hvor bestanden tages under administration, har  

 sådanne indkomstforhold, at reglen om fradrag for et uudnyttet  

 beløb vil føre til, at den skattepligtige indkomst vil udvise  

 underskud.
Det vil sige, at selskabets skattepligtige indkomst ikke er  

 tilstrækkelig stor til at kunne rumme fradraget.
I en sådan  

 situation kan den del af underskuddet, der kan henføres til fradrag  

 for et negativt beløb tillagt uudnyttede fradragsberettigede tab, som  

 har påvirket fradragsbegrænsningen, ikke overføres til  

 modregning i overskud i sambeskattede selskaber.
Skatteværdien af det  

 pågældende skattemæssige underskud beregnet med den i  

 selskabsskattelovens § 17, stk. 1, nævnte procent bliver i  

 stedet udbetalt kontant til selskabet.
Det udbetalte beløb er ikke  

 skattepligtigt.
 Det er en betingelse, at livsforsikringsselskabet på  

 grund af solvensproblemer får taget hele sin forsikringsbestand under  

 administration efter lov om forsikringsvirksomhed, kapitel 15.
Når et livsforsikringsselskab får taget sin  

 forsikringsbestand under administration sker administrationen af  

 forsikringsbestanden fra et administrationsbo ledet af en administrator.
I  

 forbindelse med overtagelsen af administrationen af forsikringsbestanden  

 overlades alle registrerede aktiver svarende til de forsikringsmæssige  

 hensættelser til administrationsboet, jf. § 152, stk. 1, i  

 lov om forsikringsvirksomhed.
Derudover kan administrator kræve  

 selskabet for, hvad der efter en vurdering af de overtagne aktiver mangler  

 til at dække de forsikringsmæssige hensættelser og anmeldte  

 og forfaldne forsikringskrav i medfør af § 152, stk. 4 i lov  

 om forsikringsvirksomhed.
Administrators krav over for selskabet kan  

 endvidere udstrækkes til et beløb, der svarer til selskabets  

 solvensmargin opgjort ved administrationsboets begyndelse, jf. § 152,  

 stk. 4, i lov om forsikringsvirksomhed.
Selskabets solvensmargin ved  

 administrationens begyndelse svarer til, hvad der skulle have været i  

 selskabet til dækning af forpligtelserne over for forsikringstagerne  

 inklusive en sikkerhedsmargin.
Hvis et livsforsikringsselskab får taget sin  

 forsikringsbestand under administration og af den grund får udbetalt  

 skatteværdien af et ikke udnyttet negativt  

 fradragsbegrænsningsbeløb tillagt et uudnyttet  

 fradragsberettiget tab, som har påvirket fradragsbegrænsningen,  

 vil administrator således kunne kræve et beløb af  

 selskabet til dækning af forpligtelserne over for forsikringstagerne op  

 til selskabets solvensmargin ved etableringen af administrationsboet.
Herved  

 sikres det, at værdien af den negative fradragsbegrænsning og et  

 uudnyttet fradragsberettiget tab, som har påvirket  

 fradragsbegrænsningen kommer den pågældende  

 livsforsikringsbestand og dermed forsikringstagerne til gode.
Til § 2 Loven foreslås at træde i kraft dagen efter  

 offentliggørelsen i Lovtidende med virkning fra og med  

 indkomståret 2001. Selskaber, som eventuelt måtte få taget  

 deres forsikringsbestand under administration i 2001, kan således  

 anvende reglerne i selskabsskattelovens § 13, stk. 12, 3.-7. pkt.,  

 allerede i 2001. Herved sikres det, at skatteværdien af et negativt  

 fradragsbegrænsningsbeløb og et uudnyttet fradragsberettiget  

 tab, som har påvirket fradragsbegrænsningen, kan indgå i  

 selskabets solvensopgørelse med det samme.
Bilag Forslaget sammenholdt med gældende ret.
Gældende formulering Lovforslaget § 1 I lovbekendtgørelse nr. 299 af 27. april 2000 om indkomstbeskatning  

 af aktieselskaber m.v. (selskabsskatteloven), som senest ændret ved  

 § 2 i lov nr. 339 af 16. maj 2001, foretages følgende  

 ændring:
 § 13.  .
Stk. 12. Hvis summen af udbytter og avancer som opgjort efter  

 stk. 8, 10 og 11 er negativ, fragår beløbet ved  

 opgørelsen af de pågældende udbytter og avancer for  

 efterfølgende indkomstår.
Overstiger summen udbetalinger,  

 hensættelser og skat efter pensionsafkastbeskatningsloven, som  

 nævnt i stk. 8, 1. pkt., medregnes det overskydende beløb i  

 efterfølgende indkomstår.
Ved undtagelse fra beskatning efter  

 § 3 kan et forsikringsselskab fradrage et negativt sumbeløb efter  

 1. pkt. ved opgørelsen af selskabets skattepligtige indkomst for det  

 sidste indkomstår, hvor selskabet er skattepligtigt.
Tilsvarende skal  

 overskydende beløb efter 2. pkt. medregnes ved opgørelsen af  

 selskabets skattepligtige indkomst for det sidste indkomstår, hvor  

 selskabet er skattepligtigt.
Udviser den skattepligtige indkomst efter  

 fradrag af et negativt sumbeløb om nævnt i 3. pkt. underskud,  

 kan den del af underskuddet, der kan henføres til fradrag for et  

 negativt sumbeløb, ikke udnyttes i sambeskattede selskaber.  

 Skatteværdien af underskuddet beregnet med den i § 17, stk. 1  

 nævnte procent udbetales i stedet kontant til selskabet.
Det udbetalte  

 beløb er ikke skattepligtigt.
 1. I § 13, stk. 12, indsættes som 8.-9.  

 pkt.:
