Cirkulære om forretningsorden for  

 Dykkerrådet I medfør af § 17 i lov nr. 307 af 17. maj 1995 om dykkerarbejde og  

 dykkermateriel m.v. fastsættes:
 § 1. Dykkerrådet består af en formand  

 og en næstformand (stedfortræder for formanden) udnævnt af  

 erhvervsministeren samt af yderligere 12 medlemmer udnævnt af  

 Søfartsstyrelsen efter indstilling fra følgende organisationer  

 m.v., der hver har 1 medlem i Rådet:
Brancheforeningen for Dykkermateriel Danmarks Rederiforening Dansk Dykkerforening Dansk Sportsdykker Forbund Dykkerfirmaernes Brancheforening Entreprenørforeningen Forbundet af Offentligt Ansatte MARE-gruppen (Den Marinearkæologiske  

 Referencegruppe) North Sea Operators Committee, Denmark Specialarbejderforbundet i Danmark (SiD) Søværnet Skoler med dykkeruddannelse, godkendt af  

 Søfartsstyrelsen.
 Stk. 2. For hvert af medlemmerne, bortset fra formanden  

 og næstformanden, udnævner Søfartsstyrelsen efter  

 indstilling af vedkommende organisation en stedfortræder.  

 Stedfortræderne er berettigede til at deltage i møderne.
§ 2. Dykkerrådets opgave er, 1)	at rådgive Erhvervsministeriet og Søfartsstyrelsen i  

 spørgsmål inden for lovens område, 2)	at følge den tekniske og sikkerhedsmæssige udvikling  

 inden for lovens område, og 3)	at fremsætte forslag vedrørende lovgivningen om  

 dykkerarbejde og dykkermateriel m.v. og den dertil knyttede  

 administration.
§ 3. Formanden indkalder Dykkerrådet til  

 møde efter behov.
Rådet skal dog indkaldes til møde,  

 når mindst 3 af Rådets medlemmer fremsætter ønske om  

 afholdelse af møde til drøftelse af nærmere angivne  

 spørgsmål.
 Stk. 2. Formanden tilrettelægger Rådets  

 arbejde og leder dets møder.
 Stk. 3. Formanden kan i den udstrækning, det  

 skønnes formålstjenligt, tilkalde sagkyndige eller personer med  

 speciel interesse i det emne, der behandles, til at deltage i Rådets  

 møder.
 § 4. Tid og sted for Rådets møder  

 fastsættes af formanden, der foranlediger medlemmerne indvarslet til  

 møderne.
§ 5. Rådet er beslutningsdygtigt, når  

 mindst 6 medlemmer er til stede, Hvert medlem har en stemme, og  

 afgørelser træffes ved simpelt flertal blandt de  

 fremmødte.
I tilfælde af stemmelighed gør formandens  

 stemme udslaget.
 § 6. Dykkerrådets møder er ikke  

 offentlige.
 § 7. Dykkerrådets sekretariat varetages af  

 Søfartsstyrelsen.
§ 8. Der skal tages referat af Rådets  

 forhandlinger og beslutninger.
Eventuelle mindretal kan kræve deres  

 bemærkninger vedføjet flertallets indstillinger eller udtalelse.  

 Referatet udsendes til Rådets medlemmer samt de personer, som efter §  

 3, stk. 3, har deltaget i Rådets møder.
 § 9. Forretningsordenen træder i kraft den  

 1. januar 1999.
 Stk. 2. Cirkulære nr. 89 af 23. juni 1995 om forretningsorden  

 for Dykkerrådet ophæves.
