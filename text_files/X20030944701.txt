Beskatning af  

 helårsbolig uden bopælspligt - ansat hovedaktionær - erhvervsmæssig  

 benyttelse Spørgsmål Vil forespørgeren under de givne omstændigheder  

 blive beskattet af privat rådighed over advokatanpartsselskabets lejlighed? Svar Nej.
Se sagsfremstilling og begrundelse.
Beskrivelse af de faktiske forhold Forespørgeren er partner og - via  

 Advokatanpartsselskabet A, hvor han er ansat direktør - interessent i  

 advokatfirmaet B.
Advokatfirmaet driver virksomhed fra kontorer i  

 København og X-by i Jylland.
Forespørgeren har bopælsadresse i nærheden af  

 X-by.
 Det påtænkes at lade advokatanpartsselskabet  

 erhverve en lejlighed uden bopælspligt i København eller på Frederiksberg.
Lejligheden tænkes anvendt udelukkende  

 erhvervsmæssigt til overnatning for forespørgeren i forbindelse med  

 firmarelaterede aktiviteter.
Sådanne aktiviteter vil være retsmøder og  

 domsforhandlinger, møder med klienter, afholdelse af eller deltagelse i  

 faglige  

 kurser, firmainterne møder og deltagelse i sociale arrangementer i  

 firmasammenhæng.
 Herudover påtænkes det at stille lejligheden til  

 rådighed for partnerkolleger og muligvis for ansatte advokater til  

 overnatning  

 i forbindelse med tilsvarende firmarelaterede aktiviteter.
 En sekretær på kontoret vil føre optegnelse over,  

 hvem der benytter lejligheden, og i hvilke sammenhænge det sker.
 Forespørgeren frasiger sig ret til benyttelse af  

 lejligheden til private formål.
 Forespørgeren har oplyst, at hensigten med  

 spørgsmålet er at afklare, om der efter skattemyndighedernes opfattelse  

 gælder  

 en formodningsregel for, at lejligheden også benyttes privat således, at  

 lejligheden anses for stillet til rådighed for ham.
 Forespørgeren anser det ikke for muligt at  

 afkræfte en sådan formodning for privat benyttelse, idet brugen af en  

 lejlighed  

 ikke kan registreres på samme verificerbare måde som brugen af en bil, hvor  

 en  

 formodning for privat benyttelse er mulig at afkræfte ved fremlæggelse af  

 kørselsregnskab.
Den skatteansættende myndigheds udtalelse Skatteforvaltningen i X-by har ikke fremsat  

 bemærkninger til sagsfremstillingen og har tilsluttet sig indstillingen.
Styrelsens indstilling og begrundelse Forespørgeren vil som hovedanpartshaver og ansat  

 direktør i det selskab, der påtænkes at erhverve en lejlighed, tilhøre den  

 personkreds, der er omfattet af ligningslovens § 16, stk. 9. Denne  

 bestemmelse  

 omhandler beskatning af boliger, der stilles til rådighed som led i et  

 ansættelsesforhold, hvis den ansatte er direktør eller en anden medarbejder  

 med  

 væsentlig indflydelse på egen aflønningsform.
Stilles boligen til rådighed i  

 form af udbytte, beskattes værdien opgjort efter § 16, stk. 9, som personlig  

 indkomst, jf. § 16 A, stk. 10.
Beskatning af fri helårsbolig i henhold til  

 ligningslovens § 16, stk. 9, henholdsvis § 16 A, stk. 10, forudsætter en  

 faktisk benyttelse af privat karakter, idet der ikke i disse bestemmelser er  

 hjemmel til at beskatte selve rådigheden.
Dette følger af de almindelige  

 bemærkninger til lov nr. 459 af 31. maj 2000.
 Såfremt direktøren eller medarbejderen i forvejen  

 råder over en helårsbolig, vil det efter Styrelsens opfattelse være i strid  

 med  

 de nævnte lovbestemmelser at beskatte direktøren eller medarbejderen af fri  

 helårsbolig alene ud fra en formodning om, at vedkommende i kraft af sin  

 bestemmende indflydelse har rådighed over boligen.
Under de oplyste omstændigheder vil lejligheden  

 ikke være omfattet af ligningslovens § 16, stk. 9, henholdsvis § 16 A, stk.  

 10,  

 som følge af forespørgerens egen benyttelse af lejligheden, idet det  

 forudsættes, at han ikke benytter den til private formål.
For så vidt angår  

 partnerkolleger og ansatte advokater, vil forespørgeren ikke blive beskattet  

 af  

 disse personers benyttelse af lejligheden.
Det er dog en forudsætning, at der  

 betales fuld markedsleje for disse personers anvendelse af lejligheden.
 Ligningsrådet  

  

  

  tiltrådte indstillingen.
