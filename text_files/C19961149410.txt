 1. Værgemålsloven, jf. lov nr. 388 af 14. juni 1995, træder i  

 kraft den 1. januar 1997.
Ved loven afskaffes princippet om, at hvervet som værge er et borgerligt  

 ombud.
Det forudsættes imidlertid, at de fleste værger, der beskikkes under  

 den nye lov, ligesom i dag vil være i familie med den, der er under værgemål,  

 eller tilhøre en kreds af andre nære pårørende.
Såfremt der ikke blandt  

 familien eller de nære pårørende kan findes en egnet værge, kan der  

 imidlertid være behov for at anvende en fast værge.
Spørgsmålet om, hvem der  

 kan udpeges som værge, herunder om der skal beskikkes en fast værge, må altid  

 bero på en konkret vurdering og afhænge af, hvad formålet med værgemålet er.
Efter lovens § 23, stk. 1, kan justitsministeren fastsætte nærmere regler  

 om behandlingen af sager om værgemål og værger.
Der vil bl.a. efter  

 bemærkningerne kunne fastsættes regler om en ordning med faste,  

 professionelle værger.
 Som det fremgår af det udkast til bekendtgørelse om behandlingen af sager  

 om værgemål og værger m.v., der er sendt til høring ved  

 Civilretsdirektoratets skrivelse af 27. september 1996, påtænkes der indført  

 en ordning med faste værger.
En ordning med faste, professionelle værger forudsættes efter  

 bemærkningerne administreret af statsamterne.
Stillingerne vil kunne opslås  

 eller annonceres ledige og besættes eventuelt efter indhentet udtalelser fra  

 byretsdommerne i amtet.
 Civilretsdirektoratet skal derfor anmode statsamterne og Københavns  

 Overpræsidium om snarest muligt at indkalde ansøgninger til stillingerne som  

 faste værger ved opslag i den lokale presse, relevante fagtidsskrifter eller  

 på anden måde, der er egnet til at sikre, at der kan antages det fornødne  

 antal egnede personer inden 1. januar 1997. Der vedlægges forslag til  

 annonce.
 Med henblik på fastsættelse af ansøgningsfristen henledes opmærksomheden  

 på, at der skal være tid til eventuelt at indhente udtalelse fra dommerne i  

 amtet vedrørende ansøgerne.
 2. Antagelse som fast værge medfører pligt til at lade sig  

 beskikke som værge i de værgemål, som statsamtet tildeler den faste værge.
Antagelse som fast værge sker tidsubegrænset, medmindre statsamtet i det  

 enkelte tilfælde bestemmer andet.
Der kan navnlig være grundlag for at gøre  

 antagelsen tidsbegrænset, såfremt man ikke i forvejen har kendskab til  

 ansøgeren.
Endvidere kan statsamtet hvert femte år efter antagelsen bestemme,  

 at et hverv som fast værge skal opslås ledigt.
Der kan som fast værge ikke antages personer, der selv er under værgemål,  

 er fyldt 70 år, eller som har anmeldt betalingsstandsning eller er under  

 konkurs.
Ansøgere, som agtes antaget, må derfor fremlægge en erklæring om, at  

 de ikke har anmeldt betalingsstandsning eller er under konkurs.
Statsamterne  

 må endvidere sikre sig, at en fast værge ved antagelsen ikke er straffet i  

 relevant omfang, hvorfor man forinden antagelse må anmode de pågældende om at  

 indsende en straffeattest.
Med hensyn til vederlag til de faste værger bemærkes, at dette spørgsmål  

 for tiden er genstand for drøftelse med bl.a.
Advokatrådet.
Antagelse og aflønning sker i henhold til de kommende regler om antagelse  

 og aflønning af faste værger.
Civilretsdirektoratet skal henlede  

 opmærksomheden på, at der, indtil bekendtgørelsen herom er udstedt, kan  

 forekomme ændringer af de skitserede regler.
3. Der må i det enkelte statsamt antages et passende antal faste  

 værger, således at man kan dække det skønnede behov.
Statsamterne må i den  

 forbindelse være opmærksomme på, at der skal antages personer til varetagelse  

 af såvel personlige som økonomiske forhold.
Civilretsdirektoratet har ikke mulighed for at udtale sig om, hvor mange  

 faste værger der skal antages, men af praktiske grunde skal der ikke antages  

 under 2 i hvert statsamt.
Man skal endvidere anmode statsamterne om at være  

 opmærksomme på, at der kan være behov for faste værger med forskellig  

 baggrund og kvalifikationer til varetagelse af henholdsvis økonomiske og  

 personlige værgemål.
 Ved fastlæggelsen af antallet af faste værger må statsamterne endvidere  

 tage hensyn til, at det bliver muligt at opnå en ordning, hvor personer med  

 særlig viden og interesse vil kunne tilrettelægge arbejdet med varetagelse af  

 værgemål på en rationel måde og dermed gennem antallet af værgemål opnå den  

 fornødne ekspertise.
Omvendt må det også sikres, at de faste værger kun har værgemål i et  

 sådant omfang, at de kan have kendskab til de enkelte personer, der er under  

 værgemål, og deres forhold.
Det bemærkes i den forbindelse, at der bl.a. er  

 pligt til for værgen at spørge den, der er under værgemål, før der træffes  

 beslutninger i vigtigere anliggender, jf. lovens § 26, stk. 1.
Faste værger kan efter bemærkningerne være advokater, revisorer, præster,  

 socialrådgivere og andre, der egner sig for disse hverv.
Det bemærkes i den  

 forbindelse, at det er uafklaret, om revisorer efter revisorlovgivningen må  

 påtage sig hvervet som fast værge.
Spørgsmålet er fortiden under overvejelse  

 i Revisorkommissionen, og Civilretsdirektoratet vil underrette statsamterne  

 om resultatet af disse overvejelser.
