 I henhold til § 4, stk. 9, sidste pkt., i lov nr. 309 af 25. maj 1987 om  

 ændring af forskellige skattelove (Skattepligt) fastsættes følgende regler:
 § 1.  Personer, dødsboer, selskaber og foreninger  

 m.v., som er skattepligtige efter § 4, stk. 9, 1. pkt., i lov nr. 309 af 25.  

 maj 1987 om ændring af forskellige skattelove (Skattepligt), er pligtige at  

 svare indkomstskat af royaltybetalinger her fra landet, jf. kildeskattelovens  

 § 65 C, stk. 4. Skattepligten omfatter kun royalty, der betales i henhold til  

 kontrakter, der er indgået i perioden 18. februar 1987 - 31. december 1987.
 § 2.  Reglerne i kildeskatteloven om foreløbig skat  

 finder ikke anvendelse på royalty, som er omfattet af § 1.
 § 3.  Bestemmelserne i statsskattelovens § 22 og  

 selskabsskattelovens § 26 om udsendelse af selvangivelsesblanketter til de  

 skattepligtige gælder ikke for personer, dødsboer, selskaber og foreninger  

 m.v., der alene er skattepligtige efter § 4, stk. 9, 1. pkt., i lov nr. 309  

 af 25. maj 1987.
 § 4.  De i § 1 nævnte personer, dødsboer, selskaber og  

 foreninger m.v., skal indgive selvangivelse til Statsskattedirektoratet inden  

 for de sædvanlige frister.
 Stk. 2.  Skatteansættelsen af royalty foretages af  

 Ligningsrådet.
 Stk. 3.  Klage over ansættelsen efter foranstående  

 regler indgives til Landsskatteretten.
 § 5.  Indkomstskat af royaltybetalinger som nævnt i §  

 1 skal indbetales til Statsskattedirektoratet og forfalder til betaling den  

 1. november 1988 med sidste rettidige betalingsdag den 21. november 1988.
 Stk. 2.  Ved betaling af indkomstskatten skal de i § 1  

 nævnte personer ikke betale procenttillæg efter kildeskattelovens § 61.
 § 6.  Bekendtgørelsen træder i kraft dagen efter  

 offentliggørelsen i Lovtidende.
