Bekendtgørelse om realkreditinstitutters regnskabsaflæggelse m.v.
I medfør  

 af § 75, stk. 4, § 89, stk. 2, og § 101, stk. 3-4 i realkreditloven, jf.  

 Boligministeriets lovbekendtgørelse nr. 553 af 16. juli 1991, samt  

 Boligministeriets bekendtgørelse nr. 19 af 15. januar 1990 om henlæggelse af  

 beføjelser til Finanstilsynet, fastsættes:
Indholdsfortegnelse Anvendelsesområde og definitioner § 1.  Denne bekendtgørelse finder anvendelse på:
 Stk. 2.  Bekendtgørelsen finder endvidere anvendelse på  

 koncerner, hvor moderselskabet er en af de i stk. 1, nr. 1, nævnte  

 realkreditinstitutter.
 Stk. 3.  For realkreditinstitutter, jf. stk. 1, nr. 1 og  

 for serier med seriereservefonde, jf. stk. 1, nr. 2, finder følgende regler  

 ikke anvendelse: § 12, stk. 2, § 13, § 14, stk. 1 og 2, § 15, stk. 5 og § 25,  

 stk. 2.
 Stk. 4.  For serier med seriereservefonde, jf. stk. 1,  

 nr. 2, finder følgende regler ikke anvendelse: § 25, § 28, stk. 1-3, § 30,  

 stk. 3, § 38, § 39, § 41, stk. 1, nr. 2, § 41, stk. 3 og § 46.
 Stk. 5.  Oversigterne i §§ 4, 9 og 10 finder anvendelse  

 med den fornødne tilpasning, jf. stk. 3 og 4.
 § 2.  I denne bekendtgørelse forstås ved:
Skema for balance og ikke-balanceførte  

 poster og kapitalbevægelser § 4.  AKTIVER Almindelige bestemmelser om balance og  

 ikke-balanceførte poster § 5.  Alle forretninger medtages i balancen på  

 afviklingsdagen.
Hertil kommer dog urealiserede gevinster/tab på  

 ikke-balanceførte poster, jf. § 23, stk. 2, og § 28 stk. 3.
 § 6.  Nettopostering af aktiv- og passivposter er ikke  

 tilladt, medmindre andet fremgår af denne bekendtgørelse.
 § 7.  I forbindelse med konsortiallån skal hvert af de  

 deltagende kreditinstitutter på balancen kun opføre sin del af det samlede  

 lån.
 Stk. 2.  Såfremt et institut i forbindelse med et  

 konsortiallån har stillet en garanti, der er højere end det ydede lån, skal  

 realkreditinstituttet opføre den overskydende garantidel under  

 ikke-balanceførte poster post 1.1. garantier.
§ 8.  Hvis et realkreditinstitut overdrager aktiver i  

 forbindelse med en ægte salgs- og tilbagekøbsforretning, jf. § 2, nr. 20 og  

 nr. 21, skal aktiverne forblive i realkreditinstituttets balance.
De modtagne  

 beløb for aktiverne opføres som gæld til erhververen.
 Stk. 2.  Er realkreditinstituttet erhverver i en ægte  

 salgs- og tilbagekøbsforretning, føres det erlagte beløb som en fordring på  

 overdrageren.
Stk. 3.  Hvis et realkreditinstitut overdrager aktiver i  

 forbindelse med en uægte salgs- og tilbagekøbsforretning, jf. § 2, nr. 20 og  

 21, udgår aktiverne af balancen.
Under ikke-balanceførte poster, post 2.1.  

 uægte salgs- og tilbagekøbsforretninger anføres et beløb svarende til den  

 aftalte tilbagekøbspris.
 Stk. 4.  Hvis et realkreditinstitut erhverver aktiver i  

 forbindelse med en uægte salgs- og tilbagekøbsforretning, skal de modtagne  

 aktiver opføres i balancen.
Skema m.v. for resultatopgørelse og  

 overskudsfordeling § 9.  RESULTATOPGØRELSE § 11.  Nettopostering af udgifts- og indtægtsposter er  

 ikke tilladt, medmindre andet fremgår af denne bekendtgørelse.
Særlige bestemmelser for poster i balance  

 og ikke-balanceførte poster § 12.  Aktivpost 1. Kassebeholdning m.v.
 Kassebeholdningen omfatter lovlige betalingsmidler, herunder udenlandske  

 sedler og mønter.
Stk. 2.  Endvidere føres her anfordringstilgodehavender  

 hos centralbanker og statslig postgiro i de lande, hvor realkreditinstituttet  

 er etableret.
Andre tilgodehavender hos centralbanker skal føres under  

 aktivpost 3.1. Tilgodehavender på opsigelse hos centralbanker.
Andre  

 tilgodehavender hos postgiro føres under post 3. Tilgodehavender hos  

 kreditinstitutter m.v.
§ 13.  Aktivpost 2. Gældsbeviser, der kan  

 refinansieres i centralbanker Herunder føres værdipapirer, der kan refinansieres i centralbanker i de  

 lande, hvor realkreditinstituttet er beliggende.
Refinansieringsordningen  

 skal være fastsat i henhold til lovgivning eller administrativ forskrift.  

 Værdipapirer må kun opføres under denne post, såfremt realkreditinstituttet  

 har et ubetinget krav på at kunne refinansiere dem i centralbanken.
 § 14.  Aktivpost 3. Tilgodehavender hos  

 kreditinstitutter m.v.
 Under post 3.1. Tilgodehavender på opsigelse hos centralbanker føres alle  

 tilgodehavender hos centralbanker, der ikke er omfattet af § 12, stk. 2.
 Stk. 2.  Realkreditinstituttets ansvarlige lånekapital  

 og marginkonti i Garantifonden for Danske Optioner og Futures posteres under  

 post 3.1. Tilgodehavender på opsigelse hos centralbanker.
Stk. 3.  Under post 3.2. Tilgodehavender hos øvrige  

 kreditinstitutter føres alle fordringer på kreditinstitutter, bortset fra  

 realkreditlån, der føres under post 4, samt obligationer og andre  

 massegældsbreve, der føres under post 5. Obligationer m.v.
Checks trukket på  

 kreditinstitutter, inkl. checks på centralbanker, føres under post 3.2.
 Stk. 4.  Margintilgodehavender i kreditinstitutter i  

 forbindelse med futures- og optionsforretninger posteres under post 3.2.  

 Tilgodehavender hos øvrige kreditinstitutter.
 Stk. 5.  Realkreditinstituttets beholdning af beviser  

 for efterstillede tilgodehavender, der ikke er udstedt som massegældsbreve, i  

 andre kreditinstitutter, føres under post 3.2. Tilgodehavender hos øvrige  

 kreditinstitutter.
§ 15.  Aktivpost 4. Udlån Hensættelser på udlån fratrækkes de respektive udlånsposter.
 Stk. 2.  I de tilfælde, hvor et kreditinstitut yder lån  

 til en kurs under pari uden opgjort markedsværdi, skal den ikke-indtægtsførte  

 underkurs, jf. § 40, være fratrukket udlånet.
 Dette gælder ikke for lån ydet på grundlag af udstedelse af  

 realkreditobligationer m.v.
 Stk. 3.  Under post 4.1. Realkreditudlån føres lån med  

 pant i fast ejendom, der ydes på grundlag af udstedelse af  

 realkreditobligationer m.v.
 Stk. 4.  Under post 4.2. Andre udlån føres udlån, som  

 ikke er omfattet af stk. 3, herunder reservefondslån.
 Stk. 5.  Under post 4.2. Andre udlån føres endvidere  

 margintilgodehavender i forbindelse med futures- og optionsforretninger,  

 indgået med børsmæglerselskaber og andre, der ikke er kreditinstitutter.
 Stk. 6.  Under post 4.3. Tilgodehavender på udlån i ikke  

 overtagne ejendomme føres tilgodehavender, forfaldne terminsydelser og udlæg  

 på ikke overtagne ejendomme med fradrag af nedskrivninger.
 § 16.  Aktivpost 5. Obligationer m.v.
 Under post 5. Obligationer m.v. føres obligationer og andre værdipapirer,  

 der er omsættelige massegældsbreve, jf. gældsbrevslovens § 4, stk. 2, 1. led,  

 herunder skatkammerbeviser, beviser for efterstillede tilgodehavender  

 (herunder ansvarlig indskudskapital og lignende), der er udstedt i form af  

 massegældsbreve, præmieobligationer, statsobligationer,  

 realkreditobligationer, commercial paper notes og certificates of deposit,  

 medmindre de skal opføres under post 2. Gældsbeviser, der kan refinansieres i  

 centralbanker, jf. § 13.
 Stk. 2.  Under post 5.2.1. Egne realkreditobligationer  

 m.v. posteres realkreditinstituttets beholdning af obligationer som  

 realkreditinstituttet har udstedt.
 Stk. 3.  Under post 5.2.2. Egne andre værdipapirer føres  

 commercial paper notes, certificates of deposit og andre værdipapirer, der er  

 massegældsbreve, og som realkreditinstituttet har udstedt, samt  

 realkreditinstituttets beholdning af ansvarlig kapitalindskud.
 Stk. 4.  Under post 5.1. Andre realkreditobligationer  

 føres realkreditobligationer udstedt af andre realkreditinstitutter.
 Stk. 5.  Statsobligationer føres under post 5.3.  

 Statsobligationer.
Stk. 6.  Udtrukne obligationer føres under post 5.4.  

 Andre obligationer.
Udtrukne obligationer optages til en skønnet værdi (en  

 tilbagediskontering fra forfaldstidspunktet til opgørelsestidspunktet  

 foretages med en rentefod, der svarer til den gennemsnitlige obligationsrente  

 ultimo regnskabsåret). Udtrukne obligationer med forfald 2 dage efter  

 regnskabsårets afslutning optages dog til pari.
 § 17.  Aktivpost 6. Aktier m.v.
 Herunder føres aktier, tegningsrettigheder, warrants, anpartsbeviser og  

 andre fondsaktiver med variabelt afkast, som ikke er omfattet af aktivpost 5.  

 Obligationer m.v., anpartsbeviser og beviser for garantikapital i  

 sparekasser, investeringsforeningsandele samt andre kapitalandele, jf. dog  

 bestemmelserne i §§ 18 og 19 om associerede og tilknyttede virksomheder.
§ 18.  Aktivpost 7. Kapitalandele i associerede  

 virksomheder Herunder posteres kapitalandele i associerede virksomheder, jf. § 2, nr.  

 9.
§ 19.  Aktivpost 8. Kapitalandele i tilknyttede  

 virksomheder Herunder posteres kapitalandele i tilknyttede virksomheder, jf. § 2, nr.  

 10.
§ 20.  Aktivpost 9. Immaterielle aktiver Herunder posteres goodwill, aktiverede udviklingsomkostninger, aktiverede ombygningsomkostninger i lejede lokaler, og øvrige immaterielle aktiver.
 Stk. 2.  Etableringsomkostninger må ikke aktiveres.
§ 21.  Aktivpost 10. Materielle aktiver Alle ejendomme, som realkreditinstituttet har erhvervet, bortset fra de i  

 stk. 3 nævnte, skal føres under post 10.1. Egne ejendomme.
Stk. 2.  Aktier i ejendomsselskaber posteres afhængigt  

 af ejerandelen og tilknytningsforholdet til realkreditinstituttet under  

 aktivposterne 6. Aktier m.v., 7. Kapitalandele i associerede virksomheder  

 eller 8. Kapitalandele i tilknyttede virksomheder.
Lån til disse selskaber  

 posteres under aktivpost 4. Udlån.
 Stk. 3.  Ejendomme, som realkreditinstituttet  

 midlertidigt har overtaget som en tabsbegrænsende foranstaltning skal  

 medtages under aktivpost 10.2. Overtagne ejendomme.
 Stk. 4.  Aktivpost 10.3. Maskiner og inventar m.v.  

 omfatter f.eks. kontormaskiner, biler, edb-anlæg og boksanlæg, der ikke er  

 bygget sammen med ejendommen.
§ 22.  Aktivpost 11. Egne kapitalandele Herunder posteres egne aktier.
§ 23.  Aktivpost 12. Andre aktiver Herunder posteres f.eks. børs- og stempelmærker og debitorer, der ikke  

 henhører under de øvrige aktivposter.
Stk. 2.  En positiv markedsværdi af terminsforretninger,  

 spotforretninger, futures, optioner, swaps, Forward Rate Agreements (FRA'er)  

 og lignende finansielle instrumenter opføres her.
Det er alene en samlet  

 nettoværdi af forretningerne set under et, der skal posteres under denne  

 post.
En samlet negativ markedsværdi posteres under passivpost 4. Andre  

 passiver.
Kursregulering foretages under resultatopgørelsens post 6.5.  

 Kursregulering af øvrige finansielle instrumenter.
§ 24.  Aktivpost 13. Periodeafgrænsningsposter Herunder opføres de i året afholdte udgifter, som vedrører et  

 efterfølgende år, samt indtægter som først forfalder til betaling efter  

 regnskabsårets afslutning.
 Stk. 2.  Under post 13.1. føres alene forudbetalte og  

 tilgodehavende renter af aktiver, passiver og ikke-balanceførte poster, der  

 er omfattet af balanceprincippet, jf. § 49, stk. 1 i realkreditloven.
 Stk. 3.  Under post 13.2. føres øvrige  

 periodeafgrænsningsposter.
§ 25.  Passivpost 1. Gæld til kreditinstitutter Herunder føres al gæld til kreditinstitutter, herunder gæld i overtagne  

 ejendomme, bortset fra obligationer og andre massegældsbreve, der opføres  

 under passivpost 3. Udstedte obligationer m.v. samt efterstillede  

 kapitalindskud, der føres under passivpost 7. Efterstillede kapitalindskud.
 Stk. 2.  Kunders margintilgodehavender i forbindelse med  

 futures- og optionsforretninger føres under denne post, når kunden er et  

 kreditinstitut.
§ 26.  Passivpost 2. Indlån Her føres alle indlån bortset fra gæld i form af obligationer og andre  

 massegældsbreve, der opføres under passivpost 3. Udstedte obligationer m.v.
 § 27.  Passivpost 3. Udstedte obligationer m.v.
Denne post omfatter obligationer og andre gældsforpligtelser, for hvilke  

 realkreditinstituttet har udstedt værdipapirer, der er massegældsbreve, som  

 f.eks. commercial paper notes og realkreditobligationer inklusiv henholdsvis  

 indeks- og valutakursregulering for disse.
Udstedte værdipapirer, der er  

 efterstillede kapitalindskud, føres under passivpost 7. Efterstillede  

 kapitalindskud.
§ 28.  Passivpost 4. Andre passiver Under denne post føres f.eks. den til hensættelsen svarende forpligtelse  

 på ikke-balanceførte poster, jf. det under § 38, stk. 8, anførte.
Stk. 2.  Leasingforpligtelser, der modsvares af et  

 tilsvarende leasingaktiv posteret under post 4. Udlån.
Endvidere føres gæld  

 til panthavere i overtagne ejendomme, der ikke er omfattet af § 25.
 Stk. 3.  En samlet negativ markedsværdi på de i § 23,  

 stk. 2, angivne finansielle instrumenter føres herunder.
 Stk. 4.  Endvidere føres herunder beregnet skat af årets  

 indkomst.
§ 29.  Passivpost 5. Periodeafgrænsningsposter Herunder føres de indtægter, der er indgået før balancetidspunktet, men  

 som henhører under et senere regnskabsår, samt de under regnskabsåret  

 henhørende udgifter, som først vil blive betalt i løbet af de følgende  

 regnskabsår.
 Stk. 2.  Under post 5.1. føres alene modtagne og  

 skyldige renter af aktiver, passiver og ikke-balanceførte poster omfattet af  

 balanceprincippet, jf. § 49, stk. 1 i realkreditloven.
 Stk. 3.  Under post 5.2. føres øvrige  

 periodeafgrænsningsposter.
§ 30.  Passivpost 6. Hensættelser til omkostninger Under denne post må kun opføres beløb, som har til formål at dække  

 bestemte tab, forpligtelser eller omkostninger, som kan henføres til samme  

 eller tidligere regnskabsår, og som på balancetidspunktet er sandsynlige  

 eller sikre, men som er uvisse med hensyn til deres størrelse eller  

 tidspunktet for deres afholdelse.
Stk. 2.  Hensættelser til omkostninger må ikke anvendes  

 til regulering af aktivernes værdi.
Posten omfatter således ikke hensættelser  

 på debitorer.
 Stk. 3.  Under post 6.1. Hensættelser til pensioner og  

 lignende forpligtelser føres ubetingede pensionstilsagn, som opføres i  

 balancen med den kapitaliserede værdi.
 Stk. 4.  Under post 6.2. Hensættelser til  

 eventualskatter føres akkumuleret udskudt skat, jf. § 54, stk. 2 og 3.
 Stk. 5.  Under post 6.3. Øvrige hensættelser til  

 omkostninger føres f.eks. negative forskelsbeløb i koncernregnskabet, jf.  

 kapitel 10.
§ 31.  Passivpost 7. Efterstillede kapitalindskud Herunder føres gældsforpligtelser eventuelt stiftet ved udstedelse af  

 værdipapirer, der i tilfælde af likvidation, konkurs eller opløsning i  

 henhold til lånevilkårene først kan gøres gældende efter fyldestgørelsen af  

 de øvrige kreditorkrav.
Under denne post føres f.eks. ansvarlig  

 indskudskapital, værdipapirer med ubestemt løbetid og andre kapitalindskud.
 Stk. 2.  Løbende kurstillæg på efterstillede  

 kapitalindskud anføres endvidere her, såfremt de i tilfælde af  

 realkreditinstituttets likvidation eller konkurs er stillet på samme måde som  

 de i stk. 1 angivne midler.
§ 32.  Passivpost 8. Egenkapital Konti, der skal virke som korrektiver til de under aktiverne opførte  

 værdier, må ikke opføres under egenkapitalen eller i øvrigt blandt passiver,  

 men skal fradrages vedkommende aktivgruppe, således at aktiverne i balancen  

 fremtræder med deres virkelige værdi.
 Stk. 2.  Egenkapitalen skal fremtræde efter, at der er  

 foretaget overskudsfordeling, samt efter op- og nedskrivninger efter  

 bestemmelserne i §§ 62 og 63.
§ 33.  Passivpost 8.1. Aktie- og garantikapital Under denne post opføres indbetalt aktie, garanti- og andelskapital samt  

 tilsvarende kapitalindskud, som efter realkreditinstituttets retlige form  

 betragtes som andele i egenkapitalen.
§ 34.  Passivpost 8.2. Overkurs ved emission Herunder føres beløb, der efter fradrag af omkostninger ved stiftelse  

 eller kapitalforhøjelse er indbetalt som overkurs i forbindelse med tegning  

 af aktier.
 Stk. 2.  Omkostninger ved realkreditinstituttets  

 stiftelse eller aktiekapitalforhøjelse, der ikke kan dækkes af overkursen,  

 skal føres under post 14. Ekstraordinære udgifter i resultatopgørelsen.
§ 35.  Passivpost 8.3. Reserver Under post 8.3.1. Reserver i serier med tilbagebetalingspligt føres  

 reserver, som er knyttet til de enkelte serier med tilbagebetalingspligt.
 Stk. 2.  Under post 8.3.2. føres reserver i serier uden  

 tilbagebetalingspligt.
 Stk. 3.  Under post 8.3.3. føres andre reserver, som  

 ikke er knyttet til serier med reservefonde.
§ 36.  Passivpost 8.4. Opskrivningshenlæggelser Herunder føres de henlæggelser, der fremkommer ved anvendelse af  

 bestemmelserne i § 62 og § 63, stk. 2, om opskrivningshenlæggelser.
§ 37.  Passivpost 8.5. Overført overskud eller  

 underskud Under post 8.5.1. Overført fra tidligere år føres den del af de tidligere  

 års overskud eller underskud, der ikke er fordelt på andre poster under  

 egenkapitalen eller er anvendt til andre formål.
 Stk. 2.  Under post 8.5.2. Overført af årets resultat  

 føres den del af regnskabsårets overskud eller underskud, der ikke er fordelt  

 på andre poster under egenkapitalen eller er anvendt til andre formål.
 Stk. 3.  Underskud må ikke aktiveres.
§ 38.  Ikke-balanceførte poster.
Post 1. Garantier  

 m.v.
Under post 1.1. Garantier m.v. skal samtlige afgivne garantier og  

 indeståelser, herunder garantier for egen regning, opføres med garantiens  

 eller indeståelsens fulde beløb, indtil garantien/indeståelsen er udgået.
En  

 garanti/indeståelse kan først anses for at være udgået, når  

 realkreditinstituttet har modtaget garantien/indeståelsen retur, eller  

 kreditor skriftligt har meddelt, at der ikke vil blive gjort krav gældende i  

 henhold til garantien eller indeståelsen.
Garantien/indeståelsen anses også  

 for udgået, når den er udløbet i henhold til aftalen.
 Stk. 2.  Under post 1.1. Garantier m.v. føres  

 finansgarantier (dvs. garantier for lån, der optages af en af det  

 garanterende realkreditinstituts kunder andetsteds), arbejds- og  

 tilbudsgarantier, garantier for toldkreditter, indestående og kautioner.
Stk. 3.  Under post 1.1. Garantier føres endvidere  

 importremburser og bekræftede eksportremburser.
Lange remburser føres under  

 aktivpost 4. Udlån.
 Stk. 4.  Sidestilles med garantier og indeståelser er  

 »letter of intent« og lignende erklæringer, såfremt deres indhold  

 indebærer en juridisk forpligtelse for instituttet.
 Stk. 5.  Emissionsgarantier, NIF's, RUF's og lignende  

 forpligtelser føres ikke her, men under post 2.4. Øvrige forpligtelser.
Stk. 6.  Alle endossementsforpligtelser ved  

 rediskontering af veksler og afgivelse af vekselaccepter føres under post  

 1.2. Accepter og endossementsforpligtelser m.v.
Endvidere føres her andre  

 forpligtelser, hvor tredjemand har regresret over realkreditinstituttet.
 Stk. 7.  Accepter og endossementsforpligtelser opføres  

 med forpligtelsens fulde beløb, jf. det under stk. 1 om garantier anførte.
Stk. 8.  Ved hensættelse på garantier m.v. overføres et  

 til hensættelsen svarende beløb til aktivpost 12. Andre aktiver og passivpost  

 4. Andre passiver.
Herefter reduceres aktivpost 12 med den foretagne  

 hensættelse.
Hensættelsen udgiftsføres under resultatopgørelsens post 11.  

 Afskrivninger og hensættelser på udlån.
§ 39.  Ikke-balanceførte poster.
Post 2. Andre  

 forpligtelser Alle forpligtelser, der skal posteres under post 2. under  

 Ikke-balanceførte poster, skal opføres med fulde beløb, jf. § 38, stk. 1.
 Stk. 2.  Under post 2.1. Uægte salgs- og  

 tilbagekøbsforretninger føres de i § 8, angivne forretninger, herunder  

 afgivne garantier i forbindelse med videresolgte ejendomme.
Stk. 3.  Under post 2.2. Aktiver købt på termin føres  

 alle aktiver købt på termin, herunder obligationer, aktier og valuta.
Købte  

 futures føres ligeledes her.
Stk. 4.  Under post 2.3. Uigenkaldelige kredittilsagn  

 anføres alle uigenkaldelige tilsagn om at yde kredit eller stille garanti.
Et  

 tilsagn anses for at være uigenkaldeligt, såfremt realkreditinstituttet ikke  

 kan tilbagekalde det med mindre end et års varsel.
Stk. 5.  Under post 2.4. Øvrige forpligtelser føres  

 f.eks. emissionsgarantier, Note Insurance Facilities (NIF's) og Revolving  

 Underwriting Facilities (RUF's) og lignende forpligtelser.
Endvidere føres  

 alle andre forpligtelser, der ikke er ført i balancen, og som kan give  

 anledning til en kreditrisiko.
 Stk. 6.  Hensættelser på ikke-balanceførte poster, post  

 2. Andre forpligtelser sker på samme måde som hensættelser på  

 ikke-balance-førte poster under post 1. Garantier m.v., jf. § 38, stk. 6.
Særlige bestemmelser for poster i  

 resultatopgørelsen samt § 40.  Resultatopgørelsens post 1. Renteindtægter m.v.
 Under denne post føres:
Stk. 2.  Under post 1.1. Rente af tilgodehavender hos  

 kreditinstitutter m.v. føres renteindtægter m.v. af  

 anfordringstilgodehavenderne hos centralbanker og postgiroindeståender i de  

 lande, hvor realkreditinstituttet er beliggende og alle renteindtægter af  

 aktivpost 3. Tilgodehavender hos kreditinstitutter m.v.
Rente af  

 tilgodehavender i børsmæglerselskaber og andre finansieringsinstitutter må  

 ikke føres her, men skal føres under post 1.2. Rente af udlån m.v.
 Stk. 3.  Under post 1.2. Rente af udlån m.v. føres alle  

 renteindtægter m.v. fra aktivposterne 4. Udlån og 10.2. Overtagne ejendomme,  

 herunder rente og indtægtsført underkurs af for realkreditinstituttet  

 uopsigelige pantebreve til fast rente og andre udlån, ydet til en kurs under  

 pari.
 Stk. 4.  Indtægter af leasingaktiver, finansiel leasing,  

 føres under post 1.2. Rente af udlån m.v. efter fradrag af ordinære afdrag.
 Stk. 5.  Under post 1.3. Rente af obligationer m.v.  

 føres alle renteindtægter m.v. fra aktivpost 2. Gældsbeviser, der kan  

 refinansieres i centralbanker og 5. Obligationer m.v., det vil sige den  

 direkte rente samt eventuelt indekstillæg på de pågældende værdipapirer.
 Stk. 6.  Under post 1.3. Rente af obligationer m.v.  

 føres endvidere kursreguleringer af noterede, ikke-rentebærende værdipapirer  

 med en oprindelig løbetid på op til 1 år, der er posteret under post 5.  

 Obligationer m.v., såsom skatkammerbeviser.
 Stk. 7.  Rente af henholdsvis aktivposterne 5.1.1. Egne  

 realkreditobligationer, 5.1.2. Egne andre værdipapirer, 5.2. Andre  

 realkreditobligationer, 5.3. Statsobligationer og 5.4. Andre obligationer  

 føres under posterne 1.3.1.1. Rente af egne realkreditobligationer, 1.3.1.2.  

 Rente af egne andre værdipapirer, 1.3.2. Rente af statsobligationer og 1.3.3.  

 Rente af andre obligationer.
 Stk. 8.  Renteindtægter m.v. fra efterstillede  

 kapitalindskud, herunder ansvarlig indskudskapital, føres under post 1.1.  

 Rente af tilgodehavender hos kreditinstitutter, 1.2. Rente af udlån m.v.  

 eller 1.3. Rente af obligationer m.v.
 Stk. 9.  Under post 1.4. føres administrations- og  

 reservefondsbidrag.
 Stk. 10.  Under post 1.5. Øvrige renteindtægter m.v.  

 føres renter fra swapforretninger opgjort netto, samt indskud og anden  

 rentelignende stiftelsesprovision.
Stk. 11.  Tilbageføring af tidligere års tilskrevne  

 renter må ikke finde sted.
 § 41.  Resultatopgørelsens post 2. Renteudgifter m.v.
 Under denne post føres:
Stk. 2.  Under post 2.1. Rente til kreditinstitutter  

 føres alle renteudgifter m.v. vedrørende passivpost 1. Gæld til  

 kreditinstitutter.
Prioritetsrenter på realkreditinstituttets egne ejendomme  

 føres dog som en reduktion af overskud af fast ejendom under post 7. Andre  

 ordinære indtægter.
 Stk. 3.  Under post 2.2. Rente til indlån m.v. føres  

 alle renteudgifter m.v. vedrørende passivpost 2. Indlån.
 Stk. 4.  Under post 2.3. Rente til udstedte obligationer  

 m.v. føres alle renteudgifter m.v. vedrørende passivpost 3. Udstedte  

 obligationer m.v.
 Stk. 5.  Under post 2.4. Rente til efterstillede  

 kapitalindskud og garantikapital m.v. føres alle renteudgifter m.v.  

 vedrørende passivpost 7. Efterstillede kapitalindskud samt rente til  

 kreditinstitutters garantikapital.
 Stk. 6.  Under post 2.5. føres udbetalte  

 reservefondsandele m.v.
 Stk. 7.  Under post 2.6. Øvrige renteudgifter m.v. føres  

 leasingudgifter efter fradrag af ordinære afdrag.
§ 42.  Resultatopgørelsens post 3. Udbytte af aktier  

 m.v. og andre kapitalandele Under denne post føres udbytter og lignende indtægter af  

 kapitalinteresser, aktier og andre lignende værdipapirer, herunder udlodning  

 fra udloddende investeringsforeninger.
 Stk. 2.  Udbytte af aktier kan først indtægtsføres, når  

 udbyttet er forfaldent.
 Stk. 3.  Uanset stk. 2 kan realkreditinstituttet  

 indtægtsføre udbytte vedrørende samme regnskabsår for datterselskaber, hvis  

 datterselskabets regnskabsår er afsluttet, og flertallet i datterselskabets  

 bestyrelse er direktører, medarbejdere eller bestyrelsesmedlemmer i  

 realkreditinstituttet.
 § 43.  Resultatopgørelsens post 4. Gebyrer og  

 provisionsindtægter m.v.
Under post 4.1. Garantiprovision føres provisioner vedrørende  

 garantidebitorer og lignende.
Videregiven garantiprovision til andre kredit-  

 eller finansieringsinstitutter føres under post 5. afgivne gebyrer og  

 provisionsudgifter.
 Stk. 2.  Under post 4.2. Gebyrer og andre  

 provisionsindtægter m.v. posteres bl.a. gebyrer og lignende ved handel med  

 værdipapirer, valuta, futures og optioner, modtagne formidlingsprovisioner i  

 forbindelse med forvaltning af lån for andre långiveres regning og formidling  

 af udlandslån, inkassoprovisioner, kontogebyrer, boksleje og depot- og  

 forvaltningsgebyrer.
§ 44.  Resultatopgørelsens post 5. Afgivne gebyrer og  

 provisionsudgifter Denne post omfatter afgivne provisioner, gebyrer og lign. ved handel med  

 værdipapirer, valuta, futures og optioner, videregiven garantiprovision,  

 afgivne provisioner ved formidlede udlandslån, inkassoprovision m.v.
 § 45.  Resultatopgørelsens post 6. Kursreguleringer af  

 værdipapirer og valuta m.v.
 Under post 6.1. Kursregulering af obligationer m.v. føres realiseret og  

 urealiseret kursregulering af realkreditinstituttets beholdning af  

 værdipapirer under aktivposterne 2. Gældsbeviser, der kan refinansieres i  

 centralbanker og 5. Obligationer m.v., jf. dog § 40, stk. 6.  

 Valutakursregulering føres dog under post 6.4. Kursregulering af valuta.
 Stk. 2.  Under post 6.2. Kursregulering af aktier m.v.  

 føres realiseret og urealiseret kursregulering af realkreditinstituttets  

 beholdning af værdipapirer posteret under aktivpost 6. Aktier m.v.  

 Valutakursregulering føres dog under post 6.4. Kursregulering af valuta.
 Stk. 3.  Under post 6.3. Kursregulering af pantebreve  

 m.v. føres realiserede kursgevinster samt de i § 68, stk. 1 og 2, angivne  

 kursreguleringer af fast forrentede fordringer.
Stk. 4.  Under post 6.4. Kursregulering af valuta  

 posteres alle kursavancer/-tab på handel med fremmed valuta samt  

 valutakursreguleringer af aktiver, passiver, ikke-balanceførte poster samt  

 øvrige finansielle instrumenter i fremmed valuta.
For så vidt angår  

 værdipapirer i fremmed valuta posteres den resterende regulering i form af  

 svingninger i selve kursen for værdipapirerne under posterne 6.1.  

 Kursregulering af obligationer m.v., 6.2. Kursregulering af aktier m.v. eller  

 12. Kursregulering af kapitalinteresser.
 Stk. 5.  Under post 6.5. Kursregulering af øvrige  

 finansielle instrumenter føres kursreguleringer af terminsforretninger,  

 futures, optioner, FRA's, swapforretninger og lignende finansielle  

 instrumenter, der ikke opføres på balancen, bortset fra  

 valutakursreguleringer, der føres under post 6.4. Valutakursreguleringer.
§ 46.  Resultatopgørelsens post 7. Andre ordinære  

 indtægter Posten omfatter andre indtægter, der ikke henhører under § 43, og andre  

 årligt tilbagevendende indtægter ved realkreditinstituttets virksomhed.  

 Nettoresultatet af drift af fast ejendom føres herunder.
Stk. 2.  Nettoresultatet af drift af fast ejendom  

 omfatter husleje fratrukket omkostninger og prioritetsrenter.
Der skal  

 beregnes husleje af lokaler i egne ejendomme.
§ 47.  Resultatopgørelsens post 8. Udgifter til  

 personale m.v. og administration Post 8.1. Lønninger og vederlag til bestyrelse, direktion og  

 repræsentantskab omfatter lønninger og vederlag inkl. eventuelt  

 pensionsbidrag til bestyrelse, direktion, repræsentantskab og lignende.  

 Posten skal indeholde eventuel tantieme.
Honorarer, som bestyrelsesmedlemmer  

 måtte oppebære i forbindelse med udførelse af særlige bestyrelsesopgaver,  

 posteres tillige herunder.
 Stk. 2.  Under post 8.2.1. Lønninger føres foruden den  

 egentlige udgift til løn tillige udgift til feriepenge, jubilæumsgratiale  

 m.v.
 Stk. 3.  Post 8.2.2. Pensioner omfatter bidrag til ATP,  

 arbejdsgivernes pensionsbidrag til endnu ikke pensionerede medarbejdere og  

 løbende bidrag til pensionerede medarbejdere m.v.
 Stk. 4.  Under post 8.2.3. Udgifter til social sikring  

 føres bl.a. beløb ydet til sygedagpengeordningen, beløb ydet til  

 Lønmodtagernes Garantifond og AUD, arbejdsmarkedsbidrag og andre bidrag til  

 det offentlige, beregnet f.eks. på grundlag af realkreditinstituttets lønsum.
 Stk. 5.  Under post 8.3. Øvrige administrationsudgifter  

 føres udgifter til bl.a. kontorartikler, tryksager, porto, telefon, telefax,  

 telex, leje af edb-anlæg, udgifter til edb-servicekørsel, annoncer, reklame,  

 repræsentation, rejser, kørselsgodtgørelse, diæter og undervisning.
§ 48.  Resultatopgørelsens post 9. Afskrivninger på  

 materielle og immaterielle aktiver Under post 9.1. Afskrivninger på immaterielle aktiver foretages  

 afskrivninger på immaterielle aktiver, herunder goodwill og aktiverede  

 udgifter til ombygning af lejede lokaler.
 Stk. 2.  Post 9.2. Afskrivninger på ejendomme omfatter  

 alene aktiver posteret under aktivpost 10.1. Egne ejendomme.  

 Afskrivningsgrundlaget på ejendomme omfatter aktiverede  

 ombygningsomkostninger og foretagne opskrivninger.
 Stk. 3.  Post 9.3. Afskrivninger på maskiner og inventar  

 omfatter afskrivninger på aktiver posteret under aktivpost 10.3. Maskiner og  

 inventar m.v.
§ 49.  Resultatopgørelsens post 10. Andre  

 driftsudgifter Herunder posteres husleje af lejede lokaler, ligesom realkreditinstituttet  

 skal beregne husleje af lokaler i egne ejendomme.
Den tilsvarende indtægt  

 føres under post 7. Andre ordinære indtægter, jf. § 46. Den beregnede husleje  

 fastsættes ud fra normallejen, det vil sige, hvad tilsvarende lokaler af  

 samme kvalitet og med samme beliggenhed måtte koste.
Stk. 2.  Herunder posteres ligeledes belysning,  

 opvarmning, rengøring m.v.
Såfremt instituttet selv har ansat  

 rengøringspersonale, føres lønudgifter under post 8.2.1. Lønninger.
Stk. 3.  Posten omfatter endvidere reparation og  

 vedligeholdelse af løsøre og reparation af lokaler.
Såfremt der ved  

 reparation fremkommer en værdiforbedring af lokalerne, kan der foretages en  

 aktivering på post 10.1. Egne ejendomme eller post 9.2. Øvrige immaterielle  

 aktiver.
Beløbet afskrives under resultatopgørelsesposterne 9.2.  

 Afskrivninger på egne ejendomme eller 9.1. Afskrivninger på immaterielle  

 aktiver efter de i §§ 60 og 61 angivne bestemmelser.
 Stk. 4.  Posten omfatter endvidere udgifter, der har  

 karakter af udviklingsudgifter, honorarer til de valgte revisorer,  

 kassedifferencer, forsikringer af enhver art, vagttjeneste og alarmsystemer  

 samt afgift til organisationer og Finanstilsynet.
§ 50.  Resultatopgørelsens post 11. Afskrivninger og  

 hensættelser på udlån (netto) Under denne post føres afskrivninger og hensættelser på tilgodehavender,  

 der er opført under aktivposterne 3. Tilgodehavender hos kreditinstitutter  

 m.v., og 4. Udlån, 10.2. Overtagne ejendomme samt øvrige aktivposter, der kan  

 indebære en kreditrisiko.
Afskrivninger og hensættelser på garantidebitorer  

 og øvrige ikke-balanceførte poster føres ligeledes herunder.
Endvidere føres  

 herunder, jf. § 67, stk. 9, tilbageførte hensættelser på tilgodehavender,  

 hvorpå der tidligere har været hensat eller afskrevet.
§ 51.  Resultatopgørelsens post 12. Kursregulering af  

 kapitalinteresser Under post 12.1. Kursregulering af kapitalandele i associerede  

 virksomheder føres kursregulering af kapitalandele i associerede virksomheder  

 ført under aktivpost 7.
 Stk. 2.  Under post 12.2. Kursregulering af  

 kapitalandele i tilknyttede virksomheder føres kursregulering af  

 kapitalandele i tilknyttede virksomheder ført under aktivpost 8.
 Stk. 3.  For kapitalandele i udenlandske associerede og  

 tilknyttede virksomheder gælder dog, at valutakursregulering posteres som  

 anført i § 45, stk. 4.
 Stk. 4.  Realkreditinstitutter, der værdiansætter  

 kapitalandele i datterselskaber efter den indre værdis metode, og som har  

 valgt at anvende § 42, stk. 3, fører den resterende del af  

 dattervirksomhedens resultat, som tilfalder moderselskaber, under post 12.2.
§ 52.  Resultatopgørelsens post 13. Ekstraordinære  

 indtægter Herunder føres alle indtægter, der ikke er årligt tilbagevendende, eller  

 som hidrører fra andet end realkreditinstituttets ordinære virksomhed f.eks.  

 fortjeneste ved salg af egne ejendomme.
Endvidere posteres herunder  

 kursgevinst som følge af indfrielse af prioritetsgæld samt beløb, der  

 overføres fra passivpost 6.3. Øvrige hensættelser til omkostninger.
 Stk. 2.  Opskrivninger i henhold til § 61, stk. 2,  

 posteres ligeledes her.
§ 53.  Resultatopgørelsens post 14. Ekstraordinære  

 udgifter Ekstraordinære udgifter omfatter tab ved salg af realkreditinstituttets  

 egne ejendomme, jf. § 21, stk. 1, samtlige omkostninger i forbindelse med  

 realkreditinstituttets jubilæer, ekskl. jubilæumsgratiale,  

 fusionsomkostninger, omkostninger ved realkreditinstituttets stiftelse,  

 bidrag til indskydergarantifonden og forhøjelse af aktie- eller  

 garantikapital.
Omkostninger til kapitalforhøjelse skal ikke udgiftsføres,  

 hvis de er dækket af overkurs.
Omkostninger ved stiftelse, fusion eller  

 kapitalforhøjelse må ikke aktiveres.
Alle øvrige udgifter, der ikke er årligt  

 tilbagevendende, betragtes ligeledes som ekstraordinære udgifter.
Endvidere  

 skal nedskrivninger i henhold til § 61, stk. 1, posteres her.
Stk. 2.  Beløb, der af realkreditinstituttet anvendes  

 til almennyttige eller velgørende formål, posteres under denne post.
Den  

 tilsvarende overførsel fra en eventuel gavefond posteres under  

 overskudsfordeling post 2.6. Overført fra andre reserver.
 Stk. 3.  Beløb, som realkreditinstituttet passiverer  

 under passivpost 6.3. Øvrige hensættelser til omkostninger, udgiftsføres her.
§ 54.  Resultatopgørelsens post 15. Skat Under post 15.2. Udskudt skat posteres den del af realkreditinstituttets  

 eventualskat, der følger af tidsmæssige forskydninger i regnskabsmæssig  

 henholdsvis skattemæssig indtægts-/udgiftsførsel.
Den udskudte skat  

 passiveres under passivpost 6.2. Hensættelser til eventualskatter.
 Stk. 2.  Der skal f.eks. beregnes udskudt skat af  

 skattemæssige merafskrivninger på materielle aktiver, immaterielle aktiver,  

 udlån, herunder leasingaktiver, investeringsfonds og ikke-balanceførte  

 poster, samt af de af realkreditinstituttets værdipapirer, der ikke  

 værdiansættes efter reglerne i § 63.
Stk. 3.  Skatteværdien af et skattemæssigt underskud fra  

 regnskabsåret og skatteværdien af uudnyttede underskud fra de 5 foregående  

 regnskabsår kan reducere det beløb, der i regnskabsåret skal udgiftsføres og  

 passiveres som udskudt skat, såfremt der er en rimelig udsigt til, at  

 realkreditinstituttet vil kunne udnytte disse.
Skatteværdien af de ovenfor  

 anførte skattemæssige underskud kan modregnes i akkumuleret udskudt skat fra  

 tidligere år, således at den kan tilbageføres under post 15.2. Udskudt skat.
 Stk. 4.  Den del af realkreditinstituttets eventualskat,  

 der vedrører opskrivning af anlægsaktiver, der ikke har passeret  

 resultatopgørelsen, skal ikke passiveres, jf. dog § 93.
 Stk. 5.  En forøgelse af den udskudte skat skal anføres  

 med positivt fortegn, mens en formindskelse anføres med negativt fortegn.
Stk. 6.  Såfremt der måtte opstå difference mellem  

 faktisk betalt skat og tidligere års beregnet skat, foretages efterregulering  

 under post 15.3. Efterregulering af tidligere års beregnet skat.
Bestemmelsen  

 om fortegn i stk. 5 finder tilsvarende anvendelse.
Overskudsfordeling § 55.  Under overskudsfordeling, post 2. Overførsler  

 foretages de overførsler fra egenkapitalposterne 8.2. Overkurs ved emission,  

 8.3. Reserver og 8.5. Overført overskud eller underskud, som  

 realkreditinstituttet ønsker at foretage, eller som er nødvendiggjort af, at  

 realkreditinstituttet har underskud.
 Stk. 2.  Underskud, der ikke kan dækkes af overførsler,  

 overføres til passivpost 8.5.2. Overført af årets resultat.
 § 56.  Under post 3. Underskud fra tidligere år føres  

 passivpost 8.5. Overført overskud eller underskud i det foregående års  

 regnskab, såfremt posten var negativ.
 § 57.  Fordelingen af det til disposition værende  

 beløb skal ske i henhold til realkreditinstituttets vedtægter samt de i  

 realkreditlovgivningen fastsatte regler.
Stk. 2.  De beløb, der anvendes til almennyttige eller  

 velgørende formål, og som der ikke disponeres over straks, skal føres under  

 overskudsfordelingens post 5.2. Anvendt til almennyttige og velgørende formål  

 og henlægges til en fond under passivpost 8.3.3. Andre reserver.
Beløb, der  

 tages fra denne fond, skal udgiftsføres under resultatopgørelsens post 14.  

 Ekstraordinære udgifter.
Overførsel fra fonden posteres under  

 overskudsfordelingens post 2.5. Overført fra andre reserver.
Bestemmelser om værdiansættelse Bestemmelser om værdiansættelse af anlægsaktiver § 58.  Værdiansættelsen af aktivpost 9. Immaterielle  

 aktiver og 10. Materielle aktiver skal tage udgangspunkt i  

 anskaffelsesprisen.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen indtil det  

 tidspunkt på hvilket aktivet tages i brug.
 § 59.  Anskaffelsesprisen for materielle aktiver med  

 en begrænset brugstid skal formindskes med afskrivninger, der tilsigter en  

 systematisk afskrivning af aktiverne over deres brugstid.
 Stk. 2.  Materielle anlægsaktiver, som stadig fornyes,  

 og hvis samlede værdi er af uvæsentlig betydning for realkreditinstituttet,  

 kan straksafskrives.
§ 60.  De immaterielle aktiver, herunder goodwill,  

 aktiverede ombygningsomkostninger i lejede lokaler og udviklingsomkostninger,  

 skal afskrives over en periode på højst fem år, hvis de ikke udgiftsføres  

 straks i anskaffelsesåret.
Denne udgiftsførsel foretages på  

 resultatopgørelsens post 14. Ekstraordinære udgifter.
 Stk. 2.  Goodwill kan dog fratrækkes straks i  

 reservepost 8.5. Overført overskud eller underskud.
 § 61.  Er værdien af immaterielle aktiver og  

 materielle aktiver lavere end den værdi, hvortil de kan opføres efter  

 bestemmelserne i §§ 58-60, af årsager som ikke kan antages at være  

 forbigående, skal de pågældende aktiver nedskrives til den lavere værdi.
Stk. 2.  Ansættelse til den i stk. 1 nævnte lavere værdi  

 kan ikke opretholdes, når begrundelsen for nedskrivninger ikke længere  

 består.
Aktivet skal da opskrives til højest anskaffelsespris reduceret med  

 ordinære afskrivninger.
Stk. 3.  Nedskrivninger efter stk. 1 skal indgå i  

 resultatopgørelsen under post 14. Ekstraordinære udgifter.
Korrektioner til  

 nedskrivninger efter stk. 2, skal indgå i resultatopgørelsens post 13.  

 Ekstraordinære indtægter.
§ 62.  Egne ejendomme, hvis værdi i handel og vandel  

 er væsentlig højere end anskaffelsesprisen eller det beløb, hvortil de er  

 optaget i balancen for det foregående regnskabsår, kan uanset bestemmelsen i  

 § 58 opskrives til den højere værdi, hvis værdiforøgelsen må antages at være  

 af varig karakter.
Afskrivninger skal hvert år beregnes på grundlag af den  

 værdi, der er opført for det pågældende regnskabsår, og udgiftsføres i  

 resultatopgørelsen under post 9.2. Afskrivninger på ejendomme.
Stk. 2.  Den værdiforøgelse, der er konstateret ved  

 opskrivningen, skal føres under passivpost 8.4. Opskrivningshenlæggelser.
Der  

 kan kun disponeres over opskrivningshenlæggelser som anført i stk. 3 og 4.
Stk. 3.  Opskrivningshenlæggelsen skal opløses, hvis det  

 opskrevne aktiv realiseres eller udgår af driften, eller hvis forudsætningen  

 for opskrivningen ikke længere er til stede.
Opløsningen skal ske direkte som  

 en regulering af passivpost 8.4. Opskrivningshenlæggelser.  

 Opskrivningshenlæggelsen kan kun indtægtsføres, hvis den udgør en realiseret  

 fortjeneste, og skal i så fald opføres under resultatopgørelsens post 13.  

 Ekstraordinære indtægter.
 Stk. 4.  Hele opskrivningshenlæggelsen eller en del af  

 denne kan i realkreditinstitutter, der er aktieselskaber, til enhver tid  

 overføres til selskabets aktiekapital under passivpost 8.1. Kapitalandele,  

 jf. dog aktieselskabslovens § 29, stk. 1.
 § 63.  Værdipapirer, der er finansielle anlægsaktiver,  

 kan højest opføres til købsprisen.
 Stk. 2.  Finansielle anlægsaktiver kan uanset stk. 1  

 opskrives efter de i § 62 angivne regler.
 Stk. 3.  Hvis værdien af finansielle anlægsaktiver af  

 årsager, som ikke kan antages at være forbigående, er lavere end den værdi,  

 hvortil de er opført i medfør af stk. 1, skal de pågældende aktiver  

 nedskrives til den lavere værdi.
 § 64.  Uanset bestemmelsen i § 63 kan et moderselskab  

 værdiansætte sine kapitalandele i dattervirksomheder og associerede  

 virksomheder til den ejede andel af virksomhedens regnskabsmæssige indre  

 værdi ifølge dattervirksomheders årsregnskab, jf. kapitel 8.
Bestemmelser vedrørende værdiansættelse af værdipapirer, der er  

 omsætningsaktiver § 65.  Noterede værdipapirer opføres til de officielt  

 noterede kurser ultimo regnskabsåret, jf. dog § 16, stk. 6.
 § 66.  Unoterede værdipapirer opføres til købsprisen.
Stk. 2.  Såfremt værdien af unoterede værdipapirer i  

 handel og vandel på balancetidspunktet er lavere end den i stk. 1 angivne  

 værdi, skal der foretages en regulering af værdien ned til værdien i handel  

 og vandel.
For fastforrentede værdipapirer finder bestemmelsen i § 68, stk.  

 1, 1. pkt., anvendelse.
 Stk. 3.  Såfremt værdien af unoterede værdipapirer i  

 handel og vandel stiger efter at der er foretaget nedskrivning i henhold til  

 stk. 2, kan instituttet indtægtsføre et beløb svarende til værdistigningen.  

 Værdipapiret må dog højst optages til købsprisen, jf. stk. 1.
 Stk. 4.  Købsprisen kan for ensartede unoterede  

 værdipapirer beregnes enten på grundlag af vejede gennemsnitspriser eller  

 først ind - først ud metoden (FIFO).
 Stk. 5.  I de tilfælde, hvor unoterede værdipapirer med  

 fast løbetid er erhvervet til en værdi, der er højere end indfrielseskursen,  

 herefter kaldet overkurs, skal overkursen afskrives forholdsmæssigt over  

 værdipapirets løbetid under resultatopgørelsens post 2. Renteudgifter m.v.
Stk. 6.  Såfremt et unoteret værdipapir med fast løbetid  

 er erhvervet til en kurs, der ligger under indfrielseskursen, herefter kaldet  

 underkursen, kan underkursen indtægtsføres forholdsmæssigt over værdipapirets  

 løbetid under resultatopgørelsens post 1. Renteindtægter m.v.
Underkursen  

 tillægges den i stk. 1 nævnte købspris.
I det regnskabsår, hvor værdipapiret  

 er erhvervet, må dog højst 3 pct. af værdipapirets pålydende tages til  

 indtægt.
Bestemmelser om værdiansættelse af pantebreve og andre aktiver § 67.  Der skal foretages en individuel bedømmelse af  

 den risiko for tab, som hviler på de enkelte pantebreve og lignende.
Herefter  

 foretages sådanne afskrivninger eller hensættelser til tab på disse  

 fordringer, som svarer til konstaterede tab og som på tidspunktet for  

 regnskabets udarbejdelse er nødvendige til imødegåelse af alle  

 sandsynliggjorte tab.
 Stk. 2.  Uanset stk. 1, kan der foretages hensættelser  

 på grupper af ensartede mindre lån på basis af statitiske beregninger over  

 risici, såfremt det kan dokumenteres, at de foretagne hensættelser opfylder  

 kravet om, at de er nødvendige og tilstrækkelige til imødegåelse af  

 sandsynliggjorte tab.
 Stk. 3.  Pantebreve i overtagne ejendomme, jf. § 21,  

 stk. 3, opføres ikke.
Stk. 4.  Ved vurderingen af hensættelsesbehovet på  

 misligholdte lån skal pantets værdi ikke ansættes højere end en  

 værdiansættelse til realisationsværdien.
Ved vurderingen af  

 hensættelsesbehovet skal ligeledes indgå hensættelse til alle omkostninger,  

 der kan forudses, herunder salgs- og liggetidsomkostninger.
 Stk. 5.  Ud over hensættelserne efter stk. 1-3 skal der  

 foretages hensættelser på fordringer i gældstruede lande til dækning af  

 landerisikoen, herunder transfereringsrisiko m.v., således at de samlede  

 hensættelser på disse fordringer er tilstrækkelige til at dække  

 kreditrisikoen og landerisikoen.
Stk. 6.  I det omfang, der er tale om en hensættelse og  

 ikke et endeligt afskrevet tab, skal realkreditinstituttet bogføre beløbet på  

 en hensættelseskonto.
Denne konto fratrækkes den aktivpost, hvorpå  

 hensættelsen er foretaget.
 Stk. 7.  Valutakursreguleringer af hensættelser i  

 fremmed valuta føres under resultatopgørelsens post 6.4. Kursregulering af  

 valuta.
Stk. 8.  Ved hensættelser på ikke-balanceførte poster  

 føres hensættelsesbeløbet op under aktivpost 12. Andre aktiver henholdsvis  

 passivpost 4. Andre passiver.
Aktivposten reduceres herefter med den  

 foretagne hensættelse, der udgiftsføres under post 11. Afskrivninger og  

 hensættelser på panter og andre debitorer (netto).
 Stk. 9.  Hensættelser kan tilbageføres, når begrundelsen  

 for den foretagne hensættelse ikke længere består.
 Stk. 10.  Reguleringer i henhold til stk. 1-5, samt stk.  

 7-8 føres netto under resultatopgørelsens post 11. Afskrivninger og  

 hensættelser på panter og andre debitorer (netto).
§ 68.  Fast forrentede tilgodehavender, herunder  

 pantebreve, skal nedskrives, således at forrentningen mindst svarer til  

 markedsrenten for tilsvarende fordringer.
De foretagne nedskrivninger føres  

 under resutatopgørelsens post 6.3. Kursregulering af pantebreve m.v.
 Stk. 2.  Uanset stk. 1 skal pantebreve udstedt på  

 grundlag af realkreditobligationer eller andre værdipapirer ikke nedskrives,  

 jf. dog § 67.
 Stk. 3.  Bestemmelserne i § 66, stk. 2-6, finder  

 tilsvarende anvendelse for fastforrentede fordringer, jf. dog stk. 2.
 Stk. 4.  Bestemmelserne om overkurs og underkurs i § 66,  

 stk. 5 og 6, finder tilsvarende anvendelse for andre fordringer, herunder  

 pantebreve.
Bestemmelser vedrørende værdiansættelse af poster i fremmed valuta og  

 finansielle instrumenter § 69.  Aktiver, passiver, ikke-balanceførte poster  

 samt øvrige finansielle instrumenter i fremmed valuta, bortset fra uafviklede  

 valutaterminsforretninger og uafviklede valutafutures, skal opgøres til  

 spotkursen på opgørelsestidspunktet.
 Stk. 2.  Uafviklede valutaspotforretninger værdiansættes  

 til spotkursen på opgørelsestidspunktet.
 Stk. 3.  Uafviklede valutaterminsforretninger opgøres  

 til terminskursen på opgørelsestidspunktet.
 Stk. 4.  Uafviklede valutafutures opgøres til  

 markedsværdien på opgørelsestidspunktet.
 § 70.  Uafviklede fondspotsforretninger værdiansættes  

 til spotkursen på opgørelsestidspunktet.
 Stk. 2.  Uafviklede fondsterminsforretninger opgøres til  

 terminskursen på opgørelsestidspunktet.
 Stk. 3.  Uafviklede fondsfutures værdiansættes til  

 markedsværdien på opgørelsestidspunktet.
§ 71.  Swapkontrakter værdiansættes til  

 markedsværdien.
Markedsværdien opgøres som nutidsværdien af swapkontrakternes  

 fremtidige betalinger.
 § 72.  Optioner opgøres til optionspræmiens  

 markedsværdi, det vil sige optionspræmien på opgørelsestidspunktet.
 § 73.  Forward Rated Agreements, (FRA'er) og  

 rentefutures værdiansættes til markedsværdien beregnet på grundlag af renten  

 på opgørelsestidspunktet på et indestående for samme periode.
Den indre værdis metode § 74.  Har et realkreditinstitut valgt at værdiansætte  

 kapital-andele i dattervirksomheder til disses regnskabsmæssige indre værdi,  

 jf. § 64, skal stk. 2-5 anvendes på alle dattervirksomhederne.
Anvendelsen af  

 metoden kan dog undlades for virksomheder, som ikke indgår i  

 koncernregnskabet.
 Stk. 2.  Opgørelsen af den regnskabsmæssige indre værdi  

 foretages i overensstemmelse med § 109, stk. 4-6, § 110 og § 111. Såfremt en  

 dattervirksomhed udarbejder koncernregnskab, anvendes dette som grundlag.
 Stk. 3.  Summen af de til kapitalandelene svarende  

 andele i dattervirksomhedernes resultat opføres i resultatopgørelsen under  

 post 12. Kursreguleringer af kapitalinteresser m.v.
Stk. 4.  Den regnskabsmæssige værdi af kapitalandelene  

 opskrives eller nedskrives med de i stk. 3 nævnte beløb, samt med de  

 eventuelle reguleringer af dattervirksomhedernes regnskabsmæssige indre  

 værdi, der er ført som kapitalbevægelser i dattervirksomhederne.
Udbytte til  

 moderselskabet fratrækkes i den regnskabsmæssige indre værdi af  

 dattervirksomhederne.
Stk. 5.  Den samlede nettoopskrivning efter stk. 4  

 henlægges til passivpost 8.3. Reserver.
Beløb, der er posteret under denne  

 post, kan dog ikke anvendes som udbytte eller udlodning.
Stk. 6.  Såfremt kapitalandele i associerede  

 virksomheder værdiansættes efter den indre værdis metode, finder stk. 2-4  

 anvendelse.
Bestemmelsen i § 109, stk. 4, finder dog kun anvendelse, såfremt  

 de nødvendige oplysninger er kendte.
Bestemmelser om indholdet af noterne Generelle bestemmelser § 75.  De i §§ 78-98 omtalte oplysninger skal fremgå  

 af noter til årsregnskabet.
 § 76.  I de noter, hvor der stilles krav om anvendelse  

 af købsprisen, kan denne beregnes på grundlag af vejede gennemsnitspriser  

 eller »først ind - først ud«-metoden (FIFO).
 § 77.  Manglende sammenlignelighed mellem poster i  

 årsregnskabet og poster i sidste års regnskab, skal angives i noterne og  

 behørigt begrundes.
 Stk. 2.  Årsregnskabet skal indeholde oplysning om  

 retshandler af større betydning, som har fundet sted mellem  

 realkreditinstituttet og de virksomheder, som er direkte eller indirekte  

 forbundne med realkreditinstituttet, jf. definitionerne i årsregnskabslovens  

 § 1, stk. 2, nr. 5, 6 og 7.
§ 78.  Der skal gives oplysninger om såvel de  

 værdiansættelsesmetoder, der anvendes for de forskellige poster i  

 årsregnskabet, som de ved af-, ned- og opskrivninger benyttede  

 beregningsmetoder.
Oplysninger kan gives under en samlet beskrivelse af de  

 anvendte regnskabsprincipper.
Noter til aktivposter § 79.  Værdien af aktier eller andre kapitalandele  

 erhvervet i selskaber som led i realkreditinstituttets medvirken i  

 forbindelse med en tabsbegrænsende foranstaltning, skal angives.
 § 80.  Hvis et realkreditinstitut i regnskabsåret har  

 foretaget opskrivninger af anlægsaktiver, jf. §§ 62 og 63, skal begrundelsen  

 angives.
§ 81.  Hvis kapitalandele i dattervirksomheder eller  

 associerede virksomheder er værdiansat ved hjælp af indre værdis metode, jf.  

 § 64, skal det anføres, at denne metode er anvendt.
Endvidere anføres:
 § 82.  Til aktivpost 9.2. Øvrige immaterielle aktiver  

 skal væsentlige beløb forklares, såfremt de har betydning for vurderingen af  

 årsregnskabet.
 § 83.  Til aktivpost 12. Andre aktiver anføres de  

 vigtigste enkeltposter, såfremt de har betydning for vurdering af  

 årsregnskabet.
 § 84.  Til aktivpost 13. Periodeafgrænsningsposter  

 anføres de vigtigste enkeltposter, herunder tilgodehavende rente m.v.
Noter til passivposter § 85.  Hvis realkreditinstituttet har optaget lån mod  

 udstedelse af konvertible gældsbreve, skal der for hver sådant lån oplyses  

 det beløb, som udestår, ombytningskursen og den fastsatte frist til ombytning  

 af kapitalandele.
Er der optaget lån mod udstedelse af obligationer eller  

 andre gældsbreve med ret til renter, hvis størrelse helt eller delvis er  

 afhængig af det udbytte, som realkreditinstituttets kapitalandele afkaster  

 eller af årets overskud, skal der angives det udestående lånebeløb samt den  

 aftalte forrentning heraf.
 § 86.  Til passivpost 4. Andre passiver anføres de  

 vigtigste enkeltposter, såfremt de har betydning for vurderingen af  

 årsregnskabet.
 § 87.  Til passivpost 5. Periodeafgrænsningsposter  

 anføres de vigtigste enkeltposter, herunder som minimum skyldig rente m.v.
 § 88.  Til passivpost 6.3. Øvrige hensættelser til  

 omkostninger anføres de vigtigste enkeltposter, såfremt de har betydning for  

 vurderingen af årsregnskabet.
 § 89.  Til passivpost 7. Efterstillede kapitalindskud  

 skal følgende anføres:
 Stk. 2.  For hvert efterstillet kapitalindskud, der  

 overstiger 10 pct. af realkreditinstituttets samlede efterstillede  

 kapitalindskud, skal realkreditinstituttet angive:
 Stk. 3.  For andre efterstillede kapitalindskud angives  

 de nærmere betingelser i summarisk form.
 § 90.  Til passivpost 8. Kapitalandele skal de  

 realkreditinstitutter, der er aktieselskaber, angive aktiernes antal og  

 pålydende værdi.
 § 91.  Realkreditinstituttet skal til de enkelte  

 passivposter og ikke-balanceførte poster redegøre for arten og størrelsen af  

 de aktiver, der måtte være stillet som sikkerhed for realkreditinstituttets  

 forpligtelser.
 Stk. 2.  Den samlede sikkerhedsstillelse for  

 dattervirksomheder og den samlede sikkerhedsstillelse for øvrige tilknyttede  

 virksomheder angives særskilt.
 § 92.  Har realkreditinstituttet påtaget sig leje-  

 eller leasingforpligtelser af væsentlig betydning for realkreditinstituttets  

 drift, skal forpligtelsen i henhold til kontrakterne særskilt angives,  

 medmindre leasingforpligtelsen er passiveret, jf. § 28, stk. 2.
 § 93.  Den del af realkreditinstituttets eventualskat,  

 der vedrører opskrivning af anlægsaktiver, og som ikke har passeret  

 resultatopgørelsen, skal opgøres og angives i en note.
Noter til resultatopgørelsen § 94.  Til resultatopgørelsens post 7. Andre ordinære  

 indtægter anføres størrelsen af de vigtigste enkeltposter, såfremt disse har  

 betydning for vurderingen af årsregnskabet.
 § 95.  Til resultatopgørelsens post 10. Andre  

 driftsudgifter anføres størrelsen af de vigtigste enkeltposter, såfremt disse  

 har betydning for vurderingen af årsregnskabet.
 § 96.  Til resultatopgørelsens post 13. Ekstraordinære  

 indtægter anføres størrelsen af de vigtigste enkeltposter, såfremt disse har  

 betydning for vurderingen af årsregnskabet.
 § 97.  Til resultatopgørelsens post 14. Ekstraordinære  

 udgifter anføres størrelsen af de vigtigste enkeltposter, såfremt disse har  

 betydning for vurderingen af årsregnskabet.
 § 98.  Fordelt på de lande, hvori  

 realkreditinstituttet har en filial, dattervirksomhed, associeret virksomhed  

 eller er involveret i joint ventures, angives de nævnte udenlandske enheders  

 samlede bidrag til følgende resultatopgørelsesposter: 1. Renteindtægter m.v.,  

 3. Udbytter af aktier m.v. og andre kapitalandele, 4. Gebyrer og  

 provisionsindtægter m.v., 6. Kursregulering af værdipapirer og valuta m.v.'  

 og 7. Andre ordinære indtægter.
Stk. 2.  De i stk. 1 nævnte oplysninger kan dog  

 udelades, hvis de kan volde betydelig skade for de i stk. 1 nævnte  

 udenlandske enheder.
Udeladelse af oplysninger af denne grund skal nævnes i  

 noterne.
Bestemmelser vedrørende koncernregnskaber § 99.  Moderselskaber skal udarbejde et  

 koncernregnskab og en koncernberetning, jf. § 88, stk. 1, i realkreditloven.
 Stk. 2.  Koncernregnskabet udarbejdes i overensstemmelse  

 med bestemmelserne i dette kapitel.
 Stk. 3.  Årsberetningen for et moderselskab skal tillige  

 indeholde oplysninger om koncernen som helhed.
Fritagelse for udarbejdelse af koncernregnskab § 100.  Et realkreditinstitut, der er moderselskab og  

 som ikke har udstedt værdipapirer, der er optaget til officiel notering på en  

 fondsbørs i en stat, der er medlem af De Europæiske Fællesskaber, kan undlade  

 at udarbejde koncernregnskab og koncernberetning, hvis følgende betingelser  

 alle er opfyldt:
Udeholdelse af koncernregnskabet § 101.  Dattervirksomheder omfattet af § 79 indgår kun  

 i koncernregnskabet efter Finanstilsynets bestemmelse.
 Stk. 2.  Andre dattervirksomheder end de i stk. 1 nævnte  

 kan for et givet år udeholdes af koncernregnskabet, hvis Finanstilsynet har  

 givet tilladelse.
 Stk. 3.  Hvis årsregnskaberne eller koncernregnskaberne  

 for dattervirksomheder, der ikke indgår i koncernregnskabet, ikke  

 offentliggøres i Danmark, skal disse regnskaber i dansk oversættelse  

 vedlægges moderselskabets koncernregnskab.
Koncernregnskabet § 102.  Koncernregnskabet omfatter en konsolideret  

 balance, en konsolideret resultatopgørelse samt noter til det konsoliderede  

 regnskab.Stk. 2. Koncernregnskabet udarbejdes under iagttagelse af reglerne i  

 kapitel 2-9 med de fornødne tilpasninger som følger af bestemmelser i dette  

 kapitel og af de særlige forhold, som gør sig gældende for koncernregnskaber.
 Stk. 3.  Koncernregnskabet og beretningen  

 offentliggøres.
 § 103.  De metoder, der anvendes ved konsolideringen,  

 må kun i undtagelsestilfælde ændres fra det ene regnskabsår til det næste,  

 jf. § 117. Regnskabet skal indeholde oplysninger, der muliggør en  

 sammenligning med koncernregnskabet før ændringen.
 § 104.  Koncernregnskabet følger kalenderåret, jf. dog  

 § 119, stk. 2.
 § 105.  Er sammensætningen af de virksomheder, der  

 indgår i koncernregnskabet ændret væsentligt i løbet af regnskabsåret, skal  

 koncernregnskabet indeholde oplysninger, som muliggør en sammenligning med  

 koncernregnskabet for det forudgående år.
 § 106.  De af koncernregnskabet omfattede  

 virksomheders aktiver og passiver medtages i deres helhed i balancen i  

 koncernregnskabet.
Stk. 2.  De af koncernregnskabet omfattede virksomheders  

 indtægter og udgifter medtages i deres helhed i den konsoliderede  

 resultatopgørelse.
For virksomheder overtaget i løbet af kalenderåret  

 medtages kun indtægter og udgifter fra overtagelsestidspunktet.
 § 107.  Kapitalandele i konsoliderede virksomheder,  

 der ejes af andre end koncernvirksomhederne, betegnes som  

 minoritetsinteresser.
Konsolidering § 108.  De konsoliderede virksomheders bogførte værdi  

 af kapitalandelene i de konsoliderede dattervirksomheder udlignes med de  

 konsoliderede dattervirksomheders forholdsmæssige andel af  

 dattervirksomhedernes regnskabsmæssige indre værdi opgjort i overensstemmelse  

 med reglerne i § 110 og § 111, stk. 1.
 Stk. 2.  Kapitalandele i moderselskabet, der besiddes af  

 dette selv eller en konsolideret dattervirksomhed, udlignes ikke, men  

 behandles i koncernregnskabet som egne kapitalandele.
 § 109.  De af konsolideringen omfattede virksomheders  

 aktiver og passiver, økonomiske stilling samt resultatet skal fremgå af  

 koncernregnskabet, som om de konsoliderede virksomheder var en enkelt  

 virksomhed.
 Stk. 2.  Gæld og tilgodehavender mellem de konsoliderede  

 virksomheder elimineres i koncernregnskabet.
 Stk. 3.  Indtægter og udgifter i forbindelse med  

 transaktioner mellem de konsoliderede virksomheder, elimineres i  

 koncernregnskabet.
 Stk. 4.  Overskud og underskud ved transaktioner, som  

 foretages mellem de konsoliderede virksomheder, og som indgår i aktivernes  

 bogførte værdi, elimineres i koncernregnskabet.
 Stk. 5.  Ved overdragelse af valuta og noterede  

 værdipapirer mellem de konsoliderede virksomheder, finder stk. 4 ikke  

 anvendelse, hvis transaktionerne er sket til de officielt noterede kurser.
 Stk. 6.  Stk. 4 kan endvidere fraviges, hvis følgende  

 betingelser er opfyldt:
Værdiansættelse § 110.  De af konsolideringen omfattede aktiver og  

 passiver samt ikke-balanceførte poster værdiansættes efter reglerne i kapitel  

 7.
 Stk. 2.  Anvender konsoliderede dattervirksomheder i  

 deres regnskab værdiansættelsesmetoder, der afviger fra de i kapitel 7  

 foreskrevne, skal der til brug for koncernregnskabet foretages en fornyet  

 værdiansættelse i overensstemmelse med de i koncernregnskabet anvendte  

 metoder, medmindre indvirkningen kun er af uvæsentlig betydning.
§ 111.  Udligningen af den bogførte værdi af  

 kapitalandelene i konsoliderede dattervirksomheder med den forholdsmæssige  

 andel af dattervirksomhedernes regnskabsmæssige indre værdi sker efter en  

 opgørelse på det tidspunkt, hvor koncernforholdet blev etableret.
Opgørelsen  

 kan dog foretages pr. den første opgørelsesdag, hvor dattervirksomheden  

 konsolideres, såfremt koncernregnskabet kun i uvæsentlig grad påvirkes heraf.
 Stk. 2.  Det forskelsbeløb, som fremkommer ved  

 udligningen af kapitalandelene, fordeles så vidt muligt på de aktiver og  

 passiver i dattervirksomheder, hvis værdi er højere eller lavere end det  

 beløb, hvortil de er bogført på det i stk. 1 omhandlede tidspunkt.
 Stk. 3.  En resterende positiv del af forskelsbeløbet  

 behandles som goodwill i overensstemmelse med §§ 60-61 og opføres under  

 aktivpost 9.1. Goodwill, eller fratrækkes passivpost 8.5.1. Overført fra  

 tidligere år.
Stk. 4.  En resterende negativ del af forskelsbeløbet  

 henlægges under passivpost 8.6. Forskelsbeløb ved konsolidering.
Dette  

 forskelsbeløb skal opløses efter de for opskrivningshenlæggelser gældende  

 regler, jf. § 62, stk. 3, og kan overføres til aktiekapitalen efter de i §  

 62, stk. 4, anførte bestemmelser.
Svarer beløbet til en på  

 anskaffelsestidspunktet forventet udgift eller ugunstig udvikling i  

 dattervirksomheden, opføres beløbet dog som en særskilt post under passivpost  

 6.3. Hensættelser til øvrige omkostninger.
Beløbet må i så fald kun  

 indtægtsføres i resultatopgørelsen i det omfang, den forventede udgift eller  

 ugunstige udvikling realiseres.
 § 112.  De konsoliderede virksomheders kapitalandele i  

 de associerede virksomheder værdiansættes i overensstemmelse med  

 bestemmelserne i § 63 eller § 64.
Pro rata-konsolidering § 113.  Når et realkreditinstitut, der indgår i  

 koncernregnskabet, leder en anden virksomhed sammen med en eller flere  

 virksomheder, der ikke indgår i koncernregnskabet, kan Finanstilsynet tillade  

 eller bestemme, at denne anden virksomhed, medtages pro rata i  

 koncernregnskabet.
Posterne i denne anden virksomhed medtages i forhold til  

 de konsoliderede virksomheders andel af virksomhedens egenkapital og  

 resultat.
 Stk. 2.  Ved anvendelse af stk. 1 finder bestemmelserne  

 i §§ 102-105, §§ 108-111 og §§ 114-117 anvendelse med de fornødne  

 tilpasninger.
Noter § 114.  Udover de noter, der kræves i fællesform, skal  

 noterne i det offentliggjorte koncernregnskab i det mindste indeholde:
 § 115.  Bestemmelserne i § 78, § 83, § 86, § 89, § 91  

 og § 98 i kapitel 9 om noter finder anvendelse på koncernregnskabet.
 § 116.  I noterne angives antallet og den pålydende  

 værdi af alle kapitalandele i modervirksomheden, som besiddes af  

 koncernvirksomhederne.
 § 117.  Hvis de metoder, der anvendes ved  

 konsolideringen, eller de anvendte principper for værdiansættelse, er  

 fraveget i koncernregnskabet i forhold til koncernregnskabet for sidste  

 regnskabsår, skal disse ændringer behørigt begrundes tillige med angivelse af  

 deres indvirkning på koncernens aktiver og passiver, dens økonomiske stilling  

 og resultatet.
 Indberetninger m.v.
 § 118.  Realkreditinstituttet indberetter  

 kvartalsvise, halvårlige og årlige regnskaber til Finanstilsynet.  

 Indberetningen sker efter retningslinier fastsat af Finanstilsynet.
 Stk. 2.  Indberetningen skal være godkendt af  

 realkreditinstituttets direktion.
 Stk. 3.  Finanstilsynet kan træffe bestemmelse om, at  

 oplysningerne skal indberettes på edb-læsbart medium.
Straffebestemmelser § 119.  Overtrædelse af bestemmelserne i § 3, §§ 5-8,  

 §§ 11-57, § 58, stk. 1, § 59, stk. 1, § 60, stk. 1, § 62, stk. 1, 2. pkt.,  

 stk. 2 og 3, § 63, stk. 1 og 3, § 65, § 66, stk. 1, 2 og 5, § 67, stk. 1, 3,  

 4-7 og 9, §§ 68-73, § 74, stk. 1, 3 og 6, § 75, § 99, §§ 102-115 og § 117  

 straffes med bøde.
 Stk. 2.  Er overtrædelsen efter stk. 1 begået af et  

 realkreditinstitut, kan der pålægges realkreditinstituttet som sådant  

 bødeansvar.
Ikrafttrædelses- og overgangsbestemmelser § 120.  Bekendtgørelsen træder ikraft den 17. december  

 1991.
 Stk. 2.  For realkreditinstitutter, der før  

 bekendtgørelsens ikrafttræden, jf. stk. 1, ikke har regnskabsår, der følger  

 kalenderåret, finder § 104 ikke anvendelse for årsregnskaber der afsluttes i  

 1991.
 Stk. 3.  § 3 gælder ikke for regnskaber afsluttet i 1991  

 for de i § 1, stk. 1, nr. 2-4, samt § 1, stk. 2 nævnte realkreditinstitutter  

 og koncerner.
 Finanstilsynet, den 10. december 1991.
