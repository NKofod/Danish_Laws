Forord Tømning af siloer, der indeholder træspåner eller andet træaffald, er  

 omfattet af arbejdsmiljølovgivningen.
Det er navnlig følgende regler, der  

 finder anvendelse:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 323 af 7. juli 1983 om arbejdets udførelse.
 - Bekendtgørelse nr. 32 af 29. januar 1979 om arbejdstøj og personlige  

 værnemidler.
 - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden. (Ikraftholdelsesbekendtgørelsen).
 Denne anvisning giver nærmere retningslinier for tømning af siloer, der  

 indeholder træspåner eller andet træaffald.
 Anvisningen omfatter dog ikke fødesiloer i forbindelse med fyringsanlæg,  

 med mindre siloerne samtidig er opbevaringssiloer for affald, der skal  

 transporteres andre steder hen, og siloens højde over terræn er mere end 2 m  

 og adgangen sker gennem taget/låget.
 Tømning skal ske enten i overensstemmelse med anvisningen eller på anden  

 måde, som er lige så forsvarlig.
 Anvisningen er udarbejdet af direktoratet for arbejdstilsynet og har været  

 forelagt arbejdsmiljørådet.
 1. Indledning Tømning af siloer, der indeholder  

 træspåner eller andet træaffald, skal tilrettelægges og udføres, så det under  

 normale driftsforhold er unødvendigt at komme ind i siloen under tømningen.  

 Indtil der er konstrueret siloer, der kan tømmes, uden at det er nødvendigt  

 at gå ind i siloen, skal der træffes følgende foranstaltninger:
2. Instruktion 2.1 Før arbejdet begyndes, skal der instrueres i, hvordan arbejdet kan  

 udføres på farefri måde, herunder at nedstikning af træspåner eller andet  

 træaffald så vidt muligt skal foregå udefra, fx gennem lemme i siden af  

 siloen.
3. Maskineri 3.1 Roterende dele (snegle og lignende) i siloen må ikke kunne arbejde,  

 når der er personer inde i siloen.
Der kan fx anbringes en aflåselig afbryder  

 ved døren, der afbryder strømmen til motorerne og eventuel automatik,  

 herunder eventuel tilslutning til fyringsanlæg.
3.2 Eventuelle omrørere (stålspiraler) i siloen skal være placeret i en  

 sådan højde, at de ikke kan ramme den person, der går ind i siloen.
En højde  

 på 250 cm over silogulvet eller gangvejen vil ofte være tilstrækkelig.
4. Sikkerhedsvagt 4.1 Hvis det er nødvendigt at gå ind i siloen under tømnningen, skal der  

 være en anden person til stede uden for siloen.
Denne person skal være i  

 stadig kontakt med personer inde i siloen og være klar til om nødvendigt at  

 yde hjælp.
 4.2 Det skal sikres, at det ligger helt klart, hvem der skal være til  

 stede som sikkerhedsvagt, hvis det er nødvendigt at gå ind i siloen under  

 tømningen.
 4.3 Til brug for sikkerhedsvagten skal der på stedet være adgang til  

 åndedrætsværn og sikkerhedssele med livline.
5. Personlige værnemidler 5.1 Ved arbejde i siloen skal der bruges luftforsynet åndedrætsværn  

 (helmaske eller hætte), samt sikkerhedssele med livline.
Livline og  

 luftslange bør hænge sammen.
 5.2 Åndedrætsværnet skal forsynes med ren, frisk luft enten fra stationære  

 trykluftflaskebatterier eller fra kompressoranlæg med tryktank.
6. Sikkerhedsafstand fra dør 6.1 Hvis højden på træspåner eller andet træaffald er mere end 3 m, må  

 ingen bevæge sig længere ind i siloen end inden for en afstand af 1 m fra  

 døråbningen.
7. Flugtveje 7.1 Flugtveje skal være indrettet, så personer hurtigt kan flygte i  

 tilfælde af nedstyrtende træspåner eller andet træaffald.
 7.2 Døren skal som minimum have følgende mål: højde: 190 cm bredde: 80 cm  

 Døren skal åbne udad og kan eventuelt være todelt som en stalddør, dog  

 således at den nederste del kan åbnes først.
7.3 Hvis døren i siloen er hævet mere end 1 m over jorden, skal den føre  

 ud til en platform på min. 2 x 2 m, udstyret med rækværk og fast trappe.
Hvis  

 platformens højde er mere end 1 1/2 m over jorden skal der endvidere være  

 installeret fast sugerør.
7.4 Det skal sikres, at flugtvejen inde i siloen er farbar.
Det kan derfor  

 være nødvendigt at forsyne siloen med indvendig platform, hvis døren er hævet  

 mere end 1 m over gulvet i siloen.
 7.5 Det skal endvidere sikres, at døren ikke kan lukkes, når der er en  

 person inde i siloen.
8. Belysning 8.1 Belysningen i og uden for siloen skal være passende.
DS-700 kan være  

 vejledende for kunstig belysning.
9. El-installationer 9.1 El-installationer skal være udført i overensstemmelse med  

 stærkstrømsreglementets krav til installationer i støvfyldt rum.
