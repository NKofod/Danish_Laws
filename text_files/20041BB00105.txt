Fremsat den 17. december 2004 af Mogens Nørgård Pedersen (KD),  

 Bodil Kornbek (KD), Jann Sjursen (KD) og  

  

 Tove Videbæk (KD) Forslag til folketingsbeslutning om  

 forbedring af grundlaget for renovering af kloakker Folketinget opfordrer regeringen til snarest at fremsætte de  

 nødvendige lovforslag og foretage de nødvendige ændringer i administrative  

 forskrifter med henblik på at forbedre grundlaget for renovering af kloakker.
 Forbedringerne skal bl.a. omfatte følgende:
 Der skal indføres generelle kriterier, der sikrer, at  

 kommunernes vurdering af kloakkernes tilstand samt prioritering af, hvilke  

 kloakker der skal renoveres, sker på et ensartet grundlag.
 Der skal indføres fælles kvalitetsstandarder, som kommunerne  

 skal opfylde ved renovering af offentlige kloakker.
Husejere forpligtes til via en ændring af  

 bygningsreglementet at indføre udluftning af private kloakker og indføre højvandslukkere ved bygning af nye huse.
Bemærkninger til forslaget Almindelige bemærkninger Baggrund I maj 2004 offentliggjorde Miljøstyrelsen og  

 Kommunernes Landsforening  

 en rapport om kommunernes kloakfornyelse.
Det fremgår af rapporten, at det  

 samlede behov for fornyelse af ledninger er 16 pct. i 2002 i forhold til 22  

 pct. i 1993. Det fremgår dog også af rapporten, at det er meget usikkert, om  

 fornyelsesbehovet for ledninger reelt er faldet fra 22 pct. til 16 pct.
En væsentlig årsag til denne usikkerhed er, at »der ikke findes  

 et objektivt defineret kriterium for, hvornår en kloakledning har en  

 »tilfredsstillende  

 tilstand«.
Kloakledningers tilstands- og funktionskrav vil derfor variere fra  

 kommune til kommune afhængigt af de tekniske, økonomiske og politiske  

 prioriteringer.
Der kan således være forskelle i den faktiske tilstand af  

 kloakledninger for kommuner, der i spørgeskemaet har opgivet samme  

 fornyelsesbehov.« (Undersøgelse af kommunernes kloakfornyelse, 2004, p. 18).
 I forbindelse med et svar på spørgsmål S 3840 fra folketingsåret  

 2003-04 fra  

 Mogens  

 Nørgård Pedersen  

 (KD) har miljøministeren vedlagt en oversigt  

 over renoveringsbehovet i de enkelte kommuner.
 Oversigten viser, at 17 kommuner vurderer, at mindst 50 pct. af  

 deres kloaknet har behov for renovering. 39 kommuner vurderer, at de har et  

 renoveringsbehov på 30 pct. og derover. 81 kommuner har ikke svaret på  

 spørgsmålet om behovet for kloakrenoveringer.
Beskrivelse af lovgrundlaget Det fremgår af § 30 i lov om miljøbeskyttelse, at hvis et  

 spildevandsanlæg ikke fungerer miljømæssigt forsvarligt, kan amtsrådet  

 påbyde,  

 at der foretages den nødvendige forbedring eller fornyelse af anlægget.
Det  

 er  

 ikke defineret nærmere, hvornår et spildevandsanlæg fungerer miljømæssigt  

 forsvarligt.
 Det fremgår desuden af § 32 i lov om miljøbeskyttelse, at  

 kommunerne skal udarbejde en plan for bortskaffelse af spildevand, der bl.a.  

 skal indeholde oplysninger om den eksisterende tilstand af kloakanlæg samt  

 planlagte fornyelser af disse.
Formålet med kloaksystemerne Kloaksystemerne skal tjene til sikring af følgende formål:
 -  

 	  

 At overløb til  

 recipienterne mindskes mest muligt, således at miljøtilstanden af vandløb,  

 søer  

 og kystvande samt badevandskvaliteten sikres.
 -  

 	  

 At der ikke sker  

 indsivning af uvedkommende vand.
 -  

 	  

 At der ikke sker  

 udsivning af urenset spildevand til grundvandet.
 -  

 	  

 At der er en generelt  

 tilfredsstillende miljømæssig tilstand af kloaksystemet, så levebetingelserne  

 for rotter mindskes.
 -  

 	  

 At de værdier, som  

 kloaknettet repræsenterer, ikke forringes.
Bemærkninger til forslagets enkelte bestemmelser Ad 1. Generelle kriterier for, hvornår en kloak  

 har behov for renovering Der skal indføres kriterier, som sikrer, at kommunernes  

 vurdering af tilstanden af deres kloakker og prioritering af, hvilke kloakker  

 der skal renoveres, sker på et ensartet grundlag.
 Prioriteringen af, hvilke kloakker der skal renoveres, skal ske  

 under hensyntagen til, at kloaksystemet tjener sit formål.
Kommunernes prioritering skal endvidere tage udgangspunkt i det  

 serviceniveau, den værdifastholdelse og den miljømæssige tilstand, som  

 kommunerne ønsker.
Kommunernes prioritering skal desuden tage udgangspunkt i  

 de  

 miljømæssige mindstekrav, der opstilles  f.eks. med hensyn til overløb  

 fra kloakkerne.
Der opstilles f.eks. krav til overløb til  

 recipienter på et ensartet grundlag.
 Det foreslås, at arbejdet med at fastsætte, hvilke kriterier der  

 skal indføres, skal ske på baggrund af kommunernes erfaringer på området, og  

 at  

 der på baggrund heraf i statsligt regi bliver udarbejdet fælles kriterier  

 for,  

 hvornår offentlige kloakker skal renoveres.
Det foreslås, at de private kloakker ikke omfattes af dette  

 element i beslutningsforslaget, eftersom det vil være besværligt for  

 kommunerne  

 at sikre en tilfredsstillende tilstand af de private kloakker.
For at  

 kommunens  

 miljøkontrol kan få adgang til at undersøge private kloakker, kræves, at det  

 kan sandsynliggøres, at den miljømæssige tilstand ikke er tilfredsstillende.
 Forslaget om at indføre generelle kriterier for renovering af  

 kloakker ventes ikke at føre til merudgifter for kommunerne eller staten,  

 idet  

 forslaget ikke pålægger kommunerne nye krav vedrørende gennemførelse af  

 kloakrenoveringer, men forslaget skal sikre, at kommunernes vurdering af  

 deres  

 kloakker og prioritering af renovering sker på et ensartet grundlag.
Ad 2. Indførelse af fælles kvalitetsstandarder  

 ved kloakrenovering Når kommunerne renoverer deres kloakker, er det vigtigt, at  

 renoveringen foregår på en måde, der sikrer den længste levetid for  

 kloakkerne.  

 DANVA (Dansk Vand- og Spildevandsforening) nævner, at man ved en merpris på  

 omkring 5 pct. kan sikre en levetidsforlængelse af en kloak på 100 pct. fra  

 omkring 50 år til omkring 100 år.
En levetidsforlængelse af  

 kloakinvesteringerne vil kunne nedbringe de årlige udgifter til fremtidige  

 renoveringer betragteligt.
Hvis kloaknettet i en given by har en værdi på 2 mia. kr., vil  

 det ved en levetid på kloaknettet på 50 år kræve en årlig opsparing til nye  

 renoveringer på 40 mio. kr.
Hvis levetiden forlænges til 100 år, vil den  

 nødvendige opsparing til fremtidig renovering falde til 20 mio. kr.
I  

 beregningerne ses der bort fra forrentning af investeringen.
Forslaget om at indføre fælles kvalitetsstandarder, der skal  

 opfyldes ved renovering af offentlige kloakker, vil føre til merudgifter for  

 kommunerne, og staten vil derfor skulle kompensere kommunerne for  

 merudgifterne  

 ved forslaget i henhold til Det Udvidede Totalbalanceprincip.
Det fremgår af  

 undersøgelsen  

 af kommunernes kloakfornyelse fra 2004, at kommunerne forventer en  

 gennemsnitlig  

 investering i det offentlige kloaksystem fra 2003-2008 på 2,8 mia. kr. om  

 året.  

 Hvis ingen kommuner i forvejen renoverer, så der sikres en  

 levetidsforlængelse,  

 vil forslaget koste staten 140 mio. kr. årligt.
 Ad 3. Pligt til at indføre udluftning af  

 private kloakker og højvandslukkere ved bygning af nye huse.
Det er hensigten, at pligten til at indføre udluftning af  

 private kloakker og højvandslukkere indføjes i bygningsreglementet.
Disse  

 tiltag har en positiv effekt på det offentlige kloaksystem.
 Forslaget om at forpligte husejere til via en ændring af  

 bygningsreglementet at indføre udluftning af private kloakker og indføre  

 højvandslukkere  

 ved bygning af nye huse vil føre til begrænsede merudgifter for husejerne,  

 der  

 kun vil have marginal betydning i forhold til den samlede pris for et hus.  

 Forslaget  

 vil hverken få konsekvenser for statens eller kommunernes økonomi.
Skriftlig fremsættelse Mogens Nørgård Pedersen  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbedring af grundlaget for renovering af kloakker.
(Beslutningsforslag nr.
B 105).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
