Bekendtgørelse  

  

 af  

  

 aftale mellem Danmark og Litauen  

  

 om gensidig administrativ bistand i skattesager _____________ Danmark og Litauen har den 10. juni  

 2003 indgået en aftale om gensidig administrativ bistand i skattesager.
 Aftalen har følgende  

 ordlyd:
AFTALE OM GENSIDIG ADMINISTRATIV BISTAND Med henblik på at gennemføre bestemmelserne i  

 Overenskomsten mellem Kongeriget Danmark og Republikken Litauen til undgåelse  

 af dobbeltbeskatning og forhindring af skatteunddragelse for så vidt angår  

 indkomst- og formueskatter af 13. oktober 1993 (i det følgende omtalt som  

 »Overenskomsten«), og under hensyntagen til begge parters ønske om at forøge  

 den gensidige bistand, AFTALER Danmarks og Litauens kompetente myndigheder  

 herved som følger:
Generelt Artikel 1.
 I henhold til Overenskomstens art. 27 og 28 skal de  

 kompetente myndigheder udveksle de oplysninger, der er nødvendige for at  

 gennemføre Overenskomstens eller de kontraherende staters nationale  

 lovgivningers bestemmelser vedrørende skatter, der er omfattet af  

 Overenskomsten,  

 i det omfang den deraf flydende beskatning ikke strider mod Overenskomsten,  

 og  

 de kompetente myndigheder skal yde hinanden bistand med hensyn til  

 inddrivelse  

 af skatter.
Udveksling af Oplysninger Artikel 2.
 Så snart som muligt efter afslutningen af hvert  

 kalenderår skal hver kontraherende stats kompetente myndighed, i det omfang  

 det  

 er muligt på grundlag af kontroloplysninger og lignende informationer,  

 automatisk - uden at nogen særlig anmodning er nødvendig - forsyne den anden  

 kontraherende stats kompetente myndighed med oplysninger vedrørende  

 enkeltpersoner og juridiske personer med hensyn til:
  

 	  

    

 udbytter som omtalt  

 i Overenskomstens art. 10,   

 	  

    

 renter af konti i  

 banker og lignende institutter som omtalt i Overenskomstens art. 11,   

 	  

    

 licensafgifter (royalties)  

 som omtalt i Overenskomstens art. 12,   

 	  

    

 kapitalgevinster som  

 omtalt i Overenskomstens art. 13, og   

 	  

    

 gager,  

 lønindkomster, honorarer, pensioner, livrenter og anden indkomst som omtalt i  

 Overenskomstens art. 14 - 20 samt 22.
 Hvis oplysningerne ikke kan leveres automatisk, kan de meddeles  

 spontant.
 Artikel 3.
 Det aftales herved, at oplysninger, der  

 tilvejebringes som led i den almindelige administration, og som antages at  

 være af interesse  

 for den anden kompetente myndighed, skal udveksles spontant uden forsinkelse.
 Disse oplysninger omfatter specielt:
  

 	  

    

 oplysninger om  

 overdragelse af fast ejendom,   

 	  

    

 omstændigheder, der  

 i en af staterne har medført skattefradrag eller skattefritagelse, og som vil  

 kunne medføre skatteforhøjelser eller skattetilsvar i den anden stat, samt   

 	  

    

 beløb, der er  

 udbetalt som gevinster fra lotterier eller spil.
 Hvis de meddelte oplysninger giver anledning til ændringer i  

 beskatningen i modtagerlandet, bør den anden stats kompetente myndighed  

 oplyses  

 derom.
 Artikel 4.
 Oplysninger skal leveres på anmodning i henhold til  

 Overenskomstens eller de kontraherende staters nationale lovgivningers  

 bestemmelser vedrørende skatter, der er omfattet af Overenskomsten.
Tilstedeværelse af en af staternes skatteembedsmænd  

 på den anden stats territorium Artikel 5.
På anmodning fra en af de kontraherende staters  

 kompetente myndighed kan den anden stats kompetente myndighed give tilladelse  

 til, at repræsentanter for førstnævnte kompetente myndighed kan være til  

 stede  

 ved den pågældende del af en skattemæssig undersøgelse i den stat, der har  

 modtaget anmodningen.
Alle afgørelser med hensyn til gennemførelsen af den  

 skattemæssige undersøgelse træffes af sidstnævnte stat.
Denne stats  

 kompetente  

 myndighed skal underrette den anden stats kompetente myndighed om de nærmere  

 omstændigheder ved hver undersøgelse.
 De kontraherende staters kompetente myndigheder kan ved gensidig  

 aftale fastsætte procedurer for tilstedeværelsen af fremmede  

 skatteembedsmænd.
Simultane skatterevisioner Artikel 6.
 Med henblik på at forøge effektiviteten af  

 oplysningsudvekslingen og for at kunne behandle tilfælde af skattesvig og  

 skatteunddragelse mere effektivt, har de kompetente myndigheder besluttet at  

 udarbejde en aftale, i henhold til hvilken der kan foretages simultane  

 skatterevisioner  

 af udvalgte skatteydere eller grupper af skatteydere, der driver virksomhed i  

 både Danmark og Litauen.
 En »simultan skatterevision« betyder en ordning mellem de  

 kontraherende staters kompetente myndigheder, hvor disse samtidigt og  

 uafhængigt - hver inden for deres eget territorium - undersøger  

 skatteforholdene hos en eller flere skatteyder(e), som de har en fælles eller  

 beslægtet interesse i - med henblik på at udveksle de relevante oplysninger,  

 der fremkommer herved.
 De fremgangsmåder for udvælgelse af sager og for gennemførelse af  

 undersøgelser, som de kompetente myndigheder er enedes om, er nærmere  

 beskrevet  

 i  

  

 Tillæg A  

                                                                         .
 Bistand ved inddrivelse af skatter m.v.
 Artikel 7.
 På anmodning fra en af de kontraherende staters  

 kompetente myndighed skal den anden kontraherende stat, i henhold til  

 bestemmelserne i art. 28, tage alle nødvendige skridt for at bistå ved  

 inddrivelse af førstnævnte stats skattekrav.
 De to kompetente myndigheder er enedes om, at minimumsbeløbet for  

 ydelse af bistand ved inddrivelse af skattekrav skal være EUR 1.500,00.  

 Justering af disse minimumsbeløb kan ske ved aftale mellem parterne.
Omkostninger Artikel 8.
Medmindre andet aftales mellem de kontraherende  

 stater, skal de ordinære udgifter, der påløber ved ydelse af bistand,  

 afholdes af den  

 stat, der modtager anmodningen.
Eventuelle ekstraordinære omkostninger  

 afholdes  

 af den rekvirerende stat.
Samråd Artikel 9.
 De kompetente myndigheder skal rådføre sig med  

 hinanden i alle forhold, hvor det måtte være nødvendigt, for at lette  

 udførelsen af  

 deres forpligtelser i henhold til denne aftale.
Vilkår og betingelser Artikel 10.
 Overenskomstens bestemmelser finder anvendelse  

 under hensyntagen til hemmeligholdelse og begrænsningerne for udveksling af  

 oplysninger.
 Hvis det konstateres, at de meddelte oplysninger er ukorrekte,  

 skal den kompetente myndighed oplyse om dette hurtigst muligt.
 Artikel 11.
 Oplysninger, der udveksles skriftligt eller  

 elektronisk, skal være på engelsk eller på den anmodede stats sprog -  

 efterfulgt af en  

 udgave på engelsk.
 Artikel 12.
 De i denne aftales art. 2 omtalte oplysninger skal  

 såvidt muligt leveres elektronisk i OECD's Standard Magnetic Format (seneste  

 version), eller på papir.
 De udvekslede oplysninger skal også omfatte TIN-numre (Tax  

 Identification Numbers), CVR-numre og/eller personnumre, hvis sådanne findes.  

 Dette gælder for numre, der har deres oprindelse i begge stater.
 Artikel 13.
 Anmodninger om bistand og de oplysninger, der skal  

 udveksles, fremsendes til:
 I Danmark:
Skatteministeriet Told- og Skattestyrelsen Postboks 2760 Østbanegade 123 2100 København Ø.
 I Litauen:
State  

 Tax Inspectorate under The Ministry of Finance Vasario 16-osios Street 15, LT - 2600 Vilnius.
Ikrafttræden  

 og ændringer Artikel 14.
 Nærværende aftale træder i kraft på den  

 seneste af de  

 datoer, hvor den undertegnes af den kompetente myndighed i henholdsvis  

 Danmark  

 eller Litauen.
 Nærværende aftale kan til enhver tid ændres ved  

 aftale  

 mellem de kompetente myndigheder.
Aftalen indgås på ubestemt tid.
Den kan opsiges ved  

 skriftlig meddelelse fra en af de kompetente myndigheder, og den ophører med  

 at  

 være i kraft seks (6) måneder efter at en sådan meddelelse er modtaget.
 Denne aftale er udfærdiget i to originaleksemplarer  

 på  

 engelsk.
 På vegne af:
Den kompetente myndighed  

  

 for Danmark _________________________________ (Dato) Ole Kjær  

  

 Generaldirektør/  

  

 Told- og Skattestyrelsen På vegne af:
Den kompetente myndighed  

  

 for Litauen _________________________________ (Dato) Danas  

 Mikalionis  

  

 Head of International Information  

  

 Exchange Division  

  

 State Tax Inspectorate Tillæg A SIMULTANE SKATTEREVISIONER I henhold til bestemmelserne i Overenskomstens art.  

 27  

 kan de kontraherende staters kompetente myndigheder træffe aftale om at  

 foretage simultane skatterevisioner.
Sagsudvælgelses- og undersøgelsesprocedure Udvælgelsen af sager finder sted som følger:
 1. Skatteydere skal identificeres uafhængigt af  

 hver  

 stats kompetente myndigheder med henblik på simultane revisioner.
2. Den enkelte kompetente myndighed skal underrette  

 den  

 anden om sit valg af potentielle sager ved hjælp af de nedenfor beskrevne  

 udvælgelseskriterier.
Den skal såvidt muligt redegøre for, hvorfor den har  

 udvalgt disse sager, og fremlægge de oplysninger, der fører til dens forslag,  

 tilligemed eventuelle andre relevante oplysninger - samt de  

 forældelsesregler,  

 der er gældende for de sager, der foreslås underkastet simultane revisioner.
3. Den enkelte kompetente myndighed skal beslutte,  

 om  

 den ønsker at deltage i en bestemt simultan revision.
Ingen af de kompetente  

 myndigheder er dog forpligtet til at medvirke til en revision, der foreslås  

 af  

 den anden kompetente myndighed.
Så snart som muligt og senest inden for tre  

 (3)  

 måneder skal den opfordrede stat oplyse den anden stat om sin accept eller  

 afvisning af forslaget.
4. Hvis en kompetent myndighed accepterer  

 samarbejdspartnerens forslag om at foretage en simultan revision, skal denne  

 kompetente myndighed skriftligt bekræfte udvælgelsen af sagen med nærmere  

 angivelse af de(n) involverede skatteyder(e), skatter og beskatningsår.
Den  

 skal anføre en udpeget repræsentant, som skal have det faglige ansvar for  

 ledelsen af revisionen.
Efter at have modtaget denne bekræftelse skal den  

 kompetente myndighed, der har fremsat forslaget, ligeledes skriftligt oplyse  

 om  

 en eller flere udpegede repræsentant(er). I de tilfælde, hvor der er enighed  

 om  

 at gennemføre en simultan revision, skal hver stats kompetente myndighed  

 formelt anmode den anden kompetente myndighed om udveksling af nærmere  

 angivne  

 oplysninger i medfør af Overenskomsten.
5. De kompetente myndigheders udpegede  

 repræsentanter  

 træffer afgørelse om de områder og tidsrum, der skal undersøges i den  

 pågældende udvalgte sag, tidsplanen for undersøgelsen samt de henvendelser,  

 der  

 skal foretages.
De skal indlede udvekslingen af bestemte oplysninger i  

 henhold  

 til formelle skriftlige anmodninger.
 6. De oplysninger, der kan anmodes om i henhold til  

 denne ordning, skal kunne indhentes i medfør af Overenskomsten og de to  

 staters  

 respektive skattelove.
 7. Hver stats kompetente myndighed kan ved en  

 erklæring  

 stilet til dens samarbejdspartnere i den anden stat tilkendegive, at den i  

 henhold til statens nationale lovgivning vil underrette dens indbyggere, før  

 den fremsender de pågældende oplysninger i overensstemmelse med  

 Overenskomstens  

 art. 27 (udveksling af oplysninger).
Kriterier for udvælgelse af sager Sager, der udvælges til simultan revision, skal vedrøre (en)  

 skatteyder(e) med aktiviteter i begge stater.
De faktorer, der overvejes ved  

 afgørelsen af, om en sag skal udvælges, er først og fremmest - men ikke  

 udelukkende:
  

 	  

    

 tegn på  

 skatteunddragelse og/eller -svig,   

 	  

    

 tegn på væsentlige  

 overtrædelser af skattelovgivningen i begge stater,   

 	  

    

 tegn på manipulering  

 med interne afregningspriser til mulig skade for de deltagende stater,   

 	  

    

 tegn på andre former  

 for international skattetænkning, som - hvis der gribes ind mod den med held  

 -  

 kan give anledning til øgede skatteindtægter for de deltagende stater,   

 	  

    

 tegn på, at en  

 skatteyders eller forbundne skatteyderes økonomiske resultat over et vist  

 tidsrum er betydeligt ringere, end hvad man ville forvente, f.eks.:
  

 	  

    

 det økonomiske  

 resultat giver sig ikke udslag i et passende overskud, når det ses i lyset af  

 salget, de samlede aktiver m.v.,   

 	  

    

 tilfælde, hvor  

 skatteyderen konsekvent udviser tab, navnlig langsigtede tab, og   

 	  

    

 tilfælde, hvor skatteyderen  

 til trods for lønsomhed ikke har betalt nogen eller kun ringe skat i løbet af  

 den pågældende periode,   

 	  

    

 forekomst af  

 transaktioner, hvor der forekommer »et skattely«, eller   

 	  

    

 situationer, hvor de  

 kompetente myndigheder anser, at det er i de pågældende skattemyndigheders  

 interesse med henblik på at fremme international overholdelse af  

 skattelovene.
Personale Undersøgelserne skal gennemføres separat inden for rammerne af  

 national lovgivning og praksis og kun af hver stats kompetente myndigheder på  

 en måde, der maksimerer fordelene ved overenskomstmæssig udveksling af  

 oplysninger.
Planlægning af undersøgelsen Før revisionen påbegyndes, skal det skatteforvaltningspersonale,  

 der har ansvaret for sagen, sammen med deres samarbejdspartnere fra den anden  

 stat gennemgå den enkelte stats revisionsplaner, eventuelle spørgsmål der  

 skal  

 bearbejdes, samt tidsfrister.
Gennemførelse af en undersøgelse Simultane skatterevisioner forudsætter samarbejde mellem  

 medarbejdere i hver stat; disse skal sideløbende men uafhængigt undersøge  

 skatteyderen/yderne inden for deres myndighedsområde.
Hovedansvaret for  

 koordinering af undersøgelsen og udvekslingen af oplysninger om en udvalgt  

 skatteyder påhviler den stat, som de kompetente myndigheder er enedes om.  

 Enhver udveksling af oplysninger skal ske inden for rammerne af  

 Overenskomsten  

 og Aftalen om Gensidig Administrativ Bistand.
Afbrydelse af en simultan revision Hvis en af staterne konkluderer, at en simultan revision ikke  

 længere er gavnlig, kan den trække sig ud ved at underrette den anden stat  

 derom.
Afslutning af en undersøgelse En simultan revision skal afsluttes ved koordinering og samråd  

 mellem hver af staternes kompetente myndigheder i henhold til hver stats  

 gældende  

 procedurer.
Dobbeltbeskatningsspørgsmål, der opstår i forbindelse med  

 undersøgelsen, er begrænset til Overenskomstens art. 26 (fremgangsmåden ved  

 indgåelse af gensidige aftaler).
 Aftalen trådte ifølge artikel 14 i kraft den 10. juni 2003.
