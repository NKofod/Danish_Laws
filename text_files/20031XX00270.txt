Skriftlig fremsættelse (18. februar 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 udbygning af Køge Bugt Motorvejen mellem Hundige og Greve Syd.
(Lovforslag nr.
L 161).
 Med lovforslaget søges om bemyndigelse til at udbygge Køge  

 Bugt Motorvejen mellem Hundige og Greve Syd med et ekstra spor i hver  

 retning,  

 så motorvejen på den nordligste del af strækningen mellem Motorring 4 og  

 Greve  

 Nord udvides fra de nuværende 8 til 10 spor, og resten af strækningen udvides  

 fra de nuværende 6 til 8 spor.
Lovforslaget er et led i opfølgning på den politiske aftale  

 af 24. januar 2001 mellem den tidligere regering (Socialdemokratiet og Det  

 Radikale Venstre), Venstre, Det Konservative Folkeparti og  

 Centrum-Demokraterne  

 om gennemførelse af en række vej- og jernbaneprojekter.
Denne aftale omfatter  

 bl.a. udbygning af  

    

  

 Køge Bugt Motorvejen  

 mellem Hundige og Greve Syd.
 Anlægsudgiften til udbygning af strækningen er anslået til  

 342 mio. kr.
 Den udbyggede strækning forventes ibrugtaget i 2008.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
