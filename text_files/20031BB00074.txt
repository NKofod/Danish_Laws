Fremsat den 28. november 2003 af Sandy Brinck (S),  

 Jette Bergenholz Bautrup (S), René Skau Björnsson (S)  

  

 og Lotte Bundsgaard (S) Forslag til folketingsbeslutning om sorggrupper og beredskabsplaner for børn i krise Folketinget pålægger regeringen i indeværende  

 folketingssamling at tage de fornødne initiativer til at sikre, at alle  

 dagtilbud og folkeskoler har en beredskabsplan for børn i sorg og krise, samt  

 at sorggrupper indgår som en del af de kommunale tilbud til børn og unge.
Bemærkninger til forslaget Forslagsstillerne fremsætter dette forslag som en del af  

 Socialdemokraternes samlede handlingsplan mod negativ social arv, »Gi  

 alle  

 børn en chance«.
Det har for forslagsstillerne været vigtigt at tage helt  

 konkret initiativer i opgøret med den negative sociale arv.
Dette  

 beslutningsforslag er et led i handlingsplanen, som bl.a. også omfatter et  

 beslutningsforslag om kvaliteten af behandlingen på sikre institutioner for  

 kriminelle børn og unge og et beslutningsforslag om opkvalificering af  

 familieplejen.
 De almene tilbud til børn og unge skal også kunne håndtere,  

 at børn kommer i krise efter svære livssituationer. Ønsket er, at omsorgen  

 finder sted, hvor børnene i forvejen har bygget et netværk op, så den svære  

 livssituation ikke bliver til det svære liv.
 Dette var en målsætning i den tidligere SR-regerings  

 folkesundhedsprogram, som desværre er taget ud af den nuværende borgerlige  

 regerings pendant.
Børn kommer i kriser, hvor årsagen findes i familien, og  

 dermed bringes hele familien i krise.
På den baggrund kan vi ikke tage for  

 givet, at familien selv kan håndtere situationen, således at barnet bliver  

 hjulpet ud af sin egen personlige krise.
Hvis moderen eller faderen dør, kan det ikke forventes, at  

 den tilbageværende forælder magter at bearbejde både sin egen og børnenes  

 sorg.  

 Andre voksne må tage over.
Der er årligt ca. 4.000 børn, som mister en  

 forælder.
Andre krisesituationer kunne være konfliktfyldte skilsmisser,  

 ulykker, fængsling af en af forældrene, selvmordsforsøg etc.
Risiciene er  

 desværre mange.
Fælles er, at barnet pludselig står med en sorg og ofte i en  

 situation, som voksenverdenen er dårlig til at håndtere generelt.
Tabuer og  

 usikkerhed med hensyn til, hvad man siger og gør, medfører ofte, at man ikke  

 gør noget.
72 pct. af landets skoler har ifølge Kræftens Bekæmpelse  

 allerede af egen drift lavet omsorgsplaner  




  

 eller kriseberedskabsplaner, men  

 ikke alle og langt færre daginstitutioner.
Her er det kun 22 pct., der i dag  

 har etableret kriseberedskabsplaner og omsorgsplaner.
Det handler om at vide,  

 hvordan man drager omsorg for barnet i situationen, og hvordan man pædagogisk  

 inddrager barnets situation i samtaler, f.eks. i klassens undervisning eller  

 i  

 børnenes leg.
Forslagsstillerne mener, at beredskabsplaner bør være  

 obligatoriske i folkeskolen samt i daginstitutionerne.
Målet er at brede viften af hjælp ud og dermed både  

 afhjælpe hurtigt og økonomisk effektivt.
Hvis børnene ikke bliver hjulpet i  

 en  

 situation, hvor familien ikke selv magter opgaven, kan en ubearbejdet sorg  

 gøre  

 barnet ukoncentreret og give indlæringsproblemer og adfærdsproblemer (jf.  

 f.eks. »Projekt omsorg« udført af Kræftens Bekæmpelse). Jo længere tid en  

 sorg  

 er ubearbejdet, jo mere alvorlig indvirkning får den naturligvis, og derfor  

 kan  

 det i sidste ende blive nødvendigt med decideret psykologhjælp.
Menneskeligt  

 og  

 økonomisk vil det derfor være oplagt at hjælpe, når krisen opstår.
Ud over omsorgen i barnets hverdagsmiljø finder  

 Socialdemokraterne det vigtigt at barnet tilbydes et forum blandt  

 ligestillede  

 i sorggrupper.
Det handler i høj grad om, at barnet ikke skal skubbes ud i et  

 syn på sig selv som unormalt, og om at få bearbejdet den sorg, som trods al  

 sin  

 naturlighed er et stort åg at bære.
Blot oplevelsen af, at der er andre børn  

 i  

 samme situation, gør åget lettere at bære.
Derfor bør sorggrupper for børn  

 være  

 en del af det kommunale tilbud.
Nogle frivillige organisationer, f.eks.
Dansk Røde Kors,  

 Børns Vilkår og Kræftens Bekæmpelse, giver allerede omsorgshjælp til  

 kriseramte  

 børn og har en ekspertise, som kommunerne i et partnerskab og et øget  

 samarbejde kan benytte sig af.
I mange tilfælde vil det være hensigtsmæssigt,  

 at kommunerne overdrager opgaven til de organisationer, som har erfaringen,  

 såvel som et tværkommunalt samarbejde mange steder er fornuftigt.
Det  

 væsentlige er, at kommunen skal tilbyde barnet hjælp.
Sorggrupper er ikke psykologbehandling  professionel  

 gruppeterapi  men et forum for mellemmenneskelig omsorg, der samtidig  

 giver  

 børnene mulighed for at skabe et netværk, der forstår dem.
En veninde, som  

 kender følelsen, er meget værd og kan holde mange psykologer (og udgifter)  

 fra  

 døren.
 Sorggrupper er således andet trin i en tretrinsindsats.  

 Beredsskabsplaners strukturerede omsorg i hverdagsmiljøet vil være nok for  

 mange af disse børn, andre har brug for derudover at komme i sorggruppe, og  

 nogle har så tung en sorg at bære, at de har brug for egentlig psykologhjælp.
 Ifølge socialministerens besvarelse af spørgsmål 189, jf.  

 alm. del  bilag 655 (2002-03), er der i serviceloven både i § 5 og i §  

 32  

 generelle bestemmelser om rådgivning og støtte til henholdsvis familier og  

 børn.
 Ifølge § 5 sørge kommunen for, at forældre med børn og unge  

 eller andre, der faktisk sørger for et barn eller en ung, kan få en gratis  

 familieorienteret rådgivning til løsning af vanskeligheder i familien.  

 Kommunen  

 er forpligtet til ved opsøgende arbejde at tilbyde denne rådgivning til  

 enhver,  

 som på grund af særlige forhold må antages at have behov for den.
 Lovens § 32 om formålet med at yde støtte til de børn og  

 unge, der har et særligt behov for det, foreskriver, at barnets eller den  

 unges  

 vanskeligheder så vidt muligt skal løses i samarbejde med familien og med  

 dennes medvirken, og at støtten må ydes tidligt og sammenhængende, så  

 begyndende problemer hos barnet eller den unge så vidt muligt kan afhjælpes i  

 hjemmet eller i det nære miljø.
Det er fortolkningen af disse bestemmelser, som  

 forslagsstillerne ønsker præciseret med hensyn til børn i sorg.
Præciseringen  

 er ønskværdig, da det i for høj grad antages, at familierne selv kan arbejde  

 sig ud af krisen.
Skriftlig fremsættelse Sandy Brinck  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om sorggrupper og beredskabsplaner for børn i krise .
(Beslutningsforslag nr.
B 74).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
