Sundhedsforsikring til medarbejdere med  

 bopæl i Danmark Spørgsmål Vil en  

 sundhedsforsikringsordning tilbudt af arbejdsgiveren til alle medarbejderne  

 være skattefri efter ligningsloven § 30, når forsikringen kun kan tilbydes  

 medarbejdere med bopæl i Danmark.
Svar Ja.
Beskrivelse af de faktiske forhold X udlejer  

 medarbejdere til Y.
 Den pågældende  

 sygeforsikringsordning tilbydes ansatte i X, som er bosat i Danmark.
Spørgers eventuelle opfattelse ifølge anmodning og bemærkninger til  

 sagsfremstilling Formålet med den  

 påtænkte disposition er at tilbyde alle medarbejdere i X en frivillig  

 sundhedssikringsordning.
Ordningen ønskes etableret som et forsikringsprodukt  

 gennem et forsikringsselskab og vil blive finansieret af X Ordningen vil  

 indeholde følgende dækning:
 Sundhedssikringsordningen  

 tilbydes kun medarbejdere, som har bopæl i Danmark, idet danske  

 forsikringsselskaber  

 ikke har koncession til at tegne forsikring for personer med bopæl uden for  

 Danmark.
 Der ønskes i  

 denne sammenhæng bindende svar, idet der består tvivl om, hvorvidt denne  

 ordning  

 vil være skattefri i henhold til ligningslovens § 30, idet tilbuddet  

 indeholder  

 en begrænsning af tilbuddet til medarbejdere, der har bopæl i Danmark på  

 grund  

 forsikringsselskabernes begrænsede koncession.
SKATs  

 indstilling og begrundelse Ligningsloven §  

 30, stk. 1, omfatter de tilfælde, hvor arbejdsgiveren skattefrit kan  

 finansiere  

 eller medfinansiere udgifter til sundhedsbehandlinger for den ansatte,  

 hvad enten dette sker ved, at arbejdsgiveren direkte betaler for  

 behandlingen,  

 betaler gennem tegning af en forsikring eller yder et rentefrit lån.
Betaler  

 arbejdsgiveren mere indirekte for sundhedsbehandlinger gennem tegning af  

 en forsikring, der omfatter medarbejderne, er der skattefrihed for  

 arbejdsgiverens præmiebetaling til en sådan forsikring.
Uanset om  

 arbejdsgiveren  

 betaler forsikringspræmien direkte, eller om arbejdsgiveren i stedet  

 refunderer  

 et af den ansatte betalt præmiebeløb, er præmien skattefri i henhold til  

 bestemmelsen, såfremt betingelserne for skattefrihed i øvrigt er opfyldt.
Det  

 skal af forsikringsbetingelserne fremgå, at forsikringen kun dækker  

 behandlinger, der sker efter lægehenvisning eller er lægeligt godkendt.  

 For så vidt angår kiropraktorbehandling, skal det af forsikringsbetingelserne  

 fremgå, at der skal foreligge en erklæring fra en autoriseret kiropraktor om  

 behov for behandling eller fra en kiropraktor i udlandet med tilsvarende  

 kvalifikationer.
Det skal endvidere fremgå af betingelserne, at  

 behandling  

 af psykiske lidelser hos en psykolog forudsætter, at den pågældende har  

 autorisation efter dansk ret eller tilsvarende for en udenlandsk psykolog.  

 Forsikringen kan tillige omfatte alkoholafvænning og/eller  

 kiropraktorbehandling.  

 Der skal i så fald foreligge en skriftlig erklæring fra henholdsvis en læge  

 eller en kiropraktor om, at medarbejderen har behov for behandlingen.
 Det følger af,  

 ligningsloven § 30, stk. 3, at det er en betingelse for skattefriheden efter  

 stk. 1, at udgiften afholdes som led i arbejdsgiverens generelle  

 personalepolitik for alle virksomhedens medarbejdere, herunder at en  

 forsikring  

 tegnet af arbejdsgiveren tilbydes samtlige af virksomhedens medarbejdere.  

 Tilbuddet kan dog begrænses efter generelle kriterier om anciennitet og antal  

 arbejdstimer.
For så vidt  

 angår en af arbejdsgiveren betalt forsikringsordning, er præmien altså kun  

 skattefri, såfremt alle ansatte er omfattet af ordningen.
Det er derimod ikke  

 er krav, at alle ansatte tager imod et tilbud om behandling jf. bl.a.  

 SKM2006.741SR.
Det vil heller ikke være i strid med bestemmelsen, hvis  

 arbejdsgiveren begrænser tilbuddet til fx én betalt behandling pr.  

 medarbejder  

 jf.
Ligningsvejledningen, 2007-1, Alm.
Del, afsnit  


  

 A.B.1.9.24  


.
 Spørger har  

 oplyst, at sundhedsforskningen tilbydes alle ansatte i X, som har bopæl i  

 Danmark.
Ved Lov nr. 1061  

 af 17/12 2002 erstattede man det tidligere "omfatter" i  

 ligningsloven  

 § 30, stk. 3 med "tilbydes" for at sikre, at skattefrihed i  

 forbindelse med forsikringsdækning ikke afskæres, fordi en eller flere  

 medarbejdere af konkrete årsager ikke kan optages i en sundhedsforsikring.  

 Det  

 SKATs opfattelse, at sundhedsforsikringen vil være omfattet af ligningsloven  

 §  

 30, selvom forsikringen alene tilbydes ansatte, der har bopæl i Danmark.
SKAT  

 har lagt vægt på, at frasorteringen sker efter generelle og nødvendige  

 kriterier, idet forsikringsselskabet ikke har tilladelse til at tegne  

 forsikringer på personer bosat uden for Danmark.
Det forudsættes imidlertid,  

 at  

 alle der arbejder for X og er bosat i Danmark, uanset længden af opholdet,  

 tilbydes sundhedsforsikringen.
SKAT henviser i  

 øvrigt til skatteforvaltningsloven § 25, stk. 2., hvoraf det fremgår, at et  

 svar ikke er bindende, i det omfang der er sket ændringer i forudsætninger,  

 som  

 har været afgørende for indholdet i svaret, herunder ændringer i love eller  

 bekendtgørelser, der har ligger til grund for svaret.
Det samme gælder i det  

 omfang svaret viser sig at være i strid med EU-retten.
Under henvisning  

 hertil  

 indstiller SKAT, at Skatterådet svarer ja til spørgsmål 1.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er  

 bindende for skattemyndighederne i følgende periode Svaret er bindende  

 i 5 år fra afgørelsens dato.
