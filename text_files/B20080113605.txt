Bekendtgørelse om ændring af bekendtgørelse om toldbehandling § 1 I bekendtgørelse nr. 656 af 19. juni 2007 om toldbehandling, som ændret ved bekendtgørelse nr. 1002 af 13. august 2007, bekendtgørelse nr. 1344 af 4. december 2007 og bekendtgørelse nr. 154 af 5. marts 2008, foretages følgende ændringer:
 1. § 109, stk. 4, affattes således:
»Stk. 4. Tobaksvarer, spiritus, vin og øl anses i denne bekendtgørelse ikke som rejseproviant eller rejseudstyr.« 2. § 111, stk. 1, nr. 3, affattes således:
»3) 4 liter bordvin.« 3. § 111, stk. 1, nr. 4, affattes således:
»4) 16 liter øl.« 4. § 111, stk. 1, nr. 5 og 6 , ophæves.
 5. § 112, stk. 1, affattes således:
»Rejsende kan ved indrejse fra tredjelande afgiftsfrit medbringe andre varer end de i § 111 omhandlede til en værdi, der ikke overstiger henholdsvis 430 euro, hvis personen rejser med fly og/eller skib, og 300 euro, hvis personen rejser over land, jf. dog stk. 2.« 6. Før § 114 indsættes som overskrift:
»Afgiftsfri indførsel af mineralolie ved indrejse fra andre EU-lande« 7. § 116, stk. 2, 2. pkt., affattes således:
»Overstiger den samlede værdi af varer pr. rejsende 430 euro eller 300 euro afhængig af transportmåde, indrømmes der kun afgiftsfritagelse for den del af varerne, hvis sammenlagte værdi ikke overstiger dette beløb.« 8. § 118 affattes således:
»§ 118.  Afgiftsfri indførsel af spiritus, tobak, hedvin, bordvin og øl fra tredjelande kan kun foretages af personer, der er fyldt 17 år.
Afgiftsfri indførsel af tobaksvarer fra andre EU-lande kan kun foretages af personer, der er fyldt 18 år.
Afgiftsfri indførsel af spiritus, hedvin og bordvin fra andre EU-lande kan kun foretages af personer, der er fyldt 16 år 1).« 9. I § 125, stk. 1, ændres »1.350 kr.« til: »430 euro for rejsende med fly og/eller skib og 300 euro for rejsende over land«.
§ 2 Bekendtgørelsen træder i kraft den 1. december 2008.
