Landsskatteretskendelse af 16. august 2002 vedr.
Lån optaget  

 hos mindreårig datter A klager for indkomståret 1998 over, at skatteankenævnet ikke  

 har godkendt fradrag for renteudgifter på lån optaget hos mindreårig datter,  

 7.638 kr.
 Det fremgår af sagen, at klageren den 1. marts 1994 har optaget  

 et lån på 130.000 kr. hos  

    

  

 B.  

    

  

 Af lånedokumentet fremgår følgende:
  

  

 KREDITBEVIS X den 1. marts 1994.
Kreditor: B, bosiddende I X Debitor:  

    

  

 A, bosiddende I  

 X Kontant lån: 130.000 kr.
 Lånet er optaget i forbindelse med debitors afholdelse af  

 vedligeholdelsesudgifter på ejendom i Y.
 Lånet afvikles over 15 år med et fast årligt afdrag på 8.667 kr.  

 og rente på 7,5 % p.a.
 Ydelsen erlægges hvert år 30/6 og 31/12. 1. ydelse forfalder  

 31/12 1994 og da alene rente fra 1/3 til 31/12. 1. afdrag forfalder 30/6  

 1995.
 Ydelser erlægges kontant eller ved overførsel til kreditors  

 bank.
 Såfremt lånet misligholdes af debitor, opsiges lånet af kreditor  

 til fuld indfrielse.
Som Debitor: (Underskrevet B) Som Kreditor: (Underskrevet A) Der er endvidere fremlagt kopi af amortiseringsplan, hvoraf  

 fremgår, at rentetilskrivningen pr. 30/6 1998 er på 3.900 kr. og pr. 31/12  

 1998  

 på 3.738 kr.
 Det fremgår endvidere af sagen, at B er klagerens datter og født  

 i januar 1983.
 Skatteankenævnet har nægtet fradrag for renteudgifter vedrørende  

 omhandlende lån, 7.638 kr.
Nævnet har herved henset til, at låneaftalen i henhold til  

 dagældende myndighedslovs § 34 var ugyldig.
Som følge heraf har nævnet  

 fundet,  

 at der ikke påhvilede klageren en retlig forpligtelse i henhold til  

 gældsbrevet, hvorfor renteudgifterne ikke er fradragsberettiget, jf.  

 statsskattelovens § 6, stk. 1, litra e, jf.
TfS 1996.226 LSR.
 Nævnet har endvidere bemærket, at den af klageren nævnte Vestre  

 Landsrets dom er afsagt den 9. november 1987 og, at Landsskatteretten traf  

 afgørelse i en analog sag den 22. december 1995, hvorfor nævnet må formode,  

 at  

 den nævnte landsretsdom var Landsskatteretten bekendt, da retten afsagde sin  

 kendelse.
 Klageren har over for Landsskatteretten nedlagt påstand om fradrag  

 for renter af det omhandlende lån.
Klageren har til støtte herfor bl.a. anført, at lånet på 130.000  

 kr. blev oprettet i 1994 i forbindelse med klagerens afholdelse af en større  

 istandsættelse af en udlejningsejendom beliggende i Y.
De samlede selvangivne  

 udgifter ved denne istandsættelse beløb sig til i alt 224.953 kr.  

 Låneoptagelsen hos klagerens datter skal alene ses på baggrund af ønsket om  

 billigste finansiering i forhold til optagelse af banklån, hvor der skal  

 betales sædvanlige etableringsomkostninger, og da datteren på daværende  

 tidspunkt havde frie midler i sit bankdepot var låneoptagelsen hos hende en  

 hensigtsmæssig løsning.
Renten på lånet blev fastsat til 7,5 % svarende til,  

 hvad datteren kunne opnå ved alternativ investering i obligationer.  

 Låneforholdet blev berigtiget ved lånebevis og amortiseringsoversigt.
Alle  

 forfaldne ydelser er betalt i overensstemmelse med lånebeviset, således at  

 lånet pr. 31/12 1998 var nedbragt til 95.333 kr.
Klageren har endvidere oplyst, at datterens formue oprinder fra  

 større afgiftsberigtiget gave modtaget fra bedsteforældre for mere end 15 år  

 siden.
Datterens formue, der med udgangen af 1998 udgjorde godt 180.000 kr.  

 har  

 gennem alle år været anbragt i særskilt depot i C Bank, hvortil afkast fra  

 obligationer, aktier og ydelser på omhandlende lån er tilgået direkte.
 Klageren har endvidere anført, at når henset til hans  

 redegørelse og dokumentation overfor skattemyndighederne må der, uanset der  

 forud for lånets oprettelse ikke er indhentet tilladelse hos Statsamtet, være  

 fradragsret for de omhandlede renter på lige fod med renter af lån optaget i  

 pengeinstitut.
Klageren har endvidere til støtte for sin påstand henvist til  

 TfS 1988.11 (VL) Landsskatteretten skal  

 udtale:
 Det følger af statsskattelovens § 6, stk. 1, litra e, at renter  

 af gæld er fradragsberettigede ved opgørelsen af den skattepligtige indkomst.  

 Fradragsret er bl.a. betinget af, at der påhviler debitor en reel, retlig  

 forpligtelse til at betale en gæld såvel som en pligt til at forrente denne.  

 Det bemærkes, at der for så vidt angår lån i familieforhold gælder en skærpet  

 bevisbedømmelse.
Det fremgår af sagen, at klageren den 1. marts 1994 har optaget  

 et lån på 130.000 kr. hos sin på dette tidspunkt mindreårige datter.
Under  

 henvisning til den dagældende myndighedslovs § 34 må den indgåede aftale  

 anses  

 for ugyldig.
Henset hertil finder Landsskatteretten, at der ikke påhviler  

 klageren en retlig forpligtelse i henhold til gældsbrevet, hvorfor de  

 omhandlende renteudgifter ikke er fradragsberettiget, jf. statsskattelovens §  

 6, stk. 1, litra e.
Den påklagede ansættelse stadfæstes derfor.
