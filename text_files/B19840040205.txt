 I henhold til § 6, stk. 3, i lov om folkeskolen, jfr. lovbekendtgørelse  

 nr. 385 af 20. august 1980, fastsættes herved følgende regler om  

 undervisningen i færdselslære, norsk og svensk, fremmede religioner og andre  

 livsanskuelser, uddannelses- og erhvervsorientering, samt sundhedslære og  

 oplysning om udbredte nydelses- og rusmidler:
I.
Færdselslære § 1.  Formålet med undervisningen er, at eleverne  

 opnår kendskab til og forståelse af de farer og vanskeligheder, som de  

 stilles over for i trafikken, og at de bliver bekendt med de færdselsregler  

 og -anvisninger, som er af betydning i denne forbindelse.
 Stk. 2.  Det skal tilstræbes, at eleverne opnår  

 sikkerhed i at bedømme trafiksituationer og i at færdes i trafikken uden  

 risiko for sig selv eller andre.
 Stk. 3.  Undervisningen skal medvirke til, at eleverne  

 bliver opmærksomme og hensynsfulde trafikanter.
 § 2.  Undervisningen i færdselslære gives på 1.-9.  

 klassetrin og kan fortsættes i 10. klasse.
Stk. 2.  Undervisningen henlægges til faget dansk.
Dele  

 af undervisningen kan dog henlægges til klassens time, jfr. lovens § 6, stk.  

 2.
II.
Norsk og svensk § 3.  Formålet med undervisningen er, at eleverne får  

 del i det nordiske sprogfællesskab ved at opnå færdighed i at forstå norsk og  

 svensk sprog.
 Stk. 2.  Undervisningen skal medvirke til, at eleverne  

 opnår forståelse af det nordiske kulturfællesskabs forudsætninger og  

 betydning.
 Stk. 3.  Undervisningen skal øge elevernes muligheder  

 for at orientere sig om forholdene i de øvrige nordiske lande og for at  

 deltage i praktisk nordisk samarbejde.
§ 4.  Undervisningen i norsk og svensk gives på 6.-9.  

 klassetrin.
Den kan påbegyndes tidligere, dog tidligst på 3. klassetrin, og  

 kan fortsættes i 10. klasse.
 Stk. 2.  Undervisningen henlægges til faget dansk.
III.
Fremmede religioner og andre livsanskuelser § 5.  Formålet med undervisningen er, at eleverne får  

 kendskab til nogle udvalgte ikke-kristne religioner og andre livsanskuelser.
 Stk. 2.  Det skal tilstræbes, at eleverne opnår nogen  

 færdighed i at opfatte udsagn med religiøst indhold og udsagn, der bygger på  

 andre livsanskuelser.
§ 6.  Undervisningen i fremmede religioner gives på  

 6.-9. klassetrin.
Den kan påbegyndes tidligere og fortsættes i 10. klasse.  

 Undervisningen henlægges til faget kristendomskundskab eller til fagene  

 dansk, historie, geografi og samtidsorientering.
I 10. klasse indgår  

 undervisningen i faget kristendomskundskab/religion.
Stk. 2.  Undervisningen i andre livsanskuelser gives på  

 8. og 9. klassetrin og kan fortsættes i 10. klasse.
Undervisningen henlægges  

 til faget samtidsorientering.
I 10. klasse kan undervisningen henlægges enten  

 til dette fag eller til faget kristendomskundskab/religion.
IV.
Uddannelses- og erhvervsorientering § 7.  Formålet med undervisningen er, at eleverne  

 opnår kendskab til mulighederne for fortsat uddannelse og beskæftigelse og  

 til de forhold og vilkår, der er knyttet hertil.
 Stk. 2.  Det skal tilstræbes, at eleverne klargør sig  

 deres egne forudsætninger og forventninger med hensyn til fremtidig  

 uddannelse og beskæftigelse, herunder også de muligheder for at udvide den  

 enkeltes forudsætninger og interesser, som afhænger af yderligere indsigt og  

 personlig udvikling.
 Stk. 3.  Undervisningen skal medvirke til, at eleverne  

 får et bedre grundlag for at forberede deres uddannelses- og erhvervsvalg, og  

 til, at de betragter valg af uddannelse, erhverv og arbejdsplads som en række  

 beslutninger, der må træffes under skiftende sociale og økonomiske vilkår.
 § 8.  Undervisningen i uddannelses- og  

 erhvervsorientering gives på 7.-9. klassetrin og kan fortsættes i 10. klasse.
 Stk. 2.  Undervisningen henlægges til klassens time,  

 jfr. lovens § 6, stk. 2. Dele af undervisningen kan dog henlægges til faget  

 samtidsorientering.
 Stk. 3.  Der kan som led i undervisningen i uddannelses-  

 og erhvervsorientering eller i tilknytning til denne afholdes besøg i  

 virksomheder og institutioner eller oplysende arrangementer på skolen, fælles  

 for flere klasser.
 Stk. 4.  I tilknytning til undervisningen kan eleverne  

 på 8.-10. klassetrin udsendes i praktik i virksomheder og institutioner eller  

 deltage i kursus i andre skoleformer, jfr. lovens § 9, stk. 3, og de i  

 tilslutning hertil fastsatte bestemmelser.
V.
Sundhedslære og oplysning om udbredte nydelses- og rusmidler § 9.  Formålet med undervisningen er, at eleverne  

 erhverver viden om de grundlæggende forudsætninger for menneskets sundhed og  

 almene trivsel og et særligt kendskab til udbredte nydelses- og rusmidler og  

 disses skadelige virkninger.
 Stk. 2.  Det skal tilstræbes, at eleverne bliver  

 fortrolige med deres egne muligheder for at forebygge sygdomme og for at  

 undgå brug eller misbrug af nydelses- og rusmidler, og at de bliver bekendt  

 med samfundets muligheder for at bidrage hertil.
 Stk. 3.  Undervisningen skal medvirke til, at eleverne  

 får forståelse for betydningen af fysisk og psykisk sundhed, herunder for de  

 problemer, der er knyttet til misbrug af nydelses- og rusmidler.
§ 10.  Undervisningen i sundhedslære gives på 1.-9.  

 klassetrin og kan fortsættes i 10. klasse.
Oplysning om nydelses- og  

 rusmidler indgår i undervisningen senest fra 6. klassetrin.
Stk. 2.  Undervisningen henlægges til fagene dansk på  

 1.-5. klassetrin, biologi på 3.-7. klassetrin og samtidsorientering på 8.-10.  

 klassetrin.
Dele af undervisningen kan dog henlægges til fagene idræt og  

 hjemkundskab.
VI.
Fælles bestemmelser § 11.  De nærmere bestemmelser om undervisningen i de  

 enkelte emner, herunder om undervisningens indhold og placering og eventuelt  

 om dens tidsmæssige omfang, fastsættes i undervisningsplanen eller i henhold  

 til denne, jfr. stk. 2.
 Stk. 2.  I undervisningsplanen for den enkelte skole kan  

 der optages en bemyndigelse for skolenævnet til efter indstilling fra  

 lærerrådet at fastsætte de nærmere bestemmelser om undervisningen, jfr. stk.  

 1. Bemyndigelsen kan gælde enkelte emner eller dem alle.
 § 12.  Undervisningsministeriet, direktoratet for  

 folkeskolen og seminarier m.v., kan godkende, at andre emner end de i afsnit  

 I-V omtalte indgår i den obligatoriske undervisning, selv om emnerne ikke er  

 omfattet af formålet med undervisningen i det pågældende fag.
 Stk. 2.  Undervisning i bibliotekskundskab, svømning og  

 førstehjælp kræver ikke særlig godkendelse.
 Stk. 3.  Ansøgning om godkendelse efter stk. 1 indsendes  

 gennem amtsrådet.
 § 13.  Reglerne i afsnit I-V, i § 11, stk. 1, og i §  

 12 omfatter ikke folkeskolen i Københavns kommune.
 § 14.  Bekendtgørelsen har virkning fra skoleåret  

 1984-85.
 Stk. 2.  Samtidig ophæves bekendtgørelse nr. 657 af 27.  

 november 1975.
Undervisningsministeriet, den 25. juli  

 1984 P.
M.
V.
