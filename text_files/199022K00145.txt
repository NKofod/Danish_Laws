Nr LSF 145 Forslag til Lov om nedlæggelse af amtskommunerne Fremsat af Poul Nødgaard (FP) Aage Brusgaard (FP) Ole Donner (FP) Niels  

 Højland (FP) Pia Kjærsgaard (FP) den 8. februar 1991 Amtskommunerne nedlægges med virkning fra den 1. januar 1994.
Bemærkninger til lovforslaget Danmark er ikke større, end at primærkommunerne og staten kan overtage  

 amtskommunernes nuværende opgaver og løse dem, eventuelt i fælleskommunale  

 enheder.
De opgaver, der ikke kan klares lokalt, må løses af  

 centraladministrationen.
Det er kun at skabe ekstra, goldt papirarbejde at  

 opretholde den amtskommunale sektor, der er et overflødigt og kunstigt  

 mellemled.
 Vedtages lovforslaget, må der selvsagt opgave for opgave tages stilling  

 til, hvilke myndigheder der skal overtage amtskommunernes nuværende opgaver.
 Forslagsstillerne forudsætter, at regeringen i så fald fremsætter de  

 nødvendige lovforslag om lovændringer som følge af vedtagelsen.
 Forslagsstillernes foreløbige tanker, som ændringerne skal bygge på, er  

 følgende:
 Sygehusvæsenet beslaglægger over halvdelen af de samlede amtskommunale  

 udgifter.
Sygehusene bør være selvstyrende under sundhedsministerens overordnede  

 ledelse.
For patienter, der venter på plejeforanstaltninger i hjemkommunen,  

 betaler kommunen sygehusopholdet.
Fra sundhedsministerens side bør der  

 tilstræbes en jævn fordeling af lokale sygehuse, og store mastodontsygehuse  

 bør undgås.
Ved at nedlægge amtskommunerne kan man samtidig ophæve de stive  

 amtsgrænseregler, således at der ikke længere kræves kaution fra  

 bopælssygehuskommunen ved indlæggelse på sygehus i en anden sygehuskommune.
 De nuværende amtsgrænseregler er bureaukratiske og helt urimelige.  

 Ophævelsen af amtsgrænsereglerne vil ligeledes have gavnlig indflydelse på de  

 umenneskeligt lange ventelister, idet der selvfølgelig bør være valgfrihed  

 med hensyn til, hvilket sygehus man ønsker at blive behandlet på.
 Erfaringer har vist, at udlægningen af særforsorgen til amtskommunerne var  

 en fejldisposition, og Fremskridtspartiet stemte da også i sin tid imod  

 udlægningen.
Forslagsstillerne ønsker derfor hurtigst muligt at føre særforsorgen  

 tilbage til staten.
En stor del af det personale, man havde til  

 administration af særforsorgen, er blevet siddende i Socialministeriet, og  

 nyt personale er ansat i amtskommunerne.
Nu har man i vid udstrækning dobbelt  

 så meget administrativt personale som tidligere til at varetage samme opgave,  

 uden at de handicappede og sindslidende derved har fået bedre kår -  

 tværtimod.
Henvisning til plejefamilier, døgninstitutioner, bofællesskaber og andre  

 foranstaltninger ved fjernelse af børn fra hjemmet kan varetages af  

 kommunerne alene.
De sociale udvalg i kommunerne har i forvejen  

 tilsynspligten med børn fjernet fra hjemmet, og de er også tættest på den  

 enkelte familie.
 I det omfang privatisering ikke kan finde sted, kan de nuværende  

 amtskommunale trafikselskaber drives som fælleskommunale enheder, idet  

 forslagsstillerne dog mener, at en privatisering af busruterne vil være langt  

 den billigste løsning.
I vejsektoren er det efter forslagsstillernes opfattelse mest praktisk at  

 lade Vejdirektoratet i samarbejde med Planstyrelsen og de berørte  

 primærkommuner overtage alle anlæg af de overordnede forbindelsesveje og  

 således ikke blot tage sig af de egentlige motorveje.
Alle øvrige veje kan  

 kommunerne udmærket tage sig af, om fornødent i samarbejde med hinanden og  

 med Vejdirektoratet til at formidle og rådgive samt afgøre tvistigheder, hvor  

 dette undtagelsesvis måtte være nødvendigt.
 De alt for mange og besværlige miljøforanstaltninger, amtskommunerne tager  

 sig af, kan fordeles på samme måde som med vejsektoren.
De offentlige gymnasier bør være statsskoler.
Folkeskolespørgsmål kan  

 primærkommunerne selv klare, til dels i samarbejde med Undervisnings- og  

 Forskningsministeriet.
Fremskridtspartiet ønsker ikke skatteydermidler anvendt til alle mulige  

 foreningsspørgsmål og andre særinteresser eller til fritidsundervisning eller  

 direkte støtte til kulturlivet som teaterordninger, musikliv osv.
Når denne  

 anvendelse af skatteydermidler bortfalder, behøves der selvsagt ingen  

 administration på dette område.
 De mange forskellige sektorplaner, amtskommunerne hvert år udarbejder  

 (næsten een daglig), kan spares.
 De amtskommunale udgifter er steget enormt siden 1980.
Hvor de amtskommunale drifts- og anlægsudgifter i 1980 var ca. 22 mia.  

 kr., var de i 1988 steget til ca. 41 mia. kr.
Amtskommunerne har da også i de  

 seneste år sat deres beskatningsprocenter ganske kraftigt i vejret.
De fleste  

 af de besparelser, der hidtil har været forsøgt, har kun været af kort  

 rækkevidde.
De økonomiske konsekvenser af lovforslaget vil selvsagt betyde en  

 besparelse på de offentlige budgetter, først og fremmest fordi en lang række  

 dobbeltfunktioner undgås.
Forslaget indeholder derfor en stærkt tiltrængt  

 begrænsning af antallet af offentligt ansatte.
Den herved frigjorte  

 veluddannede arbejdsreserve vil det private erhvervsliv hellere end gerne  

 ansætte.
Forskningsleder ved Amternes og Kommunernes Forskningsinstitut, cand.  

 polit.
Palle Mikkelsen, udtalte i august 1988 med udgangspunkt i en rapport  

 fra Finansministeriet, der lagde op til at overflødiggøre amtskommunerne på  

 vejområdet, at det måske var en ide helt at nedlægge amtskommunerne.  

 Begrundelsen var, at Danmark er overadministreret, bl.a. fordi amtskommunerne  

 ikke blev det koordinerende niveau mellem en række offentlige sektorer, som  

 meningen var, da man valgte at bibeholde amtskommunerne i forbindelse med  

 kommunalreformen i 1970.
Også statsminister Poul Schluter har i dagspressen givet udtryk for, at  

 han ønsker en ny kommunalreform, der afskaffer amtskommunerne, idet han er  

 tilhænger af det tostrengede system.
Spørgsmålet om amtskommunernes  

 nedlæggelse har tilsyneladende ikke været drøftet i regeringen.
Den af  

 indenrigsministeren gennemførte undersøgelse, jf. betænkning nr. 1168 Lots 3,  

 mener Fremskridtspartiet ikke i tilstrækkeligt omfang er gået i dybden med  

 spørgsmålet om amtskommunernes opgaver.
Fremskridtspartiet mener, at udvalget burde have taget udgangspunkt i,  

 hvorledes amtskommunernes opgaver fremover kan løses af andre, idet talrige  

 erfaringer allerede viser, at Danmark kan fungere langt bedre uden det  

 fordyrende mellemled, som amtskommunerne er.
Fremskridtspartiet finder også,  

 at med regeringens udspil om væsentlige besparelser på de offentlige udgifter  

 må der være store besparelser at hente på det administrative område.  

 Amtskommunernes samlede udgifter udgjorde i 1988 ca. 41 mia. kr., hvoraf ca.  

 20 pct. formentlig angik administration.
Amtsrådene har for længst udspillet deres rolle, og mindre end en  

 tredjedel af befolkningen interesserer sig for amtskommunerne.
Befolkningen  

 ønsker lavere skatter, lavere offentlige udgifter og mindre bureaukrati.
Uden  

 en nedlæggelse af amtskommunerne bliver det umuligt at gennemføre reelle  

 besparelser i den offentlige sektor.
En nedlæggelse af amtskommunerne må være  

 den første hindring, der skal fjernes, hvis fornyelse, forenkling og  

 modernisering af den offentlige sektor skal blive til andet og mere end  

 skønne hensigtserklæringer herom.
Nærværende lovforslag er en genfremsættelse.
Lovforslaget er senest  

 fremsat i folketingsåret 1988-89. Der henvises til Folketingstidende 1988-89,  

 forhandlingerne sp. 148, 2719, 7506, 7835, tillæg A sp. 859 og tillæg B sp.  

 773.
