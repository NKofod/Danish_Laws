 I medfør af § 45, stk. 1, i lov nr. 291 af 18. juni 1969 om tjenestemænd i  

 staten, folkeskolen og folkekirken samt i henhold til § 2, stk. 2, i  

 hovedaftale af 27. oktober 1969 mellem ministeriet for statens lønnings- og  

 pensionsvæsen og tjenestemændenes centralorganisationer aftales følgende:
Område § 1.  Ved overtimer forstås det antal timer, hvormed  

 løntimetallet overstiger vedkommendes pligtige timetal, jf.  

 Undervisningsministeriets cirkulære af 2. marts 1971 om tjenestetiden for  

 tjenestmandsansatte lærere ved statens seminarier, § 3, stk. 2, med  

 efterfølgende ændringer som følge af aftalte arbejdstidsforkortelser.
 Stk. 2.  Den enkelte lærer kan ikke påtage sig mere end  

 108 overtimer pr. år, medmindre direktoratet for folkeskolen og seminarier  

 m.v. har givet dispensation herfra.
 Stk. 3.  Aftalen omfatter seminarielektorer i lønramme  

 34 og seminarieadjunkter og -lektorer i lønrammerne 16/21/29/31, jf. § 3,  

 stk. 2, 2. pkt., i ovennævnte cirkulære, hvorefter overtimebetaling ikke kan  

 oppebæres af studielektorer og rektorer.
Afspadsering § 2.  Overtimer (indtil 108 timer) i et  

 undervisningsår skal afspadseres, således at disse timer i forholdet 1 : 1  

 overføres til det følgende undervisningsår og indgår i opgørelsen af det  

 pligtige timetal.
 Stk. 2.  I forbindelse med dispensation i henhold til §  

 2, stk. 2, træffer direktoratet efter nærmere retningslinier afgørelse om,  

 hvorvidt overtimer ud over 108 skal afspadseres eller udbetales som  

 overtimebetaling.
 Stk. 3.  Løse vikartimer, hvormed løntimetallet  

 overstiger det pligtige timetal, kan dog udbetales som overtimebetaling, jf.  

 § 3, stk. 1-2.
 Stk. 4.  Overtimer, der kan overføres til afspadsering i  

 næste undervisningsår, gøres op ved et undervisningsårs afslutning.
 Stk. 5.  Fratræder en lærer ansættelsen ved seminariet,  

 uden at det forinden har været muligt at afspadsere overførte overtimer,  

 vederlægges resterende overtimer med betaling efter reglerne i § 3, stk. 1-2.
Overtimebetaling § 3.  For overtimer, der læses af seminarielektorer i  

 lønramme 34, ydes en betaling pr. overtime, der beregnes som årslønnen til  

 tjenestemænd på 2. løntrin i lønramme 32 (skalatrin 45) excl.  

 seminarietillæg, divideret med det pligtige timetal.
 Stk. 2.  For overtimer, der læses af seminarieadjunkter  

 og -lektorer i lønrammerne 16/21/29/31, ydes en betaling pr. overtime, der  

 beregnes som årslønnen til tjenestemænd på 4. løntrin i lønramme 25  

 (skalatrin 37) excl. stedtillæg og seminarietillæg, divideret med det  

 pligtige timetal.
 § 4.  Overtimebetaling udbetales med et månedligt  

 beløb over årets 12 måneder på grundlag af det gennemsnitlige ugentlige  

 overtimetal.
 Stk. 2.  Ved undervisningsårets begyndelse afgøres det  

 for hver enkelt lærer på grundlag af time- og fagfordelingsplanen, hvor mange  

 overtimer vedkommende kan forventes at få i løbet af undervisningsåret, og på  

 grundlag af dette skøn foretages månedlig udbetaling under forbehold af den  

 endelige opgørelse af årstimetallet.
 Stk. 3.  Ved undervisningsårets afslutning foretages  

 regulering af betaling for et eventuelt højere eller lavere antal overtimer  

 end det skønnede.
 Stk. 4.  Overtimebetaling bortfalder ved fravær på grund  

 af sygdom på 3-månedersdagen, idet der dog ikke kan ydes overtimebetaling ud  

 over det pågældende undervisningsår.
 § 5.  Lærere, som har opnået timereduktion ved det  

 fyldte 60. år eller senere uden tilsvarende nedsættelse af lønnen, kan ikke  

 oppebære betaling for timer ud over det reducerede pligtige timetal.  

 Eventuelle overtimer overføres i forholdet 1 : 1 til det følgende  

 undervisningsår og indgår i det pligtige timetal.
 Stk. 2.  Overtimer for lærere, der ikke ønsker  

 timereduktion på grund af alder, afspadseres henholdsvis vederlægges efter  

 reglerne i §§ 2 og 3. Aldersreduktion vil kunne søges fra et senere  

 tidspunkt, dog kun i forbindelse med begyndelsen af et undervisningsår.
Overgangsbestemmelser § 6.  For undervisningsåret 1987/88 kan der uden  

 dispensation i henhold til § 1, stk. 2, planlægges med et overtimeloft på 144  

 timer.
Det er herved forudsat, at samtlige overtimer udover 108 i  

 undervisningsåret 1987/88 afspadseres i undervisningsåret 1988/89.
Ikrafttræden § 7.  Aftalen har virkning fra 1. august 1987.
 Stk. 2.  Samtidig bortfalder aftale af 10. juni 1983 om  

 afspadsering af overtimer og overtimebetaling til tjenestemandsansatte lærere  

 ved folkeskolelærerseminarierne.
 Stk. 3.  Aftalen kan af parterne opsiges med 3 måneders  

 varsel til en 31. marts, dog tidligst til 31. marts 1989.
København, den 23. juli 1987 Akademikernes Centralorganisation Friis Christensen Finansministeriet P.
M.
V.
E.
B.
