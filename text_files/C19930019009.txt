CIRKULÆRE OM ORLOV TIL UDDANNELSE, SABBAT OG BØRNEPASNING Regelgrundlag § 1.  Lov nr. 435 af 30. juni 1993 om orlov danner  

 grundlag for orlov til uddannelse, orlov til sabbat og orlov til  

 børnepasning.
Stk. 2.  De nærmere betingelser fremgår af loven og  

 bekendtgørelse nr. 819 af 13. oktober 1993 om orlov til uddannelse, sabbat og  

 børnepasning.
Loven er optrykt som bilag 1 og bekendtgørelsen som bilag 2 til  

 dette cirkulære.
Orlov til uddannelse § 2.  Ansatte kan opnå orlov i mindst 1 uge og op til  

 1 år til deltagelse i godkendte offentlige uddannelser.
Orloven kan deles op  

 i flere perioder.
Arbejdsministeren fastsætter efter forhandling med  

 undervisningsministeren nærmere regler for, hvilke uddannelser der kan  

 bevilges orlov til.
 Stk. 2.  Orloven skal aftales med  

 ansættelsesmyndigheden.
Stk. 3.  De vigtigste betingelser for at få orlov til  

 uddannelse er, at den ansatte er fyldt 25 år og er medlem af en  

 statsanerkendt arbejdsløshedskasse ved orlovens begyndelse og bevarer  

 medlemskabet under hele orloven.
Endvidere skal den ansatte være  

 dagpengeberettiget, men i en overgangsperiode frem til 31. december 1994 kan  

 den ansatte få orlov, selvom vedkommende ikke opfylder dette krav.
Stk. 4.  Ansatte, der får orlov til uddannelse, modtager  

 en orlovsydelse.
Orlovsydelsen svarer til maksimale arbejdsløshedsdagpenge  

 for henholdsvis fuldtids- og deltidsbeskæftigede.
Ved orlov, der begyndes  

 efter 1. april 1995, nedsættes orlovsydelsen dog til 80 pct. af maksimale  

 arbejdsløshedsdagpenge.
Orlov til sabbat § 3.  Ansatte kan opnå orlov til sabbat i op til 1 år.  

 Orloven kan deles op i flere perioder.
 Stk. 2.  Orloven skal aftales med  

 ansættelsesmyndigheden.
Stk. 3.  De vigtigste betingelser for at få orlov til  

 sabbat er, at den ansatte er fyldt 25 år og er medlem af en statsanerkendt  

 arbejdsløshedskasse ved orlovens begyndelse og bevarer medlemskabet under  

 hele orloven.
Endvidere skal den ansatte være dagpengeberettiget, men i en  

 overgangsperiode frem til 31. december 1994 kan den ansatte få orlov, selvom  

 vedkommende ikke opfylder dette krav.
Stk. 4.  Ansatte, der får orlov til sabbat, modtager en  

 orlovsydelse.
Orlovsydelsen svarer til 80 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
Stk. 5.  Det er en forudsætning for udbetaling af  

 orlovsydelse, at ansættelsesmyndigheden ansætter en ledig i orlovsperioden  

 med mindst samme timetal.
Hvis stillingen bliver ledig i orlovsperioden, skal  

 den straks genbesættes med en ledig.
Sker det ikke, skal  

 ansættelsesmyndigheden betale orlovsydelsen for den del af orlovsperioden,  

 hvor stillingen ikke er genbesat.
Orlov til børnepasning § 4.  Ansatte har ret til orlov til pasning af  

 egne børn i alderen 0-8 år i en sammenhængende periode på mindst 13 uger og  

 højst 26 uger.
Derudover kan der aftales orlov i flere sammenhængende  

 perioder af mindst 13 ugers varighed.
For hver af forældrene kan den samlede  

 orlov højst være 52 uger pr. barn.
Begge forældre har adgang til orlov for  

 hvert af deres børn.
Forældrene kan holde orlov hver for sig eller samtidig.
Stk. 2.  Betingelsen for at få orlov til børnepasning  

 er, at den ansatte har ret til dagpenge i tilfælde af sygdom, fødsel og  

 adoption ved orlovens begyndelse.
Det er derimod ikke et krav, at den ansatte  

 er medlem af en stats-anerkendt arbejdsløshedskasse.
Stk. 3.  Ansatte, der får orlov til børnepasning,  

 modtager en orlovsydelse.
Orlovsydelsen svarer til 80 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
Stk. 4.  Den ansatte skal give ansættelsesmyndigheden  

 mindst 4 ugers varsel om, at vedkommende ønsker at benytte retten til orlov  

 til børnepasning.
Hvis den ansatte og ansættelsesmyndigheden ikke på forhånd  

 har aftalt orlovens længde, skal den ansatte give ansættelsesmyndigheden  

 mindst 8 ugers varsel om, at vedkommende vender tilbage til arbejdspladsen.  

 Den ansatte og ansættelsesmyndigheden kan aftale et tidligere tidspunkt for  

 tilbagevenden til arbejdspladsen.
 Stk. 5.  En ansat må ikke afskediges, fordi vedkommende  

 har fremsat krav om at benytte retten til orlov til børnepasning, benytter  

 orlovsretten eller har benyttet orlovsretten.
Generelt for alle tre orlovstyper § 5.  Adgangen til orlov til uddannelse og sabbat  

 efter loven kan højst anvendes i ialt 1 år inden for en periode på 5 år.  

 Orlov til sabbat og/eller uddannelse begrænser ikke adgangen til at udnytte  

 mulighederne for orlov til børnepasning.
 Stk. 2.  Aftaler om orlov skal være skriftlige og  

 indeholde de nærmere vilkår for tilbagevenden til arbejdspladsen.
 Stk. 3.  Loven træder i kraft den 1. januar 1994 og  

 revideres senest ved udgangen af 1995. Aftaler om orlov til sabbat skal være  

 godkendt af arbejdsformidlingen før 1. januar 1995 og kan ikke løbe længere  

 end til udgangen af 1995. Orlov til uddannelse eller børnepasning skal være  

 afsluttet inden udgangen af 1996.
Specielt for ansatte i staten og folkekirken Bevilling af orlov § 6.  Det er ansættelsesmyndigheden, der afgør, om der  

 kan gives orlov til uddannelse og sabbat.
Den ansatte har ret til orlov til  

 børnepasning i en sammenhængende periode på mindst 13 uger og højst 26 uger,  

 mens det for resterende perioder er ansættelsesmyndigheden, der afgør, om der  

 kan gives orlov.
§ 7.  Orlov til sabbat og til børnepasning efter §§ 3  

 og 4 kan kun gives uden løn.
Ansættelsesmyndigheden har således ikke mulighed  

 for at supplere orlovsydelsen.
 § 8.  Orlov til uddannelse efter § 2 gives som  

 udgangspunkt uden løn.
Stk. 2.  Hvis den uddannelse, som den ansatte ønsker  

 orlov til, vurderes at være af interesse for ansættelsesmyndigheden, kan der  

 dog gives hel eller delvis løn efter bekendtgørelsen og cirkulæret om  

 tjenestefrihed med hel eller delvis løn til uddannelsesformål ( 1) Under  

 visse forudsætninger vil der være mulighed for at knytte en aftale om  

 tjenestepligt til uddannelsen( 2) Stk. 3.  Hvis den løn, der udbetales efter stk. 2  

 overstiger orlovsydelsen, udbetales orlovsydelsen til ansættelsesmyndigheden.
Stk. 4.  Endvidere henledes opmærksomheden på den  

 særlige ordning om statslig uddannelsesorlov med løn, der er aftalt mellem  

 Finansministeriet og Centralorganisationernes Fællesudvalg( 3) -------------------------------- 1. Jf. bekendtgørelse nr. 543 af 14. september 1988 om  

 tjenestefrihed med hel eller delvis løn til uddannelsesformål for  

 tjenestemænd i staten og folkekirken samt cirkulære af 8. marts 1990 om  

 tjenestefrihed med hel eller delvis løn til uddannelsesformål for  

 overenskomstansatte i staten (APD.nr. 35/90). Hvis der bevilges  

 tjenestefrihed med hel eller delvis løn, gælder andre regler om  

 lønanciennitet, pension og ferie mv. end angivet i dette cirkulære §§ 9, 10  

 og 11.
 2. Jf. cirkulære nr. 82 af 1. juli 1988 om aftaler om  

 tjenestepligt i forbindelse med uddannelse (LP.nr. 72/88) samt cirkulære nr.  

 32 af 6. marts 1990 om aftale om tjenestepligt i forbindelse med uddannelse  

 (APD.nr. 33/90).
3. Statslig uddannelsesorlov med løn er en overbygning  

 på orlov til uddannelse.
En ny vejledning med tilhørende aftale forventes  

 udsendt inden årets udgang.
Når der bevilges statslig uddannelsesorlov med  

 løn, gælder andre regler om lønanciennitet, pension og ferie mv. end angivet  

 i dette cirkulære §§ 9, 10 og 11, idet der både optjenes lønanciennitet,  

 pension og ferie mv.
Lønanciennitet og pension § 9.  Orlov medregnes som udgangspunkt ikke i  

 pensions- og lønancienniteten, jf. dog § 8, stk. 4. For så vidt angår den del  

 af orlov til børnepasning, som den ansatte har ret til, medregnes perioden  

 dog i lønancienniteten.
Ferie § 10.  Overenskomstansatte mv. optjener ikke ferie  

 under orlov, jf. dog § 8, stk. 4. Hvis orloven er længere end 3 måneder eller  

 omfatter overgangen mellem 2 ferieår, vil det normalt være mest  

 hensigtsmæssigt at afregne tilgodehavende ferie for det løbende ferieår ved  

 at konvertere den til feriegodtgørelse på 12 1/2 pct., der indbetales til  

 feriekontosystemet.
Stk. 2.  Efter tjenestemændenes ferieregler optjenes  

 ferie under orlov af højst 6 måneders varighed, jf. dog § 8, stk. 4. Hvis en  

 tjenestemand har orlov til uddannelse, og ansættelsesmyndigheden skønner, at  

 uddannelsen er af betydning for vedkommendes beskæftigelse, optjener  

 tjenestemanden dog ferie under orlov i op til og med 1 år.
Hvis orloven er  

 længere end den periode, hvor der optjenes ferie, afregnes tilgodehavende  

 ferie ved at konvertere den til feriegodtgørelse på 12 1/2 pct., der  

 indbetales til feriekontosystemet.
 Stk. 3.  Afvikler en ansat ferie under orlov, skal  

 ferien attesteres af den arbejdsløshedskasse eller den kommune, der udbetaler  

 orlovsydelsen.
 Stk. 4.  Den ansatte kan ikke samtidig holde ferie med  

 feriegodtgørelse og modtage orlovsydelse.
Gruppeliv § 11.  Gruppelivsordningerne for tjenestemænd m.fl. og  

 visse overenskomstansatte gælder uden præmieindbetaling for ansatte, der har  

 orlov til uddannelse eller børnepasning( 4) -------------------------------------- 4. Jf. cirkulæreskrivelse nr. 71 af 26. april 1993 om  

 gruppelivsordning for tjenestemænd m.fl. og visse overenskomstansatte i  

 staten og folkekirken m.v. (APD.nr. 29/93) som ændret ved Finansministeriets  

 brev af 4. oktober 1993, j.nr. 5.kt. 91-6631-1.
Ikrafttrædelse § 12.  Cirkulæret træder i kraft den 1. januar 1994.  

 Samtidig ophæves cirkulære nr. 118 af 24. juni 1993 om tjenestefrihed mv. til  

 uddannelse eller pasning af børn i forbindelse med jobrotation (APD.nr.  

 40/93). Dog skal orlov, som er aftalt og godkendt i henhold til sidstnævnte  

 cirkulære, men afvikles i 1994, følge de der fastsatte regler.
Finansministeriet Administrations- og Personaledepartementet Den 1. december 1993 P.M.V.
 E.B.
