Indledning Regelgrundlag Orlov til uddannelse Orlov til sabbat Genbesættelse i forbindelse med sabbat Orlov til børnepasning Varsler i forbindelse med retten til orlov Afsked i  

 forbindelse med retten til orlov Udsættelse af varslet orlov Meddelelse om  

 udsættelse af orlov Udsættelsens konsekvenser for den ansatte Generelt for alle tre orlovstyper Specielt for ansatte i staten og folkekirken Bevilling af orlov  

 Anciennitet Ferie Gruppeliv Ikrafttrædelses- og overgangsbestemmelser Bilag: (* 1) Henvisninger i øvrigt:
 Finansministeriets vejledning om statslig uddannelsesorlov fra 1. april  

 1995.
Indledning Lov om orlov er ændret ved lov nr. 1084 af 21. december 1994 , jf.  

 nu lovbekendtgørelse nr. 7 af 9. januar 1995, og der er udsendt en ny  

 bekendtgørelse nr. 1178 af 27. december 1994 om orlov til uddannelse,  

 sabbat og børnepasning.
I den anledning udsendes hermed et ajourført  

 cirkulære om orlov til uddannelse, sabbat og børnepasning.
Ændringerne vedrører primært satserne for orlovsydelse, alderskrav i  

 forbindelse med den børnepasningsorlov, en ansat har ret til, samt  

 betingelserne for sabbatorlov.
Herudover er adgangen til orlov til uddannelse  

 og børnepasning gjort permanent.
Lov om orlov administreres af Arbejdsministeriet.
I dette cirkulære  

 gennemgås loven derfor kun i hovedtræk, suppleret med de regler, der gælder  

 specielt for statsansatte.
Lov om orlov med tilhørende bekendtgørelser og  

 vejledning er medtaget som bilag 1-4, og der henvises i øvrigt til disse  

 bilag.(* 1) Regelgrundlag § 1.  Lovbekendtgørelse nr. 7 af 9. januar 1995 om  

 orlov samt bekendtgørelse nr. 1178 af 27. december 1994 om orlov til  

 uddannelse, sabbat og børnepasning, der er optrykt som henholdsvis bilag  

 1 og bilag 2 til dette cirkulære.
Heraf fremgår de nærmere  

 betingelser for orlov.
Orlov til uddannelse § 2.  Ansatte kan opnå orlov i mindst 1 uge i  

 sammenhæng og op til 1 år til deltagelse i godkendte offentlige uddannelser.  

 Orloven kan deles op i flere perioder.
Stk. 2.  Afholdes orlov til uddannelse som led i et  

 jobrotationsprojekt (* 2), kan de regionale arbejdsmarkedsråd godkende, at  

 orlov afholdes på enkeltdage.
Orloven skal dog sammenlagt være på mindst 1  

 uge.
 Stk. 3.  Orloven skal aftales med  

 ansættelsesmyndigheden.
 Stk. 4.  De vigtigste betingelser for at få orlov til  

 uddannelse er, at den ansatte er fyldt 25 år, er medlem af en statsanerkendt  

 arbejdsløshedskasse ved orlovens begyndelse og bevarer medlemskabet under  

 hele orloven samt er dagpengeberettiget ved orlovsperiodens(ernes) start.  

 Desuden stilles der visse krav til den forudgående beskæftigelses omfang.
Stk. 5.  Uddannelsen skal være en offentligt godkendt  

 uddannelse (* 3), som enten - har et ugentligt antal undervisningstimer på mindst 20, - er normeret som heltidsundervisning efter ministerielt fastsatte regler,  

 eller - er godkendt som heltidsundervisning i forbindelse med statens  

 uddannelsesstøtte.
Stk. 6.  Ansatte, der får orlov til uddannelse, modtager  

 en orlovsydelse, der svarer til maksimale arbejdsløshedsdagpenge for  

 henholdsvis fuldtids- og deltidsbeskæftigede.
For fuldtidsforsikrede  

 deltidsbeskæftigede, der i de seneste 10 uger før orloven i gennemsnit har  

 været beskæftiget 24 timer om ugen eller derover, udgør orlovsydelsen dog et  

 beløb svarende til arbejdsløshedsdagpengenes højeste beløb for  

 fuldtidsbeskæftigede.
Orlov til sabbat § 3.  Ansatte kan opnå orlov til sabbat i  

 sammenhængende perioder af mindst 13 ugers og højst 1 års varighed.
 Stk. 2.  Orloven skal aftales med  

 ansættelsesmyndigheden.
 Stk. 3.  De vigtigste betingelser for at få orlov til  

 sabbat er, at den ansatte er fyldt 25 år, er medlem af en statsanerkendt  

 arbejdsløshedskasse ved orlovens begyndelse og bevarer medlemskabet under  

 hele orloven samt er dagpengeberettiget ved orlovsperiodens(ernes) start.  

 Desuden stilles der visse krav til den forudgående beskæftigelses omfang.
Stk. 4.  Ansatte, der får orlov til sabbat, modtager en  

 orlovsydelse, der svarer til 70 pct. af maksimale arbejdsløshedsdagpenge for  

 henholdsvis fuldtids- og deltidsbeskæftigede.
For fuldtidsforsikrede  

 deltidsbeskæftigede, der i de seneste 10 uger før orloven i gennemsnit har  

 været beskæftiget 24 timer om ugen eller derover, udgør orlovsydelsen dog et  

 beløb svarende til 70 pct. af arbejdsløshedsdagpengenes højeste beløb for  

 fuldtidsbeskæftigede.
 Stk. 5.  Orlovsydelse, der udbetales fra og med den 1.  

 april 1997, udgør 60 pct. af arbejdsløshedsdagpengenes højeste beløb.
 Stk. 6.  Aftaler om orlov til sabbat kan ikke løbe  

 længere end til udgangen af marts 1999.
Genbesættelse i forbindelse med sabbat § 4.  Det er en forudsætning for udbetaling af  

 orlovsydelse, at ansættelsesmyndigheden forpligter sig til at ansætte en  

 ledig i orlovsperioden.
Den ledige, der skal have mindst 52 ugers forudgående  

 ledighed inden for de seneste 65 uger, skal ansættes med mindst samme timetal  

 som den ansatte, der går på orlov.
Stk. 2.  Hvis stillingen bliver ledig i orlovsperioden,  

 skal den straks genbesættes med en ledig.
Sker det ikke, skal  

 ansættelsesmyndigheden betale orlovsydelsen for den del af orlovsperioden,  

 hvor stillingen ikke er genbesat.
 Stk. 3.  Det kan ikke aftales, at orloven afbrydes, hvis  

 stillingen bliver ledig i orlovsperioden.
 Stk. 4.  Ansættelsesmyndigheden er dog ikke forpligtet  

 til at holde orlovsstillingen besat i den periode, hvormed orloven eventuelt  

 forlænges på grund af afholdt ferie, hvis stillingen har været besat under  

 den afholdte ferie, jf. cirkulærets § 16, stk. 4.
Orlov til børnepasning § 5.  Ansatte har ret til orlov til pasning af  

 egne børn i alderen 0-8 år i en sammenhængende periode på 13 uger.
Retten er  

 dog udvidet til 26 uger, hvis barnet ikke er fyldt 1 år ved orlovens  

 begyndelse.
Stk. 2.  Derudover kan der aftales orlov.
For  

 hver af forældrene kan den samlede orlov højst være 52 uger pr. barn.
Begge  

 forældre har adgang til orlov for hvert af deres børn.
Forældrene kan holde  

 orlov hver for sig eller samtidig.
Orloven kan deles op i flere perioder, men  

 en orlovsperiode skal mindst vare 13 uger.
Stk. 3.  Betingelsen for at få orlov til børnepasning  

 er, at den ansatte opfylder beskæftigelseskravet i kapitel 2 eller 6 i lov om  

 dagpenge ved sygdom og fødsel ved orlovens begyndelse.
Det er derimod ikke et  

 krav, at den ansatte er medlem af en statsanerkendt arbejdsløshedskasse.
Stk. 4.  Ansatte, der får orlov til børnepasning,  

 modtager en orlovsydelse, der svarer til 70 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
For  

 fuldtidsforsikrede deltidsbeskæftigede, der i de seneste 10 uger før orloven  

 i gennemsnit har været beskæftiget 24 timer om ugen eller derover, udgør  

 orlovsydelsen dog et beløb svarende til 70 pct. af arbejdsløshedsdagpengenes  

 højeste beløb for fuldtidsbeskæftigede.
 Stk. 5.  Orlovsydelse, der udbetales fra og med den 1.  

 april 1997, udgør 60 pct. af arbejdsløshedsdagpengenes højeste beløb.
Varsler i forbindelse med retten til orlov § 6.  Den ansatte skal give ansættelsesmyndigheden  

 mindst 4 ugers varsel om, at vedkommende ønsker at benytte retten til  

 orlov til børnepasning.
Varslet kan tidligst afgives efter 3 måneders  

 ansættelse i pågældende ansættelsesforhold.
 Stk. 2.  Der gælder samme varsel, hvis den ansatte  

 ønsker at benytte retten til orlov til børnepasning i direkte forlængelse af  

 barselsorlov.
Stk. 3.  Hvis den ansatte og ansættelsesmyndigheden ikke  

 på forhånd har aftalt orlovens længde, skal den ansatte give  

 ansættelsesmyndigheden mindst 8 ugers varsel om, at vedkommende vender  

 tilbage til arbejdspladsen.
Den ansatte og ansættelsesmyndigheden kan dog  

aftale et tidligere tidspunkt for tilbagevenden til arbejdspladsen.
Afsked i forbindelse med retten til orlov § 7.  En ansat må ikke afskediges, fordi vedkommende  

 har fremsat krav om at benytte retten til orlov til børnepasning, benytter  

 orlovsretten eller har været fraværende på grund af orlov, jf. lov om orlov §  

 11, stk. 7.
 Stk. 2.  Den ansatte er beskyttet mod afsked, jf. stk.  

 1, efter at vedkommende har afgivet varsel om at benytte retten til orlov til  

 børnepasning, jf. cirkulærets § 6, stk. 1. Hvis en ansat giver et varsel, der  

 er længere end 4 uger, indtræder beskyttelsen mod afsked dog tidligst 8 uger  

 før orlovens begyndelse.
 Stk. 3.  Hvis afskedigelse finder sted efter, at den  

 ansatte har fremsat krav om orlov, under orloven eller i umiddelbar  

 tilknytning til den ansattes tilbagevenden til arbejdspladsen efter orlov,  

 påhviler det ansættelsesmyndigheden at godtgøre, at afskedigelsen ikke er  

 begrundet i forhold som nævnt i § 11, stk. 7, i lov om orlov.
 Stk. 4.  Hvis en ansat afskediges i strid med lov om  

 orlov § 11, stk. 7, skal ansættelsesmyndigheden betale en godtgørelse, der  

 ikke kan overstige 26 ugers løn, jf. lov om orlov § 11, stk. 10.
Udsættelse af varslet orlov § 8.  Ansættelsesmyndigheden kan, jf. lov om orlov §  

 11a, udsætte varslet orlov til børnepasning i indtil 26 uger - hvis ansættelsesmyndigheden kan godtgøre, at der ikke kan formidles  

 erstatningsarbejdskraft, som kan begynde arbejdet ved orlovens begyndelse,  

 eller - hvis ansættelsesmyndigheden ikke ønsker af ansætte den anviste  

 arbejdskraft.
Varslet orlov kan kun udsættes en gang Ansættelsesmyndigheden kan selv søge orlovsstillingen besat, men det anses  

 kun for godtgjort, at der ikke kan formidles erstatningsarbejdskraft, hvis  

arbejdsformidlingen ikke kan formidle erstatningsarbejdskraft, som  

 opfylder de af ansættelsesmyndigheden opstillede kvalifikationer.
Stk. 2.  Orloven kan ikke udsættes - hvis Arbejdsformidlingen har anvist mindst tre personer, der har de  

 kvalifikationer, der er opstillet af ansættelsesmyndigheden.
 - hvis orloven er varslet til afholdelse i forlængelse af barselsorlov.
Stk. 3.  Ansættelsesmyndigheden bør rette anmodning om  

 formidling af erstatningsarbejdskraft til arbejdsformidlingen så tidligt som  

 muligt, efter at den ansatte har varslet, at vedkommende vil benytte sin ret  

 til orlov til børnepasning.
Henvendelsen skal ske senest 6 arbejdsdage, før  

 meddelelse om udsættelse af orloven skal afgives til den ansatte (14 dage før  

 orloven er varslet til begyndelse, jf. cirkulærets § 9).
 Ansættelsesmyndigheden skal ved anmodningen om formidling opstille  

 konkrete kvalifikationskrav, der er operationelle for arbejdsformidlingen.
Stk. 4.  Det er ansættelsesmyndigheden , der  

 vurderer, om de stillede kvali-fikationskrav er opfyldt.  

 Ansættelsesmyndigheden er ikke forpligtet til at ansætte formidlet  

 arbejdskraft, uanset om de pågældende opfylder de stil-lede  

 kvalifikationskrav.
Men hvis arbejdsformidlingen har anvist mindst tre  

 personer med de ønskede kvalifikationer, kan ansættelsesmyndigheden ikke  

 udsætte den del af børnepasningsorloven, som den ansatte har ret til.
Meddelelse om udsættelse af orlov § 9.  Hvis ansættelsesmyndigheden udsætter orloven,  

 skal den ansatte og arbejdsformidlingen have meddelelse om udsættelsen senest  

 14 dage før, orloven er varslet til begyndelse.
Efter denne frist kan orloven  

 ikke udsættes.
 Stk. 2.  Den ansatte skal have meddelelse om, til  

 hvilken dato orloven ud-sættes, men parterne kan dog også inden for 26 ugers  

 perioden aftale at ud-sætte orloven indtil videre, for eksempel indtil  

 ansættelsesmyndigheden har fundet en afløser.
 Stk. 3.  Er orloven udsat til en bestemt dato, kan  

 ansættelsesmyndigheden ikke uden accept fra den ansatte pålægge vedkommende  

 at begynde orloven i udsættelsesperioden.
Udsættelsens konsekvenser for den ansatte § 10.  Udsættelse af den ansattes afholdelse af  

 retmæssig orlov til børnepasning betyder, at orloven afholdes på et senere  

 tidspunkt.
Retten til orlov fortabes derimod ikke.
Retten til en varslet  

 orlov kan således ikke bortfalde, hvis en udsættelse medfører, at  

 betingelserne for orlov ikke længere er opfyldt.
For eksempel hvis en  

 udsættelse medfører, at barnet ikke længere opfylder aldersbetingelserne i  

 lov om orlov.
 Stk. 2.  Udsættes den varslede orlov af  

 ansættelsesmyndigheden, er den ansatte også beskyttet mod afskedigelse på  

 grund af orlov, jf. cirkulærets § 7, i den periode, hvor orloven er udsat.
 Stk. 3.  Udsættes den varslede orlov af  

 ansættelsesmyndigheden, sker udbetalingen af orlovsydelse med det beløb, som  

 ville være udbetalt, såfremt orloven ikke var blevet udsat.
Generelt for alle tre orlovstyper § 11.  Adgangen til orlov til uddannelse og sabbat  

 efter lov om orlov kan højst anvendes i sammenlagt 1 år inden for en periode  

 på 5 år.
Orlov til sabbat og/eller uddannelse begrænser ikke adgangen til at  

 udnytte mulighederne for orlov til børnepasning.
 Stk. 2.  Aftaler om orlov skal være skriftlige og  

 indeholde de nærmere vilkår for tilbagevenden til arbejdspladsen.
 Stk. 3.  Alle tre orlovstyper kan afholdes i udlandet.
Specielt for ansatte i staten og folkekirken Bevilling af orlov § 12.  Det er ansættelsesmyndigheden, der afgør, om  

 der kan gives orlov til uddannelse og sabbat.
Stk. 2.  Den ansatte har ret til orlov til  

 pasning af egne børn i alderen 0-8 år i en sammenhængende periode på 13 uger.  

 Retten er dog udvidet til 26 uger, hvis barnet ikke er fyldt 1 år ved  

 orlovens begyndelse.
For resterende perioder er det ansættelsesmyndigheden,  

 der afgør, om der kan gives orlov.
§ 13.  Orlov til sabbat og børnepasning efter  

 cirkulærets §§ 3 og 5 kan kun gives uden løn.
Ansættelsesmyndigheden har  

 således ikke mulighed for at supplere orlovsydelsen.
 § 14.  Orlov til uddannelse efter cirkulærets § 2  

 gives som udgangspunkt uden løn.
 Stk. 2.  Hvis den uddannelse, som den ansatte ønsker  

 orlov til, vurderes at være af interesse for ansættelsesmyndigheden, kan der  

 dog gives hel eller delvis løn efter bekendtgørelsen og cirkulæret om  

 tjenestefrihed med hel eller delvis løn til uddannelsesformål (* 4). Under  

 visse forudsætninger vil der i sådanne tilfælde være mulighed for at knytte  

 en aftale om tjenestepligt til uddannelsen (* 5).
 Stk. 3.  Hvis den løn, der udbetales efter stk. 2,  

 overstiger orlovsydelsen, udbetales orlovsydelsen til ansættelsesmyndigheden.
 Stk. 4.  Endvidere henledes opmærksomheden på den  

 særlige ordning om statslig uddannelsesorlov med løn, der er aftalt mellem  

 Finansministeriet og Centralorganisationernes Fællesudvalg (* 6).
Anciennitet § 15.  Orlov til uddannelse og sabbat medregnes ikke  

 ved beregning af anciennitet i arbejdsforholdet, jf. dog cirkulærets § 14,  

 stk. 2 og 4.
 Stk. 2.  Den del af orlov til børnepasning, som den  

 ansatte har ret til, medregnes ved beregning af anciennitet i  

 arbejdsforholdet, dog undtaget pensionsanciennitet.
Ferie § 16.  Ansatte, der følger ferieloven, optjener ikke  

 ferie under orlov.
Hvis orloven er længere end 3 måneder eller omfatter  

 overgangen mellem 2 ferieår, vil det normalt være mest hensigtsmæssigt at  

 afregne tilgodehavende ferie for det løbende ferieår med feriegodtgørelse på  

 12 1/2 pct., der indbetales til feriekontosystemet.
Stk. 2.  Ansatte, der er omfattet af særlige regler,  

 f.eks tjenestemænd, op- tjener ferie under orlov uden løn af højst 6 måneders  

 varighed.
Hvis den ansatte har orlov til uddannelse, og  

 ansættelsesmyndigheden skønner, at uddannelsen er af betydning for  

 vedkommendes beskæftigelse, optjener den pågældende dog ferie under orlov i  

 op til og med 1 år.
Hvis orloven er længere end den periode, hvor der  

 optjenes ferie, afregnes tilgodehavende ferie ved orlovens start med  

 feriegodtgørelse på 12 1/2 pct., der indbetales til feriekontosystemet.
Stk. 3.  Ansatte, der afvikler ferie efter at have  

 påbegyndt orlov, skal give arbejdsformidlingen meddelelse herom senest 14  

 dage før feriens begyndelse, da der ikke samtidig kan afholdes optjent ferie  

 og modtages orlovsydelse.
Afvikler en ansat ferie under orlov, skal ferien  

 attesteres af den arbejdsløshedskasse eller den kommune, der udbetaler  

 orlovsydelsen.
 Stk. 4.  Hvis den ansatte holder optjent ferie, efter at  

 orloven er påbegyndt, udsættes den resterende del af orlovsperioden i en  

 periode, der svarer til den afholdte ferie, jf. lov om orlov § 18, stk. 2.
 Stk. 5.  Det anbefales, at spørgsmål om afvikling af  

 optjent ferie afklares i forbindelse med den skriftlige aftale indgået af den  

 ansatte og ansættelsesmyndigheden om orloven.
 Stk. 6.  Hvis den ansatte og ansættelsesmyndigheden ikke  

 har aftalt ferieafholdelse inden orlovens begyndelse, bør den ansatte give  

 meddelelse til ansættelsesmyndigheden om afvikling af ferie i rimelig tid før  

 feriens begyndelse og samtidig aftale det endelige tidspunkt for  

 tilbagevenden til arbejdspladsen.
Gruppeliv § 17.  Gruppelivsordningerne for tjenestemænd m.fl. og  

 visse overenskomstansatte gælder uden præmieindbetaling under orlov til  

 uddannelse eller børnepasning, samt de første 6 måneder af orlov til sabbat,  

 hvis de pågældende ikke omfattes af anden gruppelivsordning etableret af  

 Finansministeriet eller (amts)kommunerne (* 7).
 Stk. 2.  Det er ikke muligt at bevare  

 gruppelivsdækningen ud over det i stk. 1 anførte.
Ikrafttrædelses- og overgangsbestemmelser § 18.  Cirkulæret træder i kraft ved udsendelsen og  

 har virkning fra den 1. januar 1995. Samtidig ophæves 2. reviderede cirkulære  

 nr. 170 af 13. september 1994 om orlov til uddannelse, sabbat og børnepasning  

 (Fmst.nr. 100/94) (* 8).
 Stk. 2.  Med hensyn til overgangsregler i forbindelse  

 med orlov til sabbat og børnepasning henvises til lov nr. 1084 af 21.  

 december 1994 om ændring af lov om orlov, §§ 3 og 4 (* 9).
Finansministeriet Den 10. maj 1995 P.M.V.
 E.B.
Jane Bering (* 1) Bilag 1, 2, 3 og 4 er udeladt her, da bekendtgørelserne og  

 vejledning forefindes i Retsinformation som hhv.
A LBK 7 19950109, A BEK 1178  

 19941227, A BEK 1051 19931217 og A VEJ 234 19931228 (* 2) Ved et jobrotationsprojekt forstås en aftale mellem en eller flere  

 ansættelsesmyndigheder og et antal ansatte om deltagelse i uddannelse, hvor  

 de ansatte under fraværet erstattes af en eller flere afløsere, jf.
A BEK  

 1178 19941227, § 1, stk. 2-4. De regionale arbejdsmarkedsråd kan i  

 forbindelse med større jobrotationsprojekter godkende, at der i særlige  

 tilfælde bevilges orlov til lønmodtagere, der ikke er fyldt 25 år.
(* 3) Arbejdsministeren har efter forhandling med undervisningsministeren  

 fastsat nærmere regler for hvilke uddannelser, der kan bevilges orlov til,  

 jf.
A BEK 1051 19931217 og A VEJ 234 19931228.
(* 4) Forefindes i Retsinformation som hhv.
F BEK 543 19880914 og F CIR  

 6191 19900308.
 (* 5) Jf. cirkulære nr. 82 af 1. juli 1988 (F CIR 82 19880701) om aftaler  

 om tjenestepligt i forbindelse med uddannelse (LP.nr. 72/88) og cirkulære nr.  

 32 af 6. marts 1990 (F CIR 32 19900306).
(* 6) Statslig uddannelsesorlov med løn er en overbygning på orlov til  

 uddannelse.
Når der bevilges uddannelsesorlov med løn, gælder andre regler  

 end angivet i dette cirkulære §§ 15-17, idet der både optjenes  

 lønanciennitet, pension og ferie mv.
 (* 7) Jf. cirkulæreskrivelse af 15. maj 1995 om gruppelivsordning for  

 tjenestemænd m.fl. og visse overenskomstansatte i staten og folkekirken mv.  

 (Fmst. 16/95).
(* 8) Forefrindes i Retsinformation som F CIX 170 19940913 (* 9) Jf.
A LOV 1084 19941221 (* 10) Udsendt som Fmst. nr. 18/95 (* 11) Omtalt i Personaleadministrativ Vejledning, kap. 8, 27 og 28.
