 I henhold til §§ 31 i lov om styrelse af højere uddannelsesinstitutioner,  

 jfr. lovbekendtgørelse nr. 161 af 17. marts 1987 og jfr. § 67, stk. 3 i  

 statut for Aalborg Universitetscenter fastsættes:
 § 1.  Adgangskursus henhører under det  

 teknisk-naturvidenskabelige fakultet.
 § 2.  Den daglige ledelse af adgangskursus varetages  

 af et adgangskursusudvalg og en afdelingsforstander efter nedenstående  

 regler.
 § 3.  Der nedsættes et adgangskursusudvalg bestående  

 af:
1. afdelingsforstanderen for adgangskursus, 2. samtlige lærere tilknyttet adgangskursus med mindst  

 halvtidsbeskæftigelse ved adgangskursus, 3. et antal repræsentanter valgt af og blandt de  

 deltidsansatte lærere ansat eller beskæftiget ved adgangskursus med mindst  

 100 løntimer pr. semester, 4. et antal repræsentanter valgt af og blandt de ved  

 adgangskursus indskrevne studerende, og 5. et antal repræsentanter valgt af og blandt det  

 teknisk- administrative personale, der er ansat ved eller tilknyttet  

 adgangskursus med mindst 3/8 af fuld arbejdstid.
 Stk. 2.  Repræsentanter for grupperne 3, 4 og 5 vælges  

 for 1 år ad gangen.
 § 4.  Antallet af repræsentanter for de  

 deltidsbeskæftigede lærere fastsættes af fakultetsrådet.
 Stk. 2.  Antallet af repræsentanter for de studerende og  

 for det teknisk-administrative personale fastsættes som henholdsvis halvdelen  

 og en fjerdedel af antallet af medlemmer i grupperne 1, 2 og 3 i § 3, stk. 1.  

 Er dette antal ikke et helt tal, fastsættes antallet til nærmeste lavere hele  

 tal.
 § 5.  Afdelingsforstanderen ved adgangskursus er  

 formand for adgangskursusudvalget.
 Stk. 2.  På adgangskursusudvalgets første møde efter  

 nyvalg vælges en næstformand blandt de heltidsbeskæftigede lærere.
 Stk. 3.  Næstformanden er formandens stedfortræder med  

 hensyn til de pligter og beføjelser, som er nævnt i dette regelsæt.
 § 6.  Funktionsperioden for repræsentanterne for  

 deltidsansatte, studerende og teknisk-administrativt personale er 1. oktober  

 - 30. september.
 § 7.  Valgudvalget drager omsorg for valgets  

 udskrivelse og praktiske tilrettelæggelse.
§ 8.  Adgangskursusudvalget er beslutningsdygtigt, når  

 halvdelen af medlemmerne er til stede.
Udvalget træffer beslutning ved  

 almindeligt stemmeflertal.
 § 9.  Inden for rammerne af de af  

 Undervisningsministeriet fastsatte bestemmelser herunder om adgangseksamen  

 til teknika og om kursus til adgangseksamen, har adgangskursusudvalget  

 følgende opgaver:
1. at afgive indstilling til det  

 teknisk-naturvidenskabelige fakultetsråd vedrørende budget for adgangskursus, 2. at forestå fordelingen af de til adgangskursus  

 givne bevillinger og øvrige ressourcer, 3. at afgive indstilling til fakultetsrådet om opslag,  

 nedsættelse af fagkyndige bedømmelsesudvalg, afsked eller orlov, for så vidt  

 angår heltidsbeskæftigede lærere i tilknytning til adgangskursus, 4. at afgive indstilling til rektor om ansættelse og  

 afskedigelse eller orlov, for så vidt angår det teknisk-administrative  

 personale i tilknytning til adgangskursus, 5. at træffe beslutning om undervisningens  

 tilrettelæggelse og om fordeling af de arbejdsopgaver, der påhviler  

 adgangskursus, 6. at udarbejde en studieordning for adgangskursus.  

 Studieordningen forelægges forinden vedtagelsen for det  

 teknisk-naturvidenskabelige fakultetsråd med henblik på en vurdering af  

 ordningens økonomiske konsekvenser.
Rådet kan, med respekt af de af  

 ministeriet fastsatte bestemmelser, pålægge adgangskursusudvalget at revidere  

 studieordningen under hensyn til de til enhver tid gældende økonomiske  

 vilkår, 7. at fastlægge de nærmere bestemmelser for afholdelse  

 af eksamen i en eksamensordning 8. at udtale sig om studerendes forudsætninger for  

 optagelse, 9. at træffe beslutning i sager om dispensation fra  

 studieordningen og eksamensordningen i det omfang, de af ministeriet  

 fastsatte regler åbner mulighed for, at institutionen kan dispensere, 10. at afgive udtalelse i andre dispensationssager, 11. at træffe beslutning om ansættelse af timelønnede  

 lærere i henhold til det af fakultetsrådet godkendte budget.
 § 10.  Adgangskursusudvalget har ret til at afgive  

 udtalelse om de undervisningsmæssige kvalifikationer hos ansøgere til  

 lærerstillinger, som tilknyttes adgangskursus.
 § 11.  Adgangskursusudvalget kan bemyndige formanden  

 til at træffe beslutninger i nærmere angivne kategorier af sager inden for  

 udvalgets kompetenceområde.
 § 12.  Adgangskursusudvalget fastsætter en  

 forretningsorden inden for rammerne af konsistoriums standardforretningsorden  

 og nærværende styrelsesordning.
 § 13.  Afdelingsforstanderen repræsenterer  

 adgangskursus overfor andre instanser på universitetscenteret, herunder  

 fakultetsrådet for det teknisk-naturvidenskabelige fakultet og rektor.
§ 14.  Afdelingsforstanderen er overfor rektor  

 ansvarlig for anvendelsen af adgangskursus' bevillinger.
Finder  

 afdelingsforstanderen, at adgangskursusudvalget træffer beslutninger, der  

 strider mod de forudsætninger som bevillingerne er givet under, skal  

 afdelingsforstanderen forelægge sagen for rektor.
 § 15.  Afdelingsforstanderen forbereder, indkalder og  

 leder adgangskursusudvalgets møder samt påser formidlingen af  

 adgangskursusudvalgets beslutninger til fakultetsrådet, administrationen og  

 andre instanser på universitetscenteret.
§ 16.  Afdelingsforstanderen er iøvrigt ansvarlig for  

 adgangskursus' daglige drift.
Indenfor rammerne af de af  

 adgangskursusudvalget trufne beslutninger fordeler afdelingsforstanderen  

 løbende arbejdsopgaver, arbejdspladser og udstyr.
 § 17.  Rektor træffer afgørelse i hastesager, der ikke  

 kan afvente behandling i adgangskursusudvalget vedrørende adgangskursus og,  

 skal da snarest underrette udvalget om den trufne beslutning.
 § 18.  Styrelsesreglerne tages op til revision senest  

 i forbindelse med den nuværende afdelingsforstanders fratrædelse.
 § 19.  Regelsættet træder i kraft den 1. august 1987.
Undervisningsministeriet, Direktoratet for de Videregående  

 Uddannelser, den 10. juli 1987.
 P.d.v.
