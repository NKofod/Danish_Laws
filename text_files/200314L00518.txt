Betænkning afgivet af Retsudvalget den 13. maj 2004 Betænkning over Forslag til lov om  

 ændring af retsplejeloven  

  

 (Straffeprocessuelle  

 tvangsindgreb over for børn under den kriminelle lavalder) [af  

  justitsministeren (Lene Espersen)] 1. Ændringsforslag Justitsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 21. januar 2004 og var til 1.  

 behandling den 30. januar 2004. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 5 møder.
Internt ekspertmøde Udvalget har den 28. april 2004 afholdt internt ekspertmøde om  

 lovforslaget.
Høring Lovforslaget bygger på strafferetsplejeudvalgets betænkning  

 1431/2003 om straffeprocessuelle tvangsindgreb over for børn under den  

 kriminelle lavalder.
Betænkningen har været sendt i høring.
Den 21. januar  

 2004  

 sendte justitsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Eric Støttrup Thomsen, Helsingør.
 Justitsministeren har over for udvalget kommenteret den  

 skriftlige henvendelse.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret. 2 af udvalgets spørgsmål og  

 justitsministerens besvarelse heraf er optrykt som bilag til betænkningen.
3. Indstillinger og politiske bemærkninger Udvalget indstiller lovforslaget til  

  

 vedtagelse  

  

 med de stillede ændringsforslag.
 S, SF, RV, EL og KD støtter lovforslaget og lægger i den  

 forbindelse særlig vægt på justitsministerens besvarelser af spørgsmål 2  

 (bilag  

 9) og spørgsmål 3 (bilag 12).
I Danmark er den kriminelle lavalder 15 år.
S, SF, RV, EL og KD  

 finder det afgørende, at regeringen med dette forslag ikke efterlader tvivl  

 om  

 dette.
Kriminalitet blandt børn og unge skal forebygges tidligt og  

 effektivt.
Det generelle billede af børn og unge og kriminalitet er positivt:  

 Kriminaliteten er faldende.
På trods af dette er der problemer, og blandt  

 nogle  

 grupper af børn og unge under den kriminelle lavalder er den grove  

 kriminalitet  

 stigende.
 For S, SF, RV, EL og KD er det helt centralt, at kriminalitet  

 blandt børn og unge forebygges tidligt og effektivt i et tæt samarbejde  

 mellem  

 de unge selv, deres forældre, skolen, de sociale myndigheder og politiet.  

 Begår  

 børn og unge kriminalitet, er det et fælles ansvar for de involverede parter  

 og  

 myndigheder at sikre, at der reageres hurtigt og præcist, så barnet eller den  

 unge hurtigst mulig kommer væk fra kriminaliteten og dens ulyksaligheder.
 S, SF, RV, EL og KD finder, at i tilfælde, hvor der er behov  

 for, at politiet er involveret i sager om kriminalitet begået af børn og unge  

 under den kriminelle lavalder, skal involveringen være så minimal som muligt.  

 S, SF, RV, EL og KD lægger her særlig vægt på, at retsplejelovens almindelige  

 proportionalitetsprincip med lovforslaget nu gøres til grundlaget for enhver  

 kontakt  

 mellem politiet og børn og unge under den kriminelle lavalder.
 I forlængelse af ovenstående finder S, SF, RV, EL og KD, at det  

 ikke mindst er hensynet til barnets tarv og ønsket om en præcisering og  

 begrænsning af politiets involvering i disse sager, der taler for  

 lovforslaget  

 og dets forslag til ændringer af retsplejeloven.
I forhandlingerne om lovforslaget har særlig to emner præget  

 debatten: advokatbistand til barnet ved tilbageholdelse af politiet og de  

 sociale myndigheders tilstedeværelse ved samme.
Idet S, SF, RV, EL og KD er  

 og  

 har været opmærksomme på de fremkomne synspunkter, henvises der til svarene  

 på  

 spørgsmål 2 (bilag 9) og spørgsmål 3 (bilag 12) fra justitsministeren.
Dansk Folkeparti finder de tiltag, som L 133 medfører med hensyn  

 til indgreb over for unge under 15 år, for helt nødvendige.
Dansk Folkeparti  

 har længe argumenteret for at nedsætte den kriminelle lavalder til 12 år,  

 således at disse unge kunne straffes for deres kriminelle handlinger.
Der er  

 ikke noget specielt ved en kriminel lavalder på 12 år.
Den findes i flere  

 europæiske  

 lande, og den når endog ned på 10 år.
Med denne lov kan politiet tilbageholde en mistænkt person under  

 15 år.
Dansk Folkeparti beklager, at udviklingen har nødvendiggjort sådanne  

 sanktioner over for så unge mennesker, men Dansk Folkeparti finder det helt  

 nødvendigt, at lovgivningen følger med udviklingen, og udviklingen tegner  

 desværre et billede af en større ungdomskriminalitet, specielt for den grove  

 kriminalitet begået af unge under 15 år.
Denne kendsgerning bliver vi som  

 politikere nødt til at reagere over for, idet det også er vores opgave at  

 beskytte de lovlydige borgere.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 justitsministeren  

  

 , tiltrådt af  

  

 udvalget:
Til § 1 1)  

  

 I  

  

 nr. 2  

  

 affattes det foreslåede  

  

 § 821 f, stk. 1,  

  

 således:
»  

 Er der  

 beskikket advokat for en person under 15 år i medfør af § 821e, finder  

 reglerne  

 i § 729 a, stk. 2-4, og §§ 729 c og 745c-748 anvendelse med hensyn til den  

 beskikkede advokat.« [Konsekvensændring som følge af vedtagelsen af L 23] 2)  

  

 I  

  

 nr. 2  

  

 indsættes som  

  

 § 821 g:
»§ 821 g.  

  

 For  

 mistænkte personer under 15 år uden en beskikket advokat finder reglerne i §§  

 729 b og 729 d tilsvarende anvendelse.« [Konsekvensændring som følge af vedtagelsen af L 23] Til § 2 3)  

  

 Paragraffen affattes således:
»§ 2 Loven træder i kraft den 1. juli 2004.« [Ikrafttrædelsen fastsættes til den 1. juli 2004] Bemærkninger Til nr. 1 Ændringen er navnlig en konsekvensændring som følge af  

 Folketingets vedtagelse den 16. marts 2004 af lovforslag nr.
L 23 om ændring  

 af  

 retsplejeloven og forskellige andre love. (Offentlighed i retsplejen),  

 hvorved  

 §§ 745-745 b blev ophævet, idet en regel svarende til § 745 b blev flyttet  

 til  

 § 729 c og regler svarende til §§ 745 og 745 a blev indsat i § 729 a som stk.  

 3  

 og 4.
Henvisningen til § 729 a, stk. 2, indebærer, at den beskikkede  

 advokat for et barn under 15 år på samme måde som en almindelig forsvarer i  

 en  

 straffesag vedrørende en sigtet person over den kriminelle lavalder får kopi  

 af  

 indførelser i retsbøger i de tilfælde, hvor det er nødvendigt at afholde  

 retsmøder under efterforskningen.
Efter § 729 a, stk. 2, som til dels  

 erstatter  

 den gældende § 41 om adgangen til at få udskrift af retsbøger, meddeler  

 retten  

 forsvareren kopi af indførelser i retsbøgerne vedrørende sagen.
Forsvareren  

 kan  

 gøre sigtede bekendt med kopierne, medmindre andet følger af §§ 748 og 848.  

 Retten kan endvidere pålægge forsvareren ikke at overlevere kopierne til  

 sigtede eller andre, hvis det må befrygtes, at kopierne vil blive benyttet på  

 retsstridig måde.
Til nr. 2 Ændringsforslaget indebærer, at der tilføjes en ny bestemmelse i  

 det foreslåede kapitel 75 b i retsplejeloven.
Bestemmelsen har til formål at  

 sikre, at mistænkte personer under 15 år, som ikke får beskikket en advokat i  

 henhold til de foreslåede regler, jf. den foreslåede § 821 f, kan få adgang  

 til  

 aktindsigt i straffesagens akter i samme omfang, som sigtede personer over 15  

 år uden forsvarer vil kunne få efter de nye regler i §§ 729 b og 729 d.  

 Ændringsforslaget finder både anvendelse på anmodninger, der fremsættes under  

 sagens behandling, jf. § 729 b, og anmodninger, der fremsættes, når sagen er  

 endeligt afsluttet, jf. § 729 d.
 Anvendelsesområdet for den foreslåede bestemmelse forudsættes  

 afgrænset på samme måde som den foreslåede § 821 b, stk. 1, således at den  

 alene finder anvendelse i de tilfælde, hvor mistanken mod barnet har en sådan  

 styrke, at der ville kunne rejses formel sigtelse, hvis barnet havde været  

 over  

 den kriminelle lavalder.
Til nr. 3 Det foreslås, at lovens ikrafttræden fastsættes til den 1. juli  

 2004.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 133 Bilagsnr.
Titel 1 Høringssvar og høringsnotat, fra justitsministeren 2 Henvendelse af 23/1-04 fra Eric Støttrup Thomsen,  

 Helsingør 3 Spm. 1 om kommentar til henvendelsen af 23/1-04 fra Eric  

 Støttrup Thomsen, Helsingør, til justitsministeren 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget indtil  

 videre 6 Eventuelt internt ekspertmøde 7 Svar på spm. 1 om kommentar til henvendelsen af 23/1-04  

 fra Eric Støttrup Thomsen, Helsingør, fra justitsministeren 8 Spm. 2, om ministeren vil uddybe, i hvilke tilfælde et  

 barn under den kriminelle lavalder må antages at have et ganske særligt behov  

 for advokatbistand, til justitsministeren 9 Svar på spm. 2, om ministeren vil uddybe, i hvilke  

 tilfælde et barn under den kriminelle lavalder må antages at have et ganske  

 særligt behov for advokatbistand, fra justitsministeren 10 Spm. 3, om ministeren vil iværksætte initiativer, der  

 tager sigte på, at en repræsentant for de kommunale myndigheder kommer til  

 stede i de tilfælde, hvor politiet tilbageholder og afhører personer under  

 den kriminelle lavalder, til justitsministeren 11 Meddelelse om internt ekspertmøde 28/4-04 12 Svar på spm. 3, om ministeren vil iværksætte initiativer,  

 der tager sigte på, at en repræsentant for de kommunale myndigheder kommer  

 til stede i de tilfælde, hvor politiet tilbageholder og afhører personer  

 under den kriminelle lavalder, fra justitsministeren 13 1. udkast til betænkning 14 2. udkast til betænkning 15 Ændringsforslag fra justitsministeren 16 3. udkast til betænkning Bilag 2 2 af  

 udvalgets spørgsmål til justitsministeren og dennes besvarelse heraf Spørgsmål og svar er optrykt efter ønske fra udvalget Spørgsmål nr. 2:
»Vil ministeren  

 uddybe, i hvilke tilfælde et barn under den kriminelle lavalder må antages at  

 have et ganske særligt behov for advokatbistand, og om dette f.eks. vil være  

 tilfældet i sager, hvor barnet tilbageholdes i mere end 6 timer?« Svar:
 Efter den foreslåede § 821 e, stk. 1, kan der ske  

 advokatbeskikkelse for børn under 15 år, hvis det efter sagens karakter og  

 omfang  


  

 må antages, at den pågældende  

 har  

  

 et ganske særligt behov for advokatbistand  

  

 ,  

 og 1) barnet skal afhøres som mistænkt for en lovovertrædelse, der i  

 almindelighed ville medføre fængselsstraf, eller 2) der skal iværksættes et  

 indgreb,  

 som efter lovens almindelige regler forudsætter, at der er rejst sigtelse mod  

 den pågældende.
 Efter lovforslaget er det retten, der på baggrund af en  

 anmodning fra forældremyndighedsindehaveren eller politiet træffer afgørelse  

 om  

 beskikkelse af en advokat for et barn under 15 år.
 Ved vurderingen af, om et barn under 15 år må antages at have et  

 ganske særligt behov for advokatbistand, skal der efter den foreslåede  

 bestemmelse lægges vægt på sagens karakter og omfang.
 I lovforslagets almindelige bemærkninger pkt. 2.6.2. nævnes  

 sager om drab eller særlig grov vold som eksempler på sager, hvor der kan  

 være  

 et ganske særligt behov for advokatbistand.
 Omfatter mistanken mod barnet mange alvorlige lovovertrædelser,  

 vil dette også tale for, at barnet kan have et ganske særligt behov for  

 advokatbistand.  

 Det samme vil gælde tilfælde, hvor barnet risikerer at blive mødt med et  

 meget  

 stort erstatningskrav i anledning af den begåede kriminalitet.
Herudover må der lægges vægt på sagens kompleksitet.
Bliver der  

 tale om at afholde retsmøder under efterforskningen, eller er det af  

 efterforskningsmæssige grunde nødvendigt at tilbageholde barnet i medfør af  

 den  

 foreslåede § 821 a, stk. 4, i mere end 6 timer, vil der typisk være tale om  

 sager,  

 hvor barnet også har et ganske særligt behov for advokatbistand.
 Spørgsmål nr. 3:
»Vil ministeren  

 iværksætte initiativer, der tager sigte på, at en repræsentant fra de  

 kommunale  

 myndigheder kommer til stede hurtigst muligt i de tilfælde, hvor politiet  

 tilbageholder og afhører personer under den kriminelle lavalder« Svar:
 Justitsministeriet  

 har til brug for besvarelsen indhentet en udtalelse fra Socialministeriet,  

 der  

 har oplyst følgende:
»Efter de gældende regler har de kommunale myndigheder som  

 hovedregel pligt til at sende en repræsentant, når et barn under 15 år skal  

 afhøres af politiet.
Det følger således af bekendtgørelse nr. 79 af 4.  

 februar  

 1998 om kommunens bistand til børn og unge i forbindelse med uden- og  

 indenretlig  

 afhøring, der er udstedt i medfør af § 8 i lov om retssikkerhed og  

 administration  

 på det sociale område, at kommunen skal sende en repræsentant, når en person  

 under 15 år skal afhøres af politiet, medmindre der er tale om rene  

 bagatelsager, eller forældrene efter det oplyste vil være tilstede, jf. § 1,  

 stk. 1, nr. 4. Endvidere skal kommunen sende en repræsentant til afhøringen,  

 når en person under 15 år skal afhøres som vidne i en straffesag hos politiet  

 eller i retten, jf. bekendtgørelsens § 4.
Lovforslag nr.
L 133 om straffeprocessuelle tvangsindgreb over  

 for børn under den kriminelle lavalder indeholder regler om politiets pligt  

 til  

 at underrette de sociale myndigheder ved tilbageholdelse og afhøring af børn  

 under 15 år.
Underretningspligten gælder bl.a. ikke i bagatelsager, eller  

 hvis  

 tilbageholdelsen er ganske kortvarig.
 Et væsentligt sigte med lovforslagets regler om  

 underretningspligt er, at der af hensyn til barnets tarv hurtigst muligt bør  

 komme en kommunal repræsentant til stede, som kan støtte barnet, når den  

 pågældende tilbageholdes af politiet med henblik på afhøring.
 Socialministeriet agter efter vedtagelsen af de nye regler om  

 straffeprocessuelle tvangsindgreb over for børn under den kriminelle lavalder  

 at orientere kommunerne om baggrunden for og indholdet af reglerne.
Socialministeriet vil  

 endvidere følge kommunernes praksis og vil på grundlag heraf vurdere, om der  

 eventuelt måtte være behov for yderligere initiativer.
Socialministeriet vil  

 på  

 baggrund heraf orientere Retsudvalget i 2005, når loven har været i kraft i 1  

 år.« Jeg kan henholde mig til Socialministeriets udtalelse.
