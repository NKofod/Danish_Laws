Bekendtgørelse  

 om radioanlæg og radiotjeneste i skibe i indenrigs fart,  

  

 der befordrer passagerer I medfør af § 2, stk. 5, i lov nr. 98 af 12. marts 1980 om skibes sikkerhed  

 m.v. fastsætter industriministeriet herved følgende:
 § 1.  


  

 Definitioner  


  

 I disse forskrifter skal efternævnte udtryk, for så vidt ikke andet følger af  

 sammenhængen, forstås som nedenfor angivet:
"   

 Godkendt  

  

 " - Godkendt af post- og telegrafvæsenet.
"Indenrigs fart" - Al fart, der ikke er international  

 fart.
"International  

 fart" - Fart mellem dansk og udenlandsk havn  

 eller mellem to udenlandske havne.
Fart til og fra Grønland og til og fra  

 Færøerne ligestilles med international fart.
"Lokal fart ved  

 Færøerne" - Fart mellem øerne i den færøske øgruppe  

 samt fart inden for en afstand af 20 sømil fra øerne.
"Lokal fart ved  

 Grønland" - Fart inden for en afstand af 30 sømil  

 fra Grønlands kyster.
"MF-telefonianlæg" - Et radiotelefonianlæg, der er indrettet  

 for drift i frekvensbåndet 1605 til 4000 kHz.
"Radioreglementet" - Det radioreglement, som hører til eller  

 anses som hørende til den seneste internationale  

 telekommunikationskonvention,  

 som til enhver tid måtte være i kraft.
"Skibsradiotelefonistcertifikat" - Et certifikat for betjening af  

 radiotelefonianlæg udstedt eller godkendt af post- og telegrafvæsenet i  

 henhold  

 til radioreglementet.
"VHF-anlæg" - Et radiotelefonianlæg, der er indrettet  

 for drift i frekvensbåndet 156 til 174 MHz.
 § 2.  


  

 Udrustning med radioanlæg  


  

 Skibe, der befordrer passagerer i indenrigs fart, skal være udrustet med  

 radioanlæg som følger:
 1.  

 	  

 Skibe, der har tilladelse til at befordre  

 500 passagerer eller derover, skal være udrustet med 1 MF-telefonianlæg, 2  

 VHF-anlæg samt 2182 kHz vagtmodtager.
 2.  

 	  

 Skibe, der har tilladelse til at befordre  

 200, men under 500 passagerer, skal være udrustet med 2 VHF-anlæg samt 2182  

 kHz  

 vagtmodtager.
 3.  

 	  

 Skibe, der har tilladelse til at befordre  

 50, men under 200 passagerer, skal være udrustet med 2 VHF-anlæg.
 4.  

 	  

 Skibe, der har tilladelse til at befordre  

 flere end 12, men under 50 passagerer, skal være udrustet med 1 VHF-anlæg.
 5.  

 	  

 Skibe, der regelmæssigt befordrer 12  

 passagerer eller derunder, skal være udrustet med radioanlæg i samme omfang  

 som  

 foreskrevet for skibe, der har tilladelse til at befordre flere end 12, men  

 under 50 passagerer.
Stk. 2.  

  

 Skibe, der har tilladelse til at befordre  

 passagerer i lokal fart ved Færøerne eller i lokal fart ved Grønland, skal  

 være  

 udrustet med 1 MF-telefonianlæg, 1 VHF-anlæg samt 2182 kHz vagtmodtager.
Har  

 et  

 skib tilladelse til at befordre 500 passagerer eller derover, skal skibet  

 være  

 udrustet med 2 MF-telefonianlæg, 2 VHF-anlæg samt 2182 kHz vagtmodtager.
 Stk. 3.  

  

 Skibe, der befordrer passagerer udelukkende i  

 havne, kanaler, åer, indsøer og lignende stærkt beskyttet farvand, kan  

 fritages  

 for at være udrustet med radioanlæg.
 Stk. 4.  

  

 Hvor særlige forhold gør sig gældende, kan statens  

 skibstilsyn fastsætte særlige krav med hensyn til udrustning med radioanlæg.
§ 3.  


  

 Almindelige bestemmelser 1.  

 	  

 Foreskrevne MF-telefonianlæg og VHF-anlæg  

 skal være elektrisk adskilte og uafhængige af hinanden.
Anlæggene kan dog  

 være  

 tilsluttet en fælles energikilde.
2.  

 	  

 Ved MF-telefonianlæg skal der være fast  

 anbragt et pålideligt ur med en urskive, hvis diameter er mindst  

 12,5 cm, og som er tydeligt mærket for tavshedsperioderne for  

 den radiotelefoniske nødfrekvens 2182 kHz.
Uret skal være forsynet med en  

 tydelig sekundviser, og dets visning skal let kunne aflæses fra det sted,  

 hvor  

 anlægget (anlæggene) betjenes.
3.  

 	  

 Ved foreskrevne MF-telefonianlæg og  

 VHF-anlæg skal der findes en pålidelig nødbelysning, der er uafhængig af  

 lysanlægget for den normale belysning af anlæggene.
Nødbelysningen skal være  

 fast installeret og således, at den på tilfredsstillende måde belyser  

 radioanlæggenes betjeningshåndtag, det i pkt. 2 beskrevne ur samt foreskrevne  

 opslag vedrørende betjening af radioanlæggene og fremgangsmåden ved  

 udsendelse  

 af nødmelding.
 4.  

 	  

 Strømførende dele af radioanlæggene skal  

 være skærmet mod berøring i sådant omfang, at det ikke er muligt at komme til  

 skade under drift eller eftersyn uden ved mangel på tilbørlig forsigtighed.
 5.  

 	  

 Der skal findes syremåler eller andet  

 tilsvarende middel til at bestemme ladetilstanden på batterier.
 6.  

 	  

 Der skal findes de for en forsvarlig drift  

 fornødne reservedele.
 7.  

 	  

 Ved ethvert radioanlæg skal der findes et  

 tydeligt opslag om pligten til at lytte på nødfrekvensen, forinden sending på  

 denne påbegyndes, samt om fremgangsmåden ved udsendelse af nødmelding.  

 Opslaget  

 skal være anbragt således, at det er fuldt synligt fra det sted, hvor  

 radioanlægget  

 betjenes.
 8.  

 	  

 Ved ethvert radioanlæg skal der findes et  

 opslag, der giver ukyndige vejledning i under en nødsituation at starte  

 anlægget og udsende nødopkald.
 9.  

 	  

 Der skal findes et opslag med tydelig  

 angivelse med almindelige skrifttegn af skibets radiokaldesignal.
10.  

 	  

 Det skal dagligt, samt forinden skibet  

 forlader havn, kontrolleres, at radioanlæggene er i forskriftsmæssig og  

 driftssikker stand, samt at radioanlæggenes energikilder har den foreskrevne  

 ydeevne.
Føres skibsdagbog, skal der i denne gøres bemærkning herom.
 § 4.  


  

 MF-Telefonianlæg  


  

 Et MF-telefonianlæg skal omfatte en sender, en modtager samt et antenneanlæg.
 1.  

 	  

 MF-telefonianlæg skal være installeret i  

 eller i umiddelbar nærhed af styrehuset.
2.a)  

 	  

 Senderen skal være godkendt.
Den skal være  

 forsynet med et antenneamperemeter og have en sådan effekt, at der om dagen  

 og  

 under normale forhold på 2182 kHz kan opnås god taleforbindelse fra skib til  

 skib over en afstand på 150 sømil.  


  

 Ved fastsættelse af senderens rækkevidde forudsættes en feltstyrke af  

 mindst 25  

 mikrovolt pr. m i den krævede  

 afstand.
b)  

 	  

 Senderen  

 skal være forsynet med en godkendt anordning, hvormed det radiotelefoniske  

 alarmsignal  

 automatisk frembringes og udsendes.
Anordningen skal når som helst kunne  

 sættes  

 ud af drift for at muliggøre øjeblikkelig udsendelse af nødmelding.
 3.  

 	  

 Modtageren skal være af godkendt type.
 4.a)  

 	  

 Sendeantennen skal være beskyttet mod brud,  

 hvis den er ophængt mellem  

 understøtninger, som kan komme i svingninger.
b)  

 	  

 Der  

 skal findes en fuldt monteret reserveantenne, klar til øjeblikkelig  

 anbringelse, samt fornødent værktøj og midler hertil.
Antennen skal kunne  

 afstemmes til frekvensen 2182 kHz uden indgreb i senderen.
 c)  

 	  

 Der  

 skal være installeret en velafskærmet kunstig antenne, som gør det muligt  

 regelmæssigt at afprøve senderen og anordningen til automatisk udsendelse af  

 det radiotelefoniske alarmsignal på andre frekvenser end 2182 kHz uden  

 udstråling fra senderen.
 § 5.  


  

 VHF-anlæg  


  

 Et VHF-anlæg omfatter en sender/modtagerenhed samt en antenne (antenner).
 1.  

 	  

 Mindst 1 foreskrevet VHF-anlæg skal være  

 installeret i styrehuset. Øvrige foreskrevne VHF-anlæg skal være installeret  

 i  

 eller i umiddelbar nærhed af styrehuset.
 2.  

 	  

 VHF-anlæg skal være af godkendt type.
 3.  

 	  

 De VHF-kanaler, der er nødvendige for sikker  

 navigering, skal kunne betjenes fra broen på et for navigatøren umiddelbart  

 tilgængeligt sted og skal, om nødvendigt, tillige kunne betjenes fra  

 brovingerne.
 4.  

 	  

 VHF-antennen (antennerne) skal være anbragt  

 så højt som muligt, og der skal være fri udstråling i alle retninger.
§ 6.  


  

 2182 kHz vagtmodtager  


  

 2182 kHz vagtmodtageren skal være af godkendt type og installeret i  

 styrehuset.  

 Den skal være forsynet med en anordning, som ikke lader andre signaler slippe  

 igennem end foreskrevne alarmsignaler.
Anordningen skal kunne tilsluttes og  

 afbrydes og må kun benyttes, når forholdene efter skibsførerens opfattelse er  

 af en sådan art, at opretholdelse af vagten ville kunne forstyrre skibets  

 sikre  

 navigering.
 § 7.  


  

 Strømforsyning  


  

 De foreskrevne MF-telefonianlæg og VHF-anlæg skal kunne drives fra en  

 energikilde, der opfylder følgende krav:
 a)  

 	  

 Den og dens fordelingstavle skal være  

 anbragt så højt som praktisk muligt i skibet oven over skoddækket og i øvrigt  

 på et sted, der frembyder den størst mulige sikkerhed under en nødsituation.
 b)  

 	  

 Den skal bestå af akkumulatorbatterier og  

 have tilstrækkelig kapacitet til at drive radioanlæggene uafbrudt i mindst 6  

 timer under normale driftsforhold.
 c)  

 	  

 Den skal kunne oplades automatisk fra  

 skibets elektriske anlæg, og der skal forefindes volt- og amperemeter for  

 kontrol af op- og afladningen.
 d)  

 	  

 Den må, udover til de foreskrevne  

 radioanlæg, kun benyttes til drift af nødbelysningen ved radioanlæggene.
§ 8.  


  

 Vagttjeneste 1.  

 	  

 I et skib, som er udrustet med 2182 kHz  

 vagtmodtager, skal der, når skibet er i søen, til stadighed holdes vagt på  

 den  

 radiotelefoniske nødfrekvens 2182 kHz.
 2.  

 	  

 I et skib, som er udrustet med VHF-anlæg,  

 skal der, når skibet er i søen, til stadighed holdes vagt på kanal 16 (156,8  

 MHz). I skibe med 1 VHF-anlæg kan lyttevagten afbrydes, når der afvikles  

 korrespondance på andre frekvenser.
§ 9.  


  

 Betjeningsforhold 1.  

 	  

 I skibe, der befordrer indtil 50 passagerer,  

 skal mindst 1 medlem af besætningen være i besiddelse af  

 skibsradiotelefonistcertifikat.
 2.  

 	  

 I skibe, der befordrer 50 passagerer eller  

 derover, skal såvel skibsføreren som samtlige styrmænd være i besiddelse af  

 skibsradiotelefonistcertifikat.
 3.  

 	  

 I skibe udrustet med MF-telefonianlæg, skal  

 det i pkt. 1. og 2. anførte certifikat være et generelt certifikat som  

 skibsradiotelefonist.
 § 10.  


  

 Journalføring  


  

 I skibe, hvori der føres skibsdagbog, skal der i denne indføres oplysning om  

 alle hændelser i forbindelse med radiotjenesten, som er af betydning for  

 sikkerheden for menneskeliv på søen.
 § 11.  


  

 Ikrafttræden m.v.  


  

 Denne bekendtgørelse træder i kraft den 1. januar 1982.
 Stk. 2.  

  

 Samtidig bortfalder de i bekendtgørelse nr. 174 af  

 21. maj 1965 om radioanlæg og radiotjeneste i passagerskibe i indenrigs fart  

 fastsatte bestemmelser samt bestemmelserne i bekendtgørelse nr. 627 af 17.  

 december 1975 om ændringer i nævnte bekendtgørelse, for så vidt de vedrører  

 passagerskibe i indenrigs fart.
