Skriftlig fremsættelse (29. marts 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af opkrævningsloven,  

 selskabsskatteloven og forskellige andre love (Opkrævning via Èn Skattekonto) (Lovforslag nr.
L 205).
 Lovforslaget betyder, at opkrævningen af alle ind- og  

 udbetalinger af skatter og afgifter fra og til virksomhederne fremover vil  

 ske  

 efter et saldoprincip, sådan at virksomhedernes krav på udbetalinger fra SKAT  

 automatisk vil blive modregnet i SKATS krav på indbetalinger fra  

 virksomhederne.
Gennemførelsen af den såkaldte skattekonto vil lette  

 administrationen af betalinger både for virksomhederne og told- og  

 skatteforvaltningen.
Virksomhederne vil som led i skattekontoen fremover  

 alene  

 skulle foretage indbetaling til ét kontonummer.
Efter gældende regler og praksis behandles virksomhedernes  

 indbetalinger af A-skatter, selskabsskatter, moms, told, afgifter mv. og  

 udbetalinger af f.eks. negativ moms eller andre beløb  

 individuelt.
Det betyder, at beløbene  

 indbetales til forskellige konti, - at beløbene håndteres i forskellige  

 systemer i told- og skatteforvaltningen, - og at der også (i et vist omfang)  

 anvendes forskellige morarentesatser ved for sen betaling.
Hensigten med skattekontoen er generelt, at sikre, at  

 opkrævning og betaling kan ske mere smidigt ved, at alle betalinger mellem  

 told- og skatteforvaltningen og virksomhederne samles og fremover sker via én  

 og samme konto.
Udover de administrative forenklinger får virksomhederne  

 mulighed  

 for hurtigt og enkelt via online-adgang til skattekontoen at  

 konstatere, om  

 de skylder - eller har beløb til gode - fra told- og skatteforvaltningen.
Fysiske personers ind- og udbetalinger til/fra told- og  

 skatteforvaltningen vil ikke ske via skattekontoen.
Det system der opbygges  

 til  

 at drive skattekontoen, vil dog også skulle bruges til at opkræve  

 motorafgifter  

 fra private personer, når Skatteministeriet fra 2008 overtager opkrævningen  

 af  

 motorafgifterne.
Der bliver imidlertid ikke tale om, at der herved etableres  

 en  

 egentlig skattekonto  et saldoprincip  for private.
Med skattekontoen indføres et saldoprincip, som er  

 sammenligneligt med det, man kender fra en bankkonto.
Indbetalinger og  

 udbetalinger vil automatisk blive modregnet, og det udvisende (den saldo) som  

 kontoen har, kan - i lighed med en bankkonto - være negativt (debetsaldo)  

 eller  

 positivt (kreditsaldo). Enhver indbetaling til told- og skatteforvaltningen  

 vil  

 indgå på saldoen og blive anvendt til dækning af en eventuel skyld  

 (debetsaldo). En indbetaling vil altid blive afskrevet på det/de krav, der  

 har  

 den ældste forfaldsdato.
Beregning og tilskrivning af morarenter er - i kraft af  

 saldoprincippet - ikke længere knyttet til den enkelte fordring i form af  

 indeholdt A-skat, moms, told, punktafgifter mv., men til en eventuel negativ  

 (debet)saldo.
For at undgå at skulle beregne rente med flere rentesatser  

 harmoniseres rentesatserne i skatte- og afgiftslovgivningen, sådan at  

 morarente  

 fremover alene beregnes med den rentesats der er fastsat i opkrævningslovens  

 §  

 7. Renten vil fremover blive tilskrevet dagligt.
Det vil sige, at for sen  

 betaling ikke som i dag vil udløse én til to måneders morarente, men blot  

 morarente for de dage, hvormed betalingsfristen er overskredet.
Med gennemførelsen af skattekontoen bliver det muligt for  

 virksomhederne at skylde SKAT op til 5.000 kr., før der udsendes en rykker  

 for  

 hele saldobeløbet.
Denne bestemmelse vil betyde, at der fremover vil blive  

 udsendt lang færre rykkere til virksomhederne.
Har virksomheden penge til gode i form af en positiv  

 (kredit)saldo er udgangspunktet, at hele kreditsaldoen udbetales til  

 virksomheden.
Virksomheden kan dog ønske, at have et beløb af en vis  

 størrelse,  

 f.eks. 50.000 kr., stående til imødegåelse af kommende skatte- og  

 afgiftskrav,  

 som virksomheden skal betale.
Dette indestående forrentes med en  

 rentesats på  

 0,1 pct. pr. måned, svarende til en årlig rente på 1,2 pct.
Kun de første  

 5.000  

 kr. forrentes.
Renten og maksimumgrænsen på de 5.000 kr. er fastsat ud fra  

 den  

 betragtning, at det ikke skal kunne betale sig at bruge skattekontoen som  

 alternativ til andre former for investering.
Der ændres ikke i de eksisterende regler om angivelse,  

 frister for angivelse mv.
Med indførelsen af saldoprincippet vil der  

 imidlertid  

 (generelt) ikke længere være behov for - eller krav om - at virksomhederne  

 angiver, hvad en given indbetaling skal dække, f.eks. moms, punktafgifter  

 eller  

 lignende.
I skattekontosystemet vil en indbetaling altid vil blive anvendt  

 til  

 dækning af den eksisterende debetsaldo sådan, at de ældste fordringer betales  

 først.
 Gennemførelsen af skattekontoen medfører en forenklet  

 håndtering af ind- og udbetalinger til/fra SKAT, og vil lette  

 administrationen  

 af opkrævning og betaling for både virksomhederne og told- og  

 skatteforvaltningen.
 Skattekontoen er et led i regeringens handlingsplan En  

 enklere hverdag for borgere og virksomheder fra november 2004 samt et  

 væsentligt element i told- og skatteforvaltningens samlede modernisering af  

 it-systemerne.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
