(Tilbageførselscirkulæret) Indholdsfortegnelse I.
Indledning Med lov nr. 256 af 6. juni 1985 om ændring af lov om by- og landzoner og  

 lov nr. 257 af 6. juni 1985 om ændring af lov om kommuneplanlægning er der  

 gennemført nye regler om tilbageførsel af arealer til landzone.
Der er herved  

 åbnet mulighed for også at tilbageføre arealer, som er blevet overført til  

 byzone eller sommerhusområde efter den 1. januar 1970.
 Ændringerne af by- og landzoneloven og kommuneplanloven skal ses i  

 sammenhæng med lov nr. 244 af 6. juni 1985 om ændring af forskellige  

 skattelove (godtgørelse af frigørelsesafgift m.v. ved tilbageførsel af  

 arealer til landzone) og lov nr. 251 af 6. juni 1985 om ændring af lov om  

 beskatning til kommunerne af faste ejendomme (godtgørelse for grundskyld af  

 arealer, der tilbageføres til landzone). Disse ændringslove indeholder  

 bestemmelserne om godtgørelse for ydelser, som grundejeren har erlagt som  

 følge af ejendommens inddragelse og beliggenhed i byzone/sommerhusområde.
 Alle ændringslovene trådte i kraft den 1. juli 1985. Samtidig bortfaldt  

 bekendtgørelse nr. 338 af 9. juni 1981 om offentliggørelse af beslutninger om  

 at overføre arealer fra byzone eller sommerhusområde til landzone, idet  

 bekendtgørelsen havde hjemmel i den nu ophævede § 2 b i lov om by- og  

 landzoner.
 Kommuneplanloven og by- og landzoneloven er bekendtgjort som  

 lovbekendtgørelse nr. 391 af 22. juli 1985 af lov om kommuneplanlægning og  

 lovbekendtgørelse nr. 446 af 3. oktober 1985 af lov om by- og landzoner.
II.
Proceduren for tilbageførsel til landzone 2. GRUNDLAGET FOR TILBAGEFØRSLEN 2.1. KOMMUNEPLANEN Kommunalbestyrelsen kan beslutte at tilbageføre arealer fra byzone eller  

 sommerhusområde til landzone i overensstemmelse med kommuneplanen, jfr. by-  

 og landzonelovens § 2 a, stk. 1. Det er således kommuneplanen, der danner  

 grundlaget for beslutninger om tilbageførsel.
Størrelsen og beliggenheden af  

 de arealer i byzone og sommerhusområder, der skal tilbageføres til landzone,  

 fastlægges i kommuneplanen, jfr. kommuneplanlovens § 3, stk. 2, nr. 11.
Retningslinierne fastlægges i kommuneplanens hovedstruktur, og den nærmere  

 afgrænsning af arealerne må ske på et kortbilag.
Der skal ikke udarbejdes en  

 lokalplan for tilbageførslen, og der skal derfor ikke fastlægges rammer  

 herfor i kommuneplanens rammedel.
 Afgrænsningen af arealerne i kommuneplanen indebærer bl.a., at  

 regionplanmyndigheden skal påse overensstemmelsen med regionplanlægningen,  

 jfr. kommuneplanlovens § 8, stk. 1.
 Bestemmelsen i lands- og regionplanlovens § 7, stk. 1, nr. 1 (§ 2, stk. 1,  

 nr. 1, i regionplanloven for hovedstadsområdet) indeholder hjemmel til, at  

 regionplanerne kan indeholde retningslinier for tilbageførsel af arealer til  

 landzone.
Retningslinierne for tilbageførsel af arealer til landzone kan således  

 indeholde en generel angivelse af rummeligheden for så vidt angår arealer,  

 som skal tilbageføres.
Når særlige regionplanmæssige interesser gør det  

 fornødent, kan regionplanen tillige indeholde en mere præcis angivelse af  

 størrelsen og beliggenheden af nærmere afgrænsede arealer.
Det følger endvidere af rammestyringsprincippet, at kommunalbestyrelsen er  

 forpligtet til i kommuneplanen (kommuneplantillæg) at optage bestemmelse om  

 tilbageførsel af arealer til landzone, hvis regionplanen (regionplantillæg)  

 indeholder retningslinier herfor.
Kommunalbestyrelsen er endvidere forpligtet  

 til at virke for, at de pågældende arealer tilbageføres til landzone.
 Hvis kommuneplanen ikke indeholder en afgrænsning af de arealer, der  

 ønskes tilbageført, skal afgrænsningen indarbejdes efter reglerne om  

 ændringer af kommuneplaner, jfr. kommuneplanlovens § 14. Hvis ændringen ikke  

 griber afgørende ind i kommuneplanens hovedstruktur, kan det ske efter  

 reglerne om ændringer i § 14, stk. 3.
 Afgrænsningen kan efter planstyrelsens opfattelse ikke indarbejdes i et  

 planforslag som en ændring, der foretages af kommunalbestyrelsen ved den  

 endelige vedtagelse af planen.
 Kommuneplanens bestemmelser om afgrænsning af arealer, der ønskes  

 tilbageført, kan kun anvendes som grundlag for en tilbageførselsbeslutning,  

 hvis de har fremgået af et forslag til kommuneplan/ -tillæg, der har været  

 offentliggjort efter lovens ikrafttræden den 1. juli 1985.
 Udover den inddragelse af offentligheden, som sker i forbindelse med  

 kommuneplanforslagets behandling, er det i by- og landzonelovens § 2 a, stk.  

 3, fastsat, at grundejerne får mulighed for at udtale sig inden en frist, der  

 skal være mindst 8 uger.
Denne høring må ske ved brev til de berørte grundejere.
Høringen af  

 berørte grundejere kan foregå samtidig med, at kommuneplanforslaget eller  

 forslaget til kommuneplantillæg er i offentlig høring, således at beslutning  

 om tilbageførsel kan ske samtidig med forslagets endelige vedtagelse.
Høring  

 kan også foretages forud for tilvejebringelsen af kommuneplantillægget.
 Såfremt der er et længere tidsrum mellem grundejerhøringen og beslutningen  

 om tilbageførsel, må kommunalbestyrelsen være opmærksom på, om ejendommen har  

 skiftet ejer i den mellemliggende periode og i givet fald foretage høring af  

 den nye ejer.
2.2. EJERS BEGÆRING Hovedreglen om tilbageførsel af arealer til landzone er, at  

 kommunalbestyrelsen på grundlag af kommuneplanen foretager den nødvendige  

 justering af zonegrænserne.
I by- og landzonelovens § 2 a, stk. 2, har man imidlertid bibeholdt  

 kommunalbestyrelsens adgang til at tilbageføre et areal til landzone, efter  

 ansøgning fra ejeren.
Dette kan ske, når arealet grænser til landzone, og når  

 tilbageførslen er ubetænkelig ud fra planlægningsmæssige hensyn.
Det er  

 forudsat i bemærkningerne til lovforslaget, at der er tale om små arealer.  

 Spørgsmålet om, hvad der kan betegnes som et lille areal, vil afhænge af de  

 konkrete forhold.
Planstyrelsen finder imidlertid, at en tilbageførsel efter  

 denne bestemmelse normalt må forudsætte, at arealet ikke overstiger ca. 5 ha.
 Hvis tilbageførslen undtagelsesvis har regionplanmæssig betydning,  

 forudsættes det i lovbemærkningerne, at kommunalbestyrelsen optager  

 forhandling med regionplanmyndigheden, inden arealet tilbageføres til  

 landzone.
 Opmærksomheden henledes på, at private ejere af arealer, der tilbageføres  

 efter stk. 2, også kan fremsætte krav om erstatning, ligesom de er omfattet  

 af reglerne om tilbagebetaling af frigørelsesafgift og en del af  

 grundskatterne.
3. BESLUTNING OM TILBAGEFØRSEL Når grundlaget, jfr. afsnit 2 ovenfor, er til stede, kan  

 kommunalbestyrelsen træffe beslutning om at tilbageføre arealer til landzone.  

 Denne beslutning kan ikke påklages til anden administrativ myndighed.
 Beslutningen skal, jfr. bestemmelsen i zonelovens § 2 a, stk. 4, meddeles  

 til ejerne af arealerne, panthaverne og andre rettighedshavere, samt til  

 amtsrådet - i hovedstadsområdet dog hovedstadsrådet - og miljøministeren.  

 Underretning til miljøministeren skal sendes til planstyrelsen, jfr.  

 delegationsbekendtgørelsens § 8, stk. 3, nr. 1 (bekendtgørelse nr. 9 af 13.  

 januar 1986 om henlæggelse af opgaver og beføjelser til planstyrelsen).  

 Underretningen er af rent oplysende karakter, og kommunalbestyrelsens  

 tilbageførselsbeslutning skal således ikke tiltrædes eller efterprøves af  

 planstyrelsen eller amtsrådet/ hovedstadsrådet.
 Efter bestemmelsen i by- og landzonelovens § 2 a, stk. 5, skal ejerne og  

 panthaverne samtidig have oplyst reglerne om fremsættelse af erstatningskrav.
4. OPHÆVELSE AF LOKALPLANER OG BYPLANVEDTÆGTER Det vil som regel være nødvendigt at ophæve lokalplaner eller  

 byplanvedtægter for arealer, der skal tilbageføres.
Efter de tidligere regler  

 kunne dette kun ske ved vedtagelse af en ny lokalplan.
Der er nu i  

 kommuneplanlovens § 59, stk. 3, tilvejebragt hjemmel til, at byplanvedtægter  

 og lokalplaner kan ophæves på anden måde.
Reglerne herfor er fastsat i  

 kapitel IX i miljøministeriets bekendtgørelse nr. 247 af 16. maj 1986 om  

 supplerende regler i medfør af lov om kommuneplanlægning.
Herefter kan kommunalbestyrelsen beslutte at ophæve planen for arealer,  

 der tilbageføres, efter at grundejerne har haft lejlighed til at udtale sig  

 inden for en frist på mindst 8 uger.
Høringen må ske ved brev til de berørte  

 grundejere.
 Hvis lokalplaner eller byplanvedtægter omfatter et større område end det,  

 der agtes tilbageført, kan planen ophæves for så vidt angår de arealer, der  

 tilbageføres. Ønskes nogle af lokalplanens eller byplanvedtægtens  

 bestemmelser opretholdt, er der derimod tale om en planændring, der som  

 hidtil kun kan gennemføres ved en ny lokalplan.
 Når kommunalbestyrelsen har truffet beslutning om ophævelse, skal  

 grundejerne og amtsrådet - i hovedstadsområdet dog hovedstadsrådet - samt  

 planstyrelsen have underretning herom.
For at undgå usikkerhed om retsvirkningerne af en tilbageførselsbeslutning  

 anbefales det, at der træffes beslutning om ophævelse af eventuelle  

 byplanvedtægter eller lokalplaner samtidig med beslutningen om selve  

 tilbageførslen.
Høring af grundejere i forbindelse med ophævelse af en sådan  

 plan bør derfor ske samtidig med den grundejerhøring, der skal foretages  

 forud for beslutningen om tilbageførsel, jfr. by- og landzonelovens § 2 a,  

 stk. 3 og afsnit 2 ovenfor.
5. KOMPETENCEN I HENHOLD TIL LOV OM BY- OG LANDZONER Kompetencen til at meddele tilladelse i henhold til §§ 6-8 i lov om by- og  

 landzoner overgår til amtsrådet, henholdsvis hovedstadsrådet, fra det  

 tidspunkt, hvor kommunalbestyrelsen træffer beslutning om tilbageførslen og  

 om ophævelse af eventuelle byplanvedtægter eller lokalplaner, jfr. dog  

 zonelovens § 9, stk. 3-4.
III.
De økonomiske følger af en tilbageførselsbeslutning 6. ERSTATNINGSSAGER, HERUNDER BEHANDLING VED  

 TAKSATIONSKOMMISSIONER Reglerne om erstatning i forbindelse med tilbageførsel af arealer til  

 landzone er fastsat i by- og landzonelovens § 18 a.
Herefter er der adgang  

 til at fremsætte krav om erstatning for faktisk afholdte udgifter med henblik  

 på ejendommens udnyttelse i byzone.
Bestemmelsen må dog fortolkes således, at  

 den også omfatter udgifter, der er afholdt med henblik på udnyttelse i  

 sommerhusområde.
Også private ejere, der selv har begæret en tilbageførsel,  

 kan fremsætte krav om erstatning.
Om erstatningsreglen anføres det i betænkningen fra miljø- og  

 planlægningsudvalget, at den begrænsede erstatningsregel »tilsigter at  

 begrænse erstatningskravet til positive udgifter, der er afholdt som følge af  

 ejendommens placering i byzone.
Derved undgås, at en eventuel mistet  

 spekulationsgevinst gøres gældende som led i det samlede  

 erstatningskrav.« Som eksempel på, hvilke udgifter, der kan kræves erstattet, kan nævnes  

 udgifter til en landinspektør til forberedelse af en udstykning.
Kommunalbestyrelsen skal, jfr. bestemmelsen i § 18 a, stk. 3, underrette  

 amtsrådet, henholdsvis hovedstadsrådet og miljøministeren om fremsatte  

 erstatningskrav.
Underretning til miljøministeren sendes til planstyrelsen,  

 jfr. delegationsbekendtgørelsens § 8, stk. 3, nr. 2.
Hvis der opnås enighed om erstatningskravet, skal kommunalbestyrelsen  

 forelægge aftalen for amtsrådet - i hovedstadsområdet hovedstadsrådet - og  

 miljøministeren, der begge skal tiltræde aftalen.
Dette hænger sammen med, at  

 disse parter hver afholder 1/3 af udgifterne til erstatning, jfr. § 18 a,  

 stk. 5. Ifølge delegationsbekendtgørelsen er miljøministerens beføjelse  

 henlagt til planstyrelsen (delegationsbekendtgørelsens § 8, stk. 1, nr. 4).  

 Det er kun, hvis der opnås enighed om erstatningsspørgsmålet, at spørgsmålet  

 skal forelægges for planstyrelsen og amtsrådet, henholdsvis hovedstadsrådet.  

 I modsat fald skal kommunalbestyrelsen indbringe erstatningsspørgsmålet for  

 taksationsmyndighederne efter lov om offentlige veje.  

 Taksationsmyndighedernes behandling af sagerne foregår efter reglerne i lov  

 om offentlige veje.
 Det henstilles, at kommunalbestyrelsen sender kopi af afsagte kendelser  

 til planstyrelsen, således at styrelsen kan følge praksis i kommissionerne.
7. UDGIFTER TIL SAGSOMKOSTNINGER OG ERSTATNINGER Som nævnt under afsnit 6 skal amtsrådet henholdsvis hovedstadsrådet og  

 staten (planstyrelsen) afholde hver 1/3 af kommunens udgifter til  

 sagsomkostninger og erstatning.
 De udgifter, kommunen kan kræve delvis refunderet, omfatter således  

 erstatningsbeløb med renter samt de sagsomkostninger, der i vejsager skal  

 afholdes af vejbestyrelsen i medfør af § 62, stk. 2, i lov om offentlige  

 veje.
 Til sagsomkostninger henregnes ikke kommunens udgifter til evt.  

 advokatbistand.
 Det påhviler kommunalbestyrelsen at udbetale sagsomkostninger og  

 erstatninger til henholdsvis taksationsmyndighed og grundejer.
Når udgifterne er afholdt, kan kommunalbestyrelsen rejse krav om betaling  

 af 1/3 af udgifterne over for vedkommende amtsråd, henholdsvis  

 hovedstadsrådet, og planstyrelsen.
Kravet bilægges fornøden dokumentation,  

 herunder kopi af taksationsmyndighedens eventuelle kendelse.
Planstyrelsen og  

 pågældende amtsråd/ hovedstadsrådet drager omsorg for, at betaling til  

 kommunen af deres del af udgifterne sker hurtigst muligt herefter.
 Ifølge bekendtgørelse nr. 41 af 16. januar 1982 om anvendelse og udlån af  

 amtskommunernes og hovedstadsrådets fonde for frigørelses- og  

 afståelsesafgift kan amtsrådene/ hovedstadsrådet anvende midler herfra til  

 afholdelse af deres andel af udgifterne til erstatning og sagsomkostninger.
8. GODTGØRELSE FOR GRUNDSKYLD Regler herom er fastsat i § 29 A, i lov om beskatning til kommunerne af  

 faste ejendomme.
Loven henhører under indenrigsministeriet.
Om forståelsen af  

 bestemmelserne har indenrigsministeriet oplyst følgende:
Godtgørelsen beregnes på grundlag af et forskelsbeløb, der skal ansættes  

 af vedkommende vurderingsråd for hvert år i den periode, der ydes godtgørelse  

 for.
Forskelsbeløbet skal ud fra en sammenligning med vurderingen af  

 tilsvarende ejendomme i landzone angive forskellen mellem på den ene side den  

 faktisk ansatte afgiftspligtige grundværdi på grundlag af beliggenheden i  

 byzone og på den anden side den afgiftspligtige værdi, som ejendommen må  

 antages at ville være blevet vurderet til, hvis den på det pågældende  

 tidspunkt havde ligget i landzone.
Om beregningen af forskudsbeløbet henvises  

 til statsskattedirektoratets cirkulæreskrivelse af 5. august 1985 om  

 godtgørelse for grundskyld af arealer, der tilbageføres til landzone.
 Når forskelsbeløbene er fastsat, beregnes godtgørelsen ved at gange  

 beløbene med summen af den kommunale og amtskommunale grundskyldspromille,  

 der har været gældende for de enkelte skatteår.
Til beløbene for de enkelte år ydes der et tillæg på 4 pct. for hvert år  

 frem til det tidspunkt, hvor godtgørelsen udbetales.
Der skal ikke beregnes  

 rente af tillægget.
 Den godtgørelse, der tilkommer ejeren, udgør halvdelen af de samlede  

 opgjorte beløb med tillæg for de enkelte år i godtgørelsesperioden.  

 Godtgørelsen er skattefri for modtageren.
Udbetalingen af godtgørelsen skal ske i to omgange.
Det må ses i  

 forbindelse med, at tilbageførslen til landzone først slår igennem i  

 ejendomsbeskatningen 1 til 2 år efter tilbageførslen.
Udbetalingen af den samlede godtgørelse skal ske til ejeren af arealerne  

 på tilbageførselstidspunktet.
Det kræves ikke, at den pågældende er ejer på  

 det tidspunkt, hvor udbetalingen finder sted.
Erhvervelse ved arv betragtes  

 som ejerskifte.
Godtgørelsesperioden beregnes i sådanne tilfælde fra og med  

 det kvartal, hvori dødsfaldet indtræder, selv om dødsboet fortsat måtte være  

 under behandling på tidspunktet for tilbageførslen til landzone.
 Godtgørelsesordningen gælder ikke for ejendomme, der på  

 tilbageførselstidspunktet ejes af det offentlige.
Godtgørelsen udbetales af kommunen.
Men kommunen kan over for vedkommende  

 amtskommune modregne den del af en udbetalt godtgørelse, der vedrører  

 amtskommunal grundskyld, ved førstkommende indbetaling af amtskommunernes  

 ejendomsskatter.
Den del af godtgørelsen, der vedrører amtskommunal  

 grundskyld, der er indbetalt til statskassen, modregnes dog ved førstkommende  

 indbetaling af amtskommunal grundskyld til statskassen.
9. GODTGØRELSE FOR FRIGØRELSESAFGIFT OG GRUNDSKYLD TIL  

 STATEN AF LANDBRUGSEJENDOMME (FOR ÅRET 1980) Regler om tilbagebetaling af frigørelsesafgift er fastsat i § 8 A, i lov  

 om frigørelsesafgift m.v. af fast ejendom.
Reglerne vil blive nærmere omtalt  

 i et cirkulære om frigørelsesafgift m.v. af fast ejendom, som  

 skattedepartementet påregner at udsende.
Regler om tilbagebetaling af den særlige grundskyld til staten er fastsat  

 i § 5 A i lov om grundskyld til staten af landbrugsejendomme.
De i  

 statsskattedirektoratets cirkulæreskrivelse af 5. august 1985 angivne  

 retningslinier for ansættelsen af beregningsgrundlaget ved godtgørelse af  

 grundskyld af arealer, som tilbageføres til landzone, gælder tilsvarende ved  

 tilbagebetaling af den særlige grundskyld til staten.
10. FORHÅNDSOPKRÆVEDE KLOAKBIDRAG Miljøstyrelsen har oplyst, at hvis et byzoneområde, der er omfattet af en  

 spildevandsplans kloakeringsområde, overføres til landzone, bør området udgå  

 af spildevandsplanens kloakeringsområde.
En sådan ændring kan medføre en  

 tilbagebetalingspligt for forhåndsopkrævede kloakbidrag, jfr.  

 miljøbeskyttelseslovens § 27, stk. 5 og 6.
 Tilbagebetaling skal ske til indbetaleren, selv om ejendommen på  

 tilbagebetalingstidspunktet har skiftet ejer, medmindre andet er aftalt i  

 forbindelse med salget.
IV.
Klage Spørgsmål i relation til tilvejebringelsen af kommuneplan/  

 kommuneplantillæg som grundlag for tilbageførselsbeslutningen kan påklages  

 efter reglerne i kommuneplanlovens § 48, det vil sige for så vidt angår  

 retlige spørgsmål.
Beslutningen om tilbageførsel efter reglerne i by- og  

 landzoneloven kan ikke påklages.
 Taksationskommissionernes afgørelser vedrørende erstatningsspørgsmål kan  

 af kommunalbestyrelsen og grundejerne påklages til overtaksationskommissionen  

 efter reglerne i lov om offentlige veje.
