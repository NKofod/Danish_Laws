Et fond til bevarelse af truede dyrearter har etableret et samarbejde med  

 et selskab, hvorefter selskabet fremstiller forskellige boligtekstiler med  

 påtrykte dyremotiver.
Varerne pakkes i særlig emballage, som fortæller om  

 fondets arbejde, og påtrykkes tillige et værdimærke, der angiver størrelsen  

 af det tilskud, der ydes fondet ved køb af varerne.
Prisen for varerne, excl værdimærket, vil være den samme som for andre  

 tilsvarende varer, idet tilskuddet ikke indgår i selskabets eller  

 forhandlerens kalkulationer.
Leveringen af de omhandlede varer vil dog være  

 betinget af, at der ved købet ydes tilskud til fondets arbejde.
 Som følge af sammenkædningen af tilskudsbeløbet med det afgiftspligtige  

 vederlag kan der ikke gives afgiftsfritagelse for værdimærkerne i henhold til  

 bekendtgørelsen om fritagelse for afgiftspligt i henhold til  

 merværdiafgiftsloven for velgørende arrangementer.
