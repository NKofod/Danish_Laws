Kendelse fra Pressenævnet i sag nr.  

 17/2001 [K1], [K2], [K3] og [K4] har ved advokat  Steen  Bech  

 klaget til Pressenævnet over et læserbrev bragt i Nordjyske  

 Stiftstidende den 1. februar 2001, idet de mener, at god presseskik er  

 tilsidesat.
Af læserbrevet bragt den 1. februar 2001 med  

 overskriften "Vi skal ikke finde os i det" fremgår, at "LÆGEFEJL: Efter  Lya  Christensens  

 læserbrev 10.01. troede jeg, at den gamle, arrogante læge, [K3],  

 snart havde indset, at han ikke bare kan svare andre efter eget valg.
Hvem  

 har udlært ham? Han er dumpet mange gange efter vores mening.
Vi forstår din harme.
Vores datter,  Charlotte, fik  

 uheldigvis ham som læge, da hendes egen stoppede.
Og hvad skifter man  

 til? Man ved det ikke.
Charlotte forsøgte forgæves at få  

 medicin til en halsbetændelse, så derfor blev det til  

 lægevagten.
Det var [K4].
Han kom lørdag aften.
Han mente, at  

 det var hold i nakken, så hun fik en indsprøjtning mod  

 nakkemyoser.
Dagen efter ringede  Charlotte igen til lægevagten.  

 Da var det [K1].
Han hører om lægebesøget dagen  

 før og giver hende to ketoganer.
Det er nu blevet mandag, og  Charlotte ringer til [K3] for  

 at få en tid, men han kan først se hende om tirsdagen.
Mandag  

 aften kører min mand  Charlotte til lægevagten.
Det er nu [K2].  

 Han siger kraftigt nakkehold og giver en ny indsprøjtning.
Tirsdag middag er  Charlotte meget forpint.
Jeg  

 følger med, og da [K3] ser hende, giver han straks bolden videre til  

 en akupunktør.
Han tror diagnosen er stillet: Nakkehold.
Dagen efter skal hun hvile.
Torsdag igen akupunktur, uden  

 held, da hun har alt for mange smerter.  Charlotte bliver dårligere og  

 dårligere, men orker ikke flere læger, da alle siger: "Det er  

 ikke noget"! Søndag morgen kører vi selv  Charlotte  

 på skadestuen, og vi får en flot modtagelse dér.
Nu bliver  

 der endelig taget en blodprøve.
På skadestuen findes  

 desværre en overlæge som var ligeså ubehagelig, som de  

 andre var søde.  Charlotte blev indlagt med akut halsbetændelse  

 på øre-næse-hals afdelingen, men hun blev overført  

 efter et par timer med den begrundelse, at det nok var leukæmi og ikke  

 halsbetændelse.
Først efter et døgn anbefaler et eller  

 andet sundt tænkende væsen, at man må tage  Charlotte til  

 en scanning.
Der er en meget stor byld bag ved svælget.
Man bestemmer  

 sig nu endelig for at operere, men inden da når bylden at  

 sprænge, og  Charlotte får hjertestop og meget betændelse  

 ned i lungerne, og derved ingen ilt til hjernen.  Charlotte dør fire  

 dage senere, efter at lægerne har bedt om vores tilladelse til at  

 slukke for respiratoren.
Så ved Gud vil jeg bede til, at  

 føromtalte læger bliver fjernet.
Kære  Lya  Christensen,  

 du skriver: Skal vi finde os i det? Nej vi skal ikke.
Og du skriver, at du er  

 ked af det.
Vi er også kede af det." Klageren har desuden anført, at der i  

 læserbrevet bringes navne på tre læger, der ifølge  

 læserbrevets indhold har begået alvorlige fejl og medvirket til  

 en persons død.
Det er klagerens opfattelse, at der er tale om  

 oplysninger, som kan være både skadelige og krænkende og  

 virke agtelsesforringende for de omtalte læger.
Bladet burde forinden  

 offentliggørelsen have efterprøvet kritikkens berettigelse,  

 først og fremmest ved at have forelagt læserbrevet for de  

 pågældende læger.
 Klageren har oplyst, at lægerne har været  

 indklaget for Patientklagenævnet, men at de alle er blevet frifundet  

 for overtrædelse af lægelovens regler, og at alene denne sidste  

 oplysning må siges at være helt nødvendig for at skabe et  

 afbalanceret billede af sagen.
Bladet har anført, at reglerne god presseskik ikke  

 er overtrådt i denne sag.
Det pågældende læserbrev er  

 en fremstilling af et forløb, der førte til en ulykkelig  

 udgang, og de involverede personer i forløbet nævnes i den  

 forbindelse.
Bladet har ikke fundet det nødvendigt at forelægge  

 læserbrevet for de omtalte læger.
I læserbrevet  

 fastslås ikke, at de navngivne læger er direkte skyld i det  

 udfald, det konkrete forløb fik.
 Bladet har desuden anført, at læger er  

 offentlige personer, der   lidt på linie med eksempelvis politikere  

 må finde sig i at være mere udsatte end de fleste andre.
Bladet har oplyst, at det ikke er første gang, at  

 bladet optager læserbreve med konkrete beskrivelser af  

 handlingsforløb med navns nævnelse af personer inden for  

 sundheds- og sygehusvæsenet.
Læserbrevet har startet en generel  

 debat om lægeansvar, der drejer sig om, hvorvidt det er  

 tilstrækkeligt at idømme en læge, der er skyld i en  

 fejlvurdering, en "næse".
I sagens behandling har følgende  

 nævnsmedlemmer deltaget:  Axel Kierkegaard, Bo Maltesen, Kaare R.
Skou  

 og Ole Askvig.
 Pressenævnet udtaler:
Klagen angår et læserbrev, som blev bragt i  

 Nordjyske Stiftstidende, og som beskrev fire lægers behandling af en  

 patient.
Bladet har oplyst, at det ikke forud for offentliggørelsen  

 har fundet det nødvendigt at forelægge læserbrevet for de  

 klagende læger, selv om disse i læserbrevet beskyldes for ved  

 dårlig faglig indsats at have overset en byld i halsen hos en patient,  

 som derefter døde.
Bladet har anført, at læger er  

 offentlige personer, der   lidt på linie med eksempelvis politikere  

 må finde sig i mediemæssigt at være mere udsatte end de  

 fleste andre.
De fire læger har klaget over ikke at have fået  

 mulighed for at kommentere læserbrevet i forbindelse med  

 offentliggørelsen.
Selv om læserbrevsdebatten må have vide  

 rammer, og selv om læserbreve ofte indeholder mere vurderende,  

 kommenterende og personlige bemærkninger end redaktionelle artikler,  

 finder Pressenævnet, at indholdet af læserbrevet i Nordjyske  

 Stiftstidende kan virke skadeligt, krænkende og agtelsesforringende for  

 de fire læger i et sådant omfang, at det burde have været  

 forelagt de fire læger med henblik på en eventuel kommentar,  

 inden det blev bragt.
En debat om eksempelvis lægers arbejde kan ikke  

 uden videre sammenlignes med den almindelige politiske debat, hvor valgte  

 politikere blandt andet som et led i vælgernes kontrol i højere  

 grad end personer i almindelighed må tåle kritiske angreb.
 Da Nordjyske Stiftstidende ikke har forelagt  

 læserbrevets indhold for de fire læger, har bladet handlet i  

 strid med god presseskik, og Pressenævnet udtaler sin kritik af  

 bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Nordjyske Stiftstidende at offentliggøre følgende:
 "Kendelse fra Pressenævnet:
 Pressenævnet udtaler, at Nordjyske Stiftstidende har  

 handlet i strid med god presseskik i forbindelse med offentliggørelsen  

 af et læserbrev i bladet den 1. februar 2001.
 I læserbrevet blev fire navngivne læger  

 nævnt i forbindelse med læserbrevsskribentens beskrivelse af sin  

 datters sygdomsforløb og efterfølgende død.  

 Læserbrevet indeholder efter Pressenævnets opfattelse udsagn, der  

 kan virke skadelige, krænkende og agtelsesforringende for lægerne  

 i et sådant omfang, at de fire læger burde have haft mulighed for  

 at kommentere indholdet inden offentliggørelsen, selv om  

 læserbrevsdebatten må have vide rammer, og selv om  

 læserbreve ofte indeholder mere vurderende, kommenterende og personlige  

 bemærkninger end redaktionelle artikler.
Nordjyske Stiftstidende har anført, at læger  

 er offentlige personer, der   lidt på linie med politikere   må  

 finde sig i mediemæssigt at være mere udsatte end de fleste  

 andre.
Det er Pressenævnets opfattelse, at en debat om eksempelvis  

 lægers arbejde ikke uden videre kan sammenlignes med den almindelige  

 politiske debat, hvor folkevalgte politikere blandt andet som et led i  

 vælgernes kontrol i højere grad end personer i almindelighed  

 må tåle kritiske angreb.
 Da Nordjyske Stiftstidende ikke har forelagt  

 læserbrevets indhold for de fire læger med henblik på en  

 kommentar, har bladet handlet i strid med god presseskik, og  

 Pressenævnet udtaler sin kritik af bladet.
