 I bekendtgørelse nr. 486 af 31. maj 1994 har skatteministeren i medfør af  

 afskrivningslovens § 33 A og ligningslovens §§ 16 E, stk. 6, og 14 J, 3.  

 pkt., fastsat nærmere retningslinier for kontantomregning af  

 overdragelsessummer vedrørende ovennævnte formuegoder.
 Der har vist sig behov for at afklare en række spørgsmål i forbindelse med  

 overgangen til anvendelse af reglerne om kontantomregning.
 Ligningsrådet har derfor i medfør af skattestyrelseslovens § 13, stk. 3,  

 vedtaget følgende anvisning:
1. Overdragelse af driftsmidler, skibe, hvori der ikke ydes børsnoterede obligationslån, formuegoder, godtgørelser og vederlag omfattet af ligningslovens § 16 E samt ombygninger og særindretninger af lejede lokaler 1.1 Overdragelser inden den 1. juli 1994:
 Told- og Skattestyrelsens tabelmateriale har først virkning fra og med den  

 1. juli 1994.
Parterne skal ansætte kursen til fordringens handelsværdi.
Som grundlag  

 for at finde denne værdi er hver af parterne berettiget - men ikke forpligtet  

 - til at anvende Told- og Skattestyrelsens kurstabeller til kontantomregning  

 af anskaffelses- og afståelsessummer for fast ejendom.
 1.2. Perioden fra og med 1. juli 1994 til og med 30. september  

 1995:
 Told- og Skattestyrelsen har i kvartalsvise meddelelser om  

 kontantomregning bestemt, at kurstabellerne for fast ejendom tilsvarende  

 finder anvendelse.
 Både køber og sælger er forpligtet til at anvende disse kurser, medmindre  

 parterne i overensstemmelse med bekendtgørelsens § 5, stk. 3, aftaler at  

 fravige tabellen.
 1.3. Perioden fra 1. oktober 1995:
 Told- og Skattestyrelsen udsender kvartalsvis en særlig kurstabel, der  

 skal anvendes ved kontantomregning af overdragelsessummer for aktiver m.v.  

 omfattet af afskrivningslovens afsnit I-III og ligningsloven.
 Både køber og sælger er forpligtet til at anvende disse kurser, medmindre  

 parterne i overensstemmelse med bekendtgørelsens § 5, stk. 3, aftaler af  

 fravige tabellen.
 2. Skibe, hvori der ydes børsnoterede obligationslån:
 2.1 Lån i skibe, der ydes i form af børsnboterede obligationer, ansættes  

 til børskursen, jf. bekendtgørelsens § 4, stk. 1.
 2.2. Andre lån med sikkerhed i skibe kursansættes efter reglerne i pkt. 1.
