Cirkulære om skattefri  

 studierejselegater ved studieophold i udlandet (Cirkulæret er gældende 1. januar - 31.  

 december 2002)1) I henhold til ligningslovens § 7 K, jf. lovbekendtgørelse nr.  

 887 af 8. oktober 2001.
Udgifter til rejse mellem Danmark og studiestedet Efter ligningslovens § 7 K, stk. 1, er legater,  

 der er betinget af, at de anvendes til studierejser i udlandet,  

 Færøerne eller Grønland, skattefri for modtageren, i det  

 omfang de anvendes til dækning af sædvanlige udgifter til rejse  

 mellem Danmark og studiestedet.
 Der er skattefrihed for legater svarende til de  

 dokumenterede, faktiske udgifter til rejse mellem Danmark og  

 studiestedet.
 Hvis der rejses i egen bil eller motorcykel beregnes  

 beløbet for sædvanlige udgifter til rejse på grundlag af  

 satsen i ligningslovens § 9 C, stk. 1. Satsen er i 2002 fastsat til  

 1,58 kr. pr. km, jf. cirkulære nr. 209 af 14. december 2001  

 (TSS-cirkulære 2001-40).
Udgifter til logi, kost og småfornødenheder Legater, som er betinget af, at de anvendes til  

 studierejser i udlandet, Færøerne eller Grønland, er  

 skattefri for modtageren, i det omfang de anvendes til dækning af  

 sædvanlige udgifter til logi, kost og småfornødenheder  

 på studiestedet.
 Legatmodtageren kan ved beregningen af sædvanlige  

 udgifter til logi, kost og småfornødenheder anvende  

 standardsatserne i ligningslovens § 9 A, stk. 2 eller de  

 dokumenterede, faktiske udgifter.
 Satsen for kost og småfornødenheder er 374  

 kr. pr. døgn og for logi er satsen 160 kr. pr. døgn, jf.  

 cirkulære nr. 211 af 18. december 2001 (TSS-cirkulære 2001-  

 43).
Standardsatsen i ligningslovens § 9 A, stk. 2,  

 til dækning af omkostninger til kost og småfornødenheder  

 kan kun benyttes i de første 12 måneder af opholdet på  

 studiestedet.
Herefter kan de dokumenterede, faktiske udgifter anvendes.  

 Logisatsen kan fortsat anvendes.
 Cirkulæret har virkning fra den 1. januar 2002 og  

 afløser cirkulære nr. 3 af 4. januar 2001 (TSS-cirkulære  

 2001-02).
Told- og Skattestyrelsen, den 30. januar  

 2002 Ole Kjær /Ebbe Willumsen 1)   I Told- og  

 Skattestyrelsens interne nummerrække har cirkulæret nr.  

 2002-04.
