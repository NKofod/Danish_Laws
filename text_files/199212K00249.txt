Nr LSF 249 Forslag til Lov om ændring af lov om boligbyggeri (Råderet og godtgørelse  

 for individuelle forbedringer) Fremsat af boligministeren (Kofod-Svendsen) den 24. marts 1993 Vedtaget ved tredjebehandling den 25. maj 1993 Lov nr. 347 af 09/06/1993 § 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret ved lov nr. 380 af 20. maj 1992, lov nr. 1047 af 23. december 1992  

 og lov nr. 181 af 14. april 1993, foretages følgende ændring:
 Efter § 10 c indsættes som nye paragraffer:
» § 10 d.
Boligtageren har ret til at udføre nærmere fastsatte  

 forbedringer m.v. af lejligheden og ved eventuel fraflytning opnå økonomisk  

 godtgørelse for de afholdte udgifter efter bestemmelserne i § 10 e.  

 Boligministeren fastsætter nærmere regler om afgrænsningen af disse arbejder.
Stk. 2. Afdelingsmødet kan ved almindelig stemmeflerhed beslutte,  

 at der kan gennemføres forbedringsarbejder m.v. ud over de arbejder, der er  

 afgrænset i henhold til stk. 1. Afdelingens beslutning skal godkendes af  

 selskabets bestyrelse.
Senere ændringer af beslutningen skal ligeledes  

 besluttes af afdelingsmødet og godkendes af selskabets bestyrelse.
 Stk. 3. Selskabet skal for hver afdeling udarbejde en fortegnelse  

 over de forbedringsarbejder m.v., der kan udføres ifølge beslutning efter  

 stk. 2. Selskabet foranlediger, at boligtagerne gøres bekendt med denne  

 fortegnelse, for nye boligtageres vedkommende i forbindelse med lejeaftalens  

 indgåelse.
Stk. 4. Forbedringer m.v. efter stk. 1 og stk. 2 skal være  

 rimelige og hensigtsmæssige.
Arbejderne må ikke fratage lejligheden dens  

 karakter som almennyttig bolig eller dens eventuelle karakter som bolig, der  

 er velegnet for ældre og personer med handicap.
Medfører arbejderne særlige  

 vedligeholdelsesudgifter for afdelingen, forhøjes boligtagerens leje  

 tilsvarende.
Stk. 5. Boligtageren skal forudgående anmelde de påtænkte  

 forbedringer m.v. til selskabet, som påser, at de pågældende arbejder er  

 omfattet af bestemmelserne i stk. 1-4. Forudsætter arbejderne  

 kommunalbestyrelsens godkendelse efter § 3 b eller byggesagsbehandling efter  

 byggeloven, meddeler selskabet boligtageren, at iværksættelsen må afvente  

 kommunalbestyrelsens afgørelse.
Nødvendig byggesagsbehandling forestås af  

 selskabet og betales af boligtageren.
Stk. 6. Er et skriftligt begrundet afslag på en anmeldelse eller  

 en skriftlig meddelelse efter stk. 5 ikke meddelt boligtageren inden 8 uger  

 efter selskabets modtagelse af anmeldelsen, kan boligtageren påbegynde  

 arbejdet.
Ved beregningen af fristen ses bort fra juli måned.
§ 10 e.
En boligtager, der i boperioden har gennemført  

 forbedringer m.v. af lejligheden efter § 10 d, har ved fraflytning ret til en  

 økonomisk godtgørelse.
 Stk. 2. Der kan ikke ydes godtgørelse for særlig luksusprægede  

 eller særlig energiforbrugende arbejder.
Stk. 3. Godtgørelsen beregnes på grundlag af afholdte udgifter,  

 som skal dokumenteres efter arbejdernes afslutning og påtegnes  

 lejekontrakten.
Selskabet skal besigtige forbedringerne m.v.
Selskabet kan  

 reducere beregningsgrundlaget for godtgørelse med værdien af eksisterende  

 installationer og bygningsdele m.v., som er omfattet af forbedringsarbejderne  

 m.v.
Selskabet kan endvidere reducere beregningsgrundlaget for godtgørelse,  

 hvis udgifterne skønnes at være uforholdsmæssigt høje.
Stk. 4. Godtgørelsen udgør den del af de afholdte udgifter,  

 beregnet efter stk. 3, som efter fradrag af eventuel støtte efter anden  

 lovgivning overstiger 5.000 kr.
Godtgørelsen kan højst udgøre 35.000 kr.  

 Godtgørelse på mindre end 2.000 kr. udbetales ikke.
Som afholdte udgifter kan  

 alene medregnes dokumenterede udgifter til virksomheder, der er registreret  

 efter lov om almindelig omsætningsafgift.
De nævnte beløb reguleres i  

 overensstemmelse med den i lov om en satsregulering fastsatte  

 satsreguleringsprocent.
Reguleringen foretages een gang årligt, første gang  

 med virkning for det regnskabsår, der følger nærmest efter finansåret 1993.
Stk. 5. Der kan ydes godtgørelse for flere forbedringer m.v. i  

 samme lejlighed, selv om arbejderne ikke udføres samtidig.
Under hensyntagen  

 til nedskrivningen efter stk. 6 kan den samlede godtgørelse til en boligtager  

 dog aldrig overstige beløbsgrænsen i stk. 4.
 Stk. 6. Den oprindeligt beregnede godtgørelse nedskrives med 10  

 pct. for hvert år, forbedringen m.v. har været i brug, medmindre der aftales  

 en hurtigere nedskrivning mellem boligtageren og selskabet under hensyn til  

 arbejdernes karakter.
Stk. 7. Godtgørelsen udbetales af selskabet ved boligtagerens  

 fraflytning.
Selskabet kan foretage modregning i godtgørelsen for  

 boligtagerens forpligtelser over for selskabet.
Stk. 8. Den nye boligtager, der flytter ind i en lejlighed, hvor  

 den tidligere boligtager har gennemført forbedringer m.v., skal betale  

 afdelingens udgift til godtgørelse.
Ved indgåelse af lejeaftalen kan den nye  

 boligtager vælge mellem kontant betaling af udgiften eller en lejeforhøjelse,  

 som modsvarer udgiften, og som ophører, når nedskrivningsperioden udløber,  

 jf. stk. 6.
Stk. 9. Vælger den nye boligtager en lejeforhøjelse, skal  

 selskabet sikre, at afdelingens udgift til godtgørelse finansieres på den  

 billigste måde.
Ved finansiering med selskabets eller afdelingens midler  

 beregnes rente svarende til normal bankrente for tilsvarende lån.
Forrentning  

 af udgiften skal indgå i lejeforhøjelsen.
 Stk. 10. En boligtager, der har betalt afdelingens udgift til  

 godtgørelse med kontant betaling efter stk. 8 og fraflytter lejligheden, før  

 der er sket nedskrivning af godtgørelsen efter stk. 6, har ret til økonomisk  

 godtgørelse svarende til det ikke nedskrevne godtgørelsesbeløb modregnet  

 eventuelle forpligtelser over for selskabet, jf. stk. 7. Den nye boligtager,  

 der flytter ind i lejligheden, betaler afdelingens udgifter herved efter  

 reglerne i stk. 8 og 9.
 Stk. 11. Ved ophør eller ændring af en ordning besluttet efter §  

 10 d, stk. 2, kan der ikke ske indskrænkninger i boligtagerens ret til  

 godtgørelse for forbedringer m.v., der er udført efter den hidtil gældende  

 ordning.
§ 10 f.
Afdelingsmødet kan ved almindelig stemmeflerhed beslutte,  

 at der ud over de forbedringsarbejder, der er afgrænset efter § 10 d, stk. 1  

 og stk. 2, 1. pkt., kan gennemføres yderligere forbedringsarbejder m.v., uden  

 at der skal foretages retablering ved fraflytning.
Disse arbejder medfører  

 ikke ret til økonomisk godtgørelse.
Stk. 2. For forbedringsarbejder m.v., der gennemføres efter  

 reglerne i stk. 1, finder bestemmelserne i § 10 d, stk. 2, 2. og 3. pkt., og  

 § 10 d, stk. 3-6, tilsvarende anvendelse.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om boligbyggeri, jf. lovbekendtgørelse nr. 135 af 25. februar 1992  

 som ændret ved lov nr. 380 af 20. maj 1992 og ved lov nr.1047 af 23. december  

 1992 foretages følgende ændringer:
 1. Efter § 10 c indsættes som nye paragraffer:
» § 10 d.
Boligtageren har ret til at udføre nærmere fastsatte  

 forbedringer m.v. af lejligheden og ved eventuel fraflytning opnå økonomisk  

 godtgørelse for de afholdte udgifter efter bestemmelserne i § 10 e.  

 Boligministeren fastsætter nærmere regler om afgrænsningen af disse arbejder.
Stk. 2. Afdelingsmødet kan ved almindelig stemmeflerhed beslutte,  

 at der kan gennemføres forbedringsarbejder m.v. ud over de arbejder, der er  

 afgrænset i henhold til stk. 1. Afdelingens beslutning skal godkendes af  

 selskabets ledelse.
Senere ændringer af beslutningen skal ligeledes besluttes  

 af afdelingsmødet og godkendes af selskabets ledelse.
 Stk. 3. Selskabet skal for hver afdeling udarbejde en fortegnelse  

 over de forbedringsarbejder m.v., der kan udføres ifølge beslutning efter  

 stk. 2. Selskabet foranlediger, at boligtagerne gøres bekendt med denne  

 fortegnelse, for nye boligtageres vedkommende i forbindelse med lejeaftalens  

 indgåelse.
Stk.4. Forbedringer m.v. efter stk. 1 og stk. 2 skal være rimelige  

 og hensigtsmæssige.
Arbejderne må ikke fratage lejligheden dens karakter som  

 almennyttig bolig eller dens eventuelle karakter som bolig, der er velegnet  

 for ældre og personer med handicap.
Medfører arbejderne særlige  

 vedligeholdelsesudgifter for afdelingen, forhøjes boligtagerens leje  

 tilsvarende.
Stk 5. Boligtageren skal forudgående anmelde de påtænkte  

 forbedringer m.v. til selskabet, som påser, at de pågældende arbejder er  

 omfattet af bestemmelserne i stk.1-4. Forudsætter arbejderne  

 kommunalbestyrelsens godkendelse efter § 3 b eller byggesagsbehandling efter  

 byggeloven, meddeler selskabet boligtageren, at iværksættelsen må afvente  

 kommunalbestyrelsens afgørelse.
Nødvendig byggesagsbehandling forestås af  

 selskabet og betales af boligtageren.
Stk. 6. Er et skriftligt begrundet afslag på en anmeldelse eller  

 en skriftlig meddelelse efter stk. 5 ikke meddelt boligtageren inden 8 uger  

 efter selskabets modtagelse af anmeldelsen, kan boligtageren påbegynde  

 arbejdet.
Ved beregningen af fristen ses bort fra juli måned.
§ 10 e.
En boligtager, der i boperioden har gennemført  

 forbedringer m.v. af lejligheden efter § 10 d har ved fraflytning ret til en  

 økonomisk godtgørelse.
 Stk. 2. Der kan ikke ydes godtgørelse for særligt luksusprægede  

 eller særligt energiforbrugende arbejder.
Stk. 3. Godtgørelsen beregnes på grundlag af afholdte udgifter,  

 som skal dokumenteres efter arbejdernes afslutning og påtegnes  

 lejekontrakten.
Selskabet skal besigtige forbedringerne m.v.
Selskabet kan  

 reducere beregningsgrundlaget for godtgørelse, hvis udgifterne skønnes at  

 være uforholdsmæssigt høje.
Stk. 4. Godtgørelsen udgør den del af de afholdte udgifter, som  

 efter fradrag af eventuel støtte efter anden lovgivning overstiger 5.000 kr.  

 Godtgørelsen kan højst udgøre 35.000 kr.
Godtgørelse på mindre end 2.000 kr.  

 udbetales ikke.
Som afholdte udgifter kan alene medregnes dokumenterede  

 udgifter til virksomheder, der er registreret efter lov om almindelig  

 omsætningsafgift.
De nævnte beløb reguleres i overensstemmelse med den i lov  

 om en satsregulering fastsatte satsreguleringsprocent.
Reguleringen foretages  

 een gang årligt, første gang med virkning for det regnskabsår, der følger  

 nærmest efter finansåret 1993.
Stk. 5. Der kan ydes godtgørelse for flere forbedringer m.v. i  

 samme lejlighed, selv om arbejderne ikke udføres samtidig.
Under hensyntagen  

 til nedskrivningen efter stk. 6 kan den samlede godtgørelse til en boligtager  

 dog aldrig overstige beløbsgrænsen i stk. 4.
 Stk. 6. Den oprindeligt beregnede godtgørelse nedskrives med 10  

 pct. for hvert år, forbedringen m.v. har været i brug, med mindre der aftales  

 en hurtigere nedskrivning mellem boligtageren og selskabet under hensyn til  

 arbejdernes karakter.
Stk. 7. Godtgørelsen udbetales af selskabet ved boligtagerens  

 fraflytning.
Selskabet kan foretage modregning i godtgørelsen for  

 boligtagerens forpligtelser over for selskabet.
Stk. 8. Den nye boligtager, der flytter ind i en lejlighed, hvor  

 den tidligere boligtager har gennemført forbedringer m.v., skal betale  

 afdelingens udgift til godtgørelse.
Ved indgåelse af lejeaftalen kan den nye  

 boligtager vælge mellem kontant betaling af udgiften eller en lejeforhøjelse,  

 som modsvarer udgiften, og som ophører, når nedskrivningsperioden udløber,  

 jf. stk. 6.
Stk. 9. Vælger den nye boligtager en lejeforhøjelse, skal  

 selskabet sikre, at afdelingens udgift til godtgørelse finansieres på den  

 billigste måde.
Ved finansiering med selskabets eller afdelingens midler  

 beregnes rente svarende til normal bankrente for tilsvarende lån.
Forrentning  

 af udgiften skal indgå i lejeforhøjelsen.
 Stk. 10. En boligtager, der har betalt afdelingens udgift til  

 godtgørelse med kontant betaling efter stk. 8 og fraflytter lejligheden, før  

 der er sket nedskrivning af godtgørelsen efter stk. 6, har ret til økonomisk  

 godtgørelse svarende til det ikke nedskrevne godtgørelsesbeløb modregnet  

 eventuelle forpligtelser over for selskabet, jf. stk.7. Den nye boligtager,  

 der flytter ind i lejligheden betaler afdelingens udgifter herved efter  

 reglerne i stk. 8-9.
Stk. 11. Ved ophør eller ændring af en ordning besluttet efter §  

 10 d, stk. 2, kan der ikke ske indskrænkninger i boligtagerens ret til  

 godtgørelse for forbedringer m.v., der er udført efter den hidtil gældende  

 ordning.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Hensigten med lovforslaget er at motivere til individuelle forbedringer af  

 boligstandarden.
Forslaget skal samtidig ses som et led i regeringens  

 bestræbelser på at fremme beskæftigelsen.
 Lovforslaget tilsigter således sammen med det af skatteministeren  

 fremsatte forslag til ændring af stempelloven og det ligeledes af  

 skatteministeren fremsatte lovforslag om ændring af realrenteafgiftsloven  

 (afgiftsfri byggeri i 1993 og 1994) at medvirke til øget aktivitet på  

 boligmarkedet og at fremme væksten og beskæftigelsen i bygge- og  

 anlægssektoren.
 Forslag om råderet indgik endvidere i aftalen om en boligpolitisk  

 handlingsplan af den 14. maj 1991.
I den almennyttige sektor har der i flere år været tilløb til nye regler  

 om en udvidet råderet og en ret til godtgørelse ved fraflytning for de  

 forbedringer, som lejeren har foretaget.
Udgangspunktet for sektorens egen  

 debat om råderetten har været, at man af hensyn til en hensigtsmæssig  

 beboersammensætning i de almennyttige afdelinger har ønsket at tiltrække og  

 fastholde nogle af de mere ressourcestærke boligsøgende, som typisk vil være  

 et aktiv for afdelingernes samlede funktion.
Forslaget vil have en gunstig effekt på beskæftigelsen, specielt i  

 byggebranchen.
Det er vanskeligt at skønne over størrelsen af en  

 aktivitetsudvidelse som følge af, at lejere udnytter retten til at foretage  

 forbedringer m.v. af lejligheden med godtgørelse ved eventuel fraflytning.  

 Det skyldes bl.a., at det må formodes, at en del af arbejderne ville blive  

 gennemført efter den gældende tilskudsordning til forbedringsarbejder m.v.,  

 selv om der ikke ville kunne ydes en godtgørelse til en yderligere del af de  

 afholdte udgifter.
Endvidere er der efter de gældende bestemmelser i  

 lejeloven mulighed for at aftale en godtgørelse i tilfælde, hvor udgifterne  

 til forbedringen overstiger 1 års leje.
Hvis det forudsættes, at beboerne i 1 pct. af de almennyttige boliger  

 hvert år ønsker at gennemføre forbedringer m.v. med ret til godtgørelse ved  

 fraflytning på i gennemsnit 25.000 kr. pr. bolig, vil forslaget medføre en  

 årlig merinvestering på i størrelsesordenen 100 mio kr.
Merbeskæftigelsen ved  

 en sådan investering skønnes at udgøre i størrelsesorden 200 - 250 personer  

 årligt.
 De gældende regler om råderet og godtgørelse for forbedringer på det  

 almennyttige område følger af den nugældende lejelov.
 Efter lejelovens nuværende § 28 må lejeren ikke uden udlejerens tilladelse  

 foretage ændringer af det lejede.
Efter lejelovens nuværende § 63 kan lejeren og udlejeren, når lejeren  

 ønsker at forbedre det lejede, aftale, at der ved fraflytning ydes lejeren en  

 godtgørelse for den foretagne forbedring.
Det er en betingelse, at udgiften  

 til forbedringen overstiger 1 års leje.
Med mindre andet aftales, udgør  

 godtgørelsen lejerens udgift med fradrag af 1/10 af beløbet for hvert hele  

 år, han har benyttet forbedringen.
Udlejeren kan ved genudlejning forhøje  

 lejen med et beløb, der modsvarer forbedringen, eller kræve godtgørelsen  

 betalt kontant af den nye lejer.
 Det er således efter de hidtidige regler op til selskabet, om man vil  

 tillade individuelle forbedringer.
 En vedtagelse af forslaget indebærer en udvidelse af lejerens råderet i  

 forhold til de nævnte bestemmelser i den nuværende lejelov, idet der efter  

 forslaget indføres en egentlig ret for lejeren til at udføre visse  

 forbedringer m.v. af lejligheden og modtage godtgørelse for en del af  

 udgifterne herved.
 Lejelovens bestemmelser om lejerens råderet gælder dog fortsat for  

 forbedringsarbejder m.v., som ikke er omfattet af lovforslagets  

 råderetsbestemmelser.
Efter forslaget indføres en umiddelbar ret for den enkelte lejer til at  

 udføre forbedringer m.v. af lejligheden og ved fraflytning modtage en vis  

 godtgørelse herfor.
Der behøver ikke at være tale om forbedringer i gængs  

 forstand, men arbejderne skal være rimelige og hensigtsmæssige, herunder også  

 i forhold til de fælles bygningsbestanddele og ejendommens  

 basisinstallationer.
De må ikke fratage boligen dens karakter af almennyttig  

 bolig, og ændringer i lejligheder, der er velegnede for ældre og personer med  

 handicap, skal ske med respekt af lejlighedernes særlige karakter.
I modsat  

 fald må der ved fraflytning ske retablering for fraflytters regning.
Det  

 foreslås endvidere, at der ikke kan ydes godtgørelse for særligt  

 luksusprægede eller energikrævende foranstaltninger.
Efter forslaget bemyndiges boligministeren til at foretage den nærmere  

 afgrænsning af hvilke arbejder, der skal omfattes af denne umiddelbare  

 råderet.
Bemyndigelsen vil blive udmøntet i en bekendtgørelse indeholdende en  

 positivliste over omfattede forbedringsarbejder m.v.
Det er tanken, at denne  

 positivliste kun skal omfatte arbejder i den enkelte bolig, dvs. ikke  

 udvendige arbejder, der griber ind i bygningens ydre udformning, og ikke  

 arbejder på arealer uden for selve lejligheden.
 Baggrunden for at foretage de omtalte begrænsninger i  

 godtgørelsesmuligheden er, at boligstandarden og/eller lejen i en  

 boligafdeling kan være på så højt et niveau, at yderligere udgifter for de  

 kommende lejere generelt vil fratage lejlighederne deres karakter af  

 almennyttige boliger.
 Der foreslås en forudgående anmeldelse fra boligtager til selskabet.  

 Selskabet kan herved påse, at de pågældende arbejder er omfattet af lovens  

 bestemmelser og positivlisten, og selskabet gives mulighed for at sikre  

 hensynet til den samlede bygning (brandsikkerhed, basisinstallationer,  

 klimaskærm o.lign.) Endelig kan eventuel tilladelse fra kommunalbestyrelsen i  

 henhold til lovens § 3 b og nødvendig byggesagsbehandling sikres inden  

 arbejdernes iværksættelse.
Det foreslås, at der tillige indføres en mulighed for, at en almennyttig  

 boligafdeling kan beslutte, at der skal ydes godtgørelse til  

 forbedringsarbejder m.v. ud over ovennævnte positivliste for arbejder  

 omfattet af den umiddelbare råderet.
Afdelingens beslutning om sådanne  

 yderligere arbejder skal godkendes af selskabets ledelse og skal herudover  

 opfylde samme betingelser iøvrigt som de arbejder, der er opført på  

 positivlisten.
Baggrunden for at give afdelingen denne mulighed er, at der i nogle  

 boligafdelinger kan være basis for, at lejerne kan foretage yderligere  

 forbedringer m.v. uden, at boligerne fratages deres almennyttige karakter.  

 Efter denne ordning kan der også udføres arbejder uden for lejligheden,  

 f.eks. i form af carporte og udestuer.
Begrundelsen for at foreslå at  

 selskabets ledelse skal godkende denne yderligere råderet, er hensynet til  

 eventuelle udlejningsproblemer.
Afdelingens beslutning må ikke vanskeliggøre  

 selskabets udlejning af ledige lejligheder.
 Selskaberne skal for hver enkelt afdeling udarbejde en fortegnelse over de  

 forbedringer m.v., der på grundlag af sådanne godkendte afdelingsbeslutninger  

 kan gennemføres af lejerne i den enkelte afdelings forskellige boligtyper.
Afholdte udgifter skal dokumenteres efter arbejdernes afslutning, og  

 selskabet skal besigtige de udførte forbedringer m.v.
Selskabet kan nedsætte  

 godtgørelsen, hvis udgifterne skønnes at være uforholdsmæssigt høje.
De  

 således opgjorte udgifter, som er udgangspunkt for beregningen af  

 godtgørelsen, skal påtegnes lejekontrakten.
Efter forslaget skal den lejer, der har udført forbedringer m.v. af det  

 lejede, have ret til at få en del af sine udgifter hertil udbetalt ved  

 fraflytning.
Godtgørelsen til den fraflyttende lejer udbetales via selskabet,  

 og afdelingens udgift herved inddækkes gennem den nye lejers betaling enten  

 af en lejeforhøjelse eller af et engangsbeløb i forbindelse med  

 indflytningen.
Det er den nye lejer, der vælger betalingsformen.
Det skal  

 understreges, at der aldrig kan ske direkte betaling fra den nye lejer til  

 den fraflyttende lejer.
 Selskabet skal sikre, at afdelingens udgifter til godtgørelse finansieres  

 på den for afdelingen billigste måde.
Godtgørelsen udgør den del af de afholdte udgifter, som overstiger et  

 bundfradrag på 5.000 kr.
Det maksimale godtgørelsesbeløb kan dog højst udgøre  

 35.000 kr., svarende til afholdte udgifter på 40.000 kr.
Udgifter herudover  

 må afholdes af lejeren uden godtgørelse.
Udgiftsloftet på 40.000 kr. er  

 eksklusive eventuel støtte efter anden lovgivning, og den samlede investering  

 bag en godtgørelse kan derved være en del højere.
Til en investering på ialt  

 60.000 kr., hvoraf lønudgiften udgør 30.000 kr., vil der således f.eks. kunne  

 ydes den maksimale støtte på 10.000 kr. efter lov om statstilskud til  

 forbedringsarbejder m.v. i helårsboliger og fritidsboliger, og udgangspunktet  

 for beregningen af godtgørelsesbeløbet ved en senere fraflytning vil være  

 35.000 kr.
Der skal mindst udføres arbejder for 7.000 kr., svarende til en  

 godtgørelse på 2.000 kr.
Beløbsgrænserne reguleres efter prisudviklingen.
 Den oprindeligt beregnede godtgørelse nedskrives over højst 10 år.
Administrative og økonomiske konsekvenser Forslaget forventes ikke at medføre øget offentlig administration.
 Forslaget vil medføre øgede offentlige udgifter til individuel boligstøtte  

 til de efterfølgende lejere, som vælger lejeforhøjelse fremfor kontant  

 betaling af afdelingens godtgørelsesudgift.
 På baggrund af den opstillede investeringsforudsætning skønnes de samlede  

 merudgifter til boligstøtte med meget betydelig usikkerhed til 0,4 mio. kr. i  

 1994, 1,2 mio kr. i 1995, 2,3 mio kr. i 1996 og 3,6 mio kr. i 1997. Heraf  

 skønnes 75 pct. at vedrøre boligydelse, mens 25 pct. vedrører boligsikring.  

 Omkring 33 pct. af merudgifterne påhviler kommunerne, mens 67 pct. påhviler  

 staten.
Bemærkninger til de enkelte bestemmelser Til § 1 Til nr. 1 Til § 10 d Den enkelte boligtagers umiddelbare ret til at foretage forbedringer m.v.  

 med godtgørelse kan f.eks. omfatte installationsændringer, ændret  

 skillerumsopsætning og forbedringer af bad, WC og køkken, men vil som nævnt  

 under de almindelige bemærkninger blive nærmere afgrænset i form af en  

 positivliste for omfattede arbejder.
Arbejderne skal være rimelige og hensigtsmæssige.
De må ikke indebære  

 fare, påføre de fælles bygningsbestanddele ulemper eller være  

 uhensigtsmæssige i forhold til de fælles basisinstallationer.
Arbejdet skal  

 udføres håndværksmæssigt forsvarligt.
Autoriserede håndværkere skal anvendes,  

 hvor lovgivningen stiller krav herom.
 De særlige vedligeholdelsesudgifter for afdelingen, der i særlige tilfælde  

 skal dækkes ved en lejeforhøjelse, kan f.eks. være udgifter ved ejendommens  

 basisinstallationer som følge af ændret rørføring.
 Som eksempler på særligt luksusprægede og energiforbrugende  

 foranstaltninger, der ikke kan ydes godtgørelse til, kan nævnes spa-pools og  

 saunaer.
Lejeren skal anmelde arbejdets art og omfang til selskabet.
Inden for en  

 frist på 8 uger skal selskabet skriftligt meddele lejeren et begrundet  

 afslag, hvis selskabet finder, at det påtænkte arbejde falder uden for  

 bestemmelserne f.eks. ved, at det er urimeligt, uhensigtsmæssigt, farligt,  

 ubrugeligt eller vil fratage lejligheden dens karakter af almennyttig bolig.  

 Hvis ændringen kræver kommunalbestyrelsens godkendelse efter § 3 b eller  

 kræver bygningsmyndighedens tilladelse, skal selskabet inden for samme frist  

 meddele, at arbejdets igangsætning må afvente kommunens sagsbehandling.
Har lejeren ikke modtaget selskabets reaktion inden for 8-ugersfristen,  

 kan lejeren iværksætte arbejdet.
Fristen regnes fra det tidspunkt,  

 anmeldelsen er kommet frem til selskabet, til det tidspunkt, afslag eller  

 meddelelse er kommet frem til boligtageren.
Ved beregning af fristen ses bort  

 fra juli måned.
Ansøgning om byggetilladelse eller anmeldelse til bygningsmyndighederne  

 foretages af selskabet.
Selskabets udgifter hertil skal betales af lejeren.
 Hvis lejeren overtræder disse regler, kan selskabet - afhængigt af  

 situationen og arbejdernes karakter - kræve retablering for lejerens regning  

 og, i grove tilfælde, opsige eller ophæve lejemålet efter de almindelige  

 regler herom.
Det foreslås, at afdelingsmødet kan vedtage en yderligere råderet, som går  

 ud over den omtalte positivliste.
Heri ligger ikke, at afdelingen skal tage  

 stilling i hver enkelt sag, men at der ved en afdelingsbeslutning kan ske en  

 generel stillingtagen til, om der - inden for lovens rammer - skal kunne  

 gennemføres yderligere forbedringsarbejder m.v. med godtgørelse.
Ligeledes  

 indebærer bestemmelsen om selskabsledelsens godkendelse af en sådan  

 beslutning heller ikke, at selskabet skal foretage en egentlig godkendelse af  

 de enkelte arbejder.
I forhold til de konkrete arbejder gælder blot den samme  

 anmeldelsesprocedure som for den umiddelbare råderet.
Der gælder samme betingelser iøvrigt for disse arbejder, men efter denne  

 ordning kan yderligere ydes godtgørelse for forbedringer m.v. uden for  

 lejligheden, f.eks. i form af carporte og udestuer, ligesom det også her kan  

 besluttes at yde godtgørelse for visse udvendige arbejder.
De særlige  

 vedligeholdelsesudgifter, som vil skulle dækkes ved en lejeforhøjelse kan  

 således her blandt andet være øgede udgifter til udvendig vedligeholdelse.
 For at sikre gennemførelse af denne råderet skal selskaberne for hver  

 enkelt afdeling udarbejde en fortegnelse over omfattede arbejder.
Fortegnelsen forudsættes godkendt på et afdelingsmøde, og beboerne skal  

 gøres bekendt med fortegnelsens indhold.
Efter de almindelige regler i  

 selskabernes vedtægter kan afdelingsmødet endvidere beslutte, at den endelige  

 godkendelse skal ske ved en urafstemning blandt afdelingens beboere.
 Ændringer i fortegnelsen skal ligeledes besluttes på et afdelingsmøde og  

 godkendes af selskabets ledelse.
Til § 10 e Når arbejdet er færdigt, skal selskabet have dokumentation for de afholdte  

 udgifter og besigtige de gennemførte foranstaltninger.
Der beregnes et  

 godtgørelsesbeløb for en umiddelbar fraflytning.
Selskabet kan reducere  

 godtgørelsesbeløbet, hvis udgifterne har været uforholdsmæssigt høje.
Forslaget åbner mulighed for godtgørelse for forbedringer m.v., der ikke  

 udføres samtidig, forudsat godtgørelserne holdes inden for et samlet maksimum  

 på 35.000 kr.
Nedskrivning af de beregnede godtgørelsesbeløb sker for den  

 enkelte lejlighed.
Dette indebærer, at der efterhånden som et  

 godtgørelsesbeløb nedskrives, kan skabes plads inden for maksimum til  

 godtgørelse for nye forbedringer m.v. i lejligheden.
 Vælger den nye lejer at betale afdelingens udgift til godtgørelse via en  

 lejeforhøjelse, skal forhøjelsen såvel i størrelse som afskrivningsperiode  

 modsvare afdelingens udgifter til godtgørelse, herunder renteudgifter.
 Vælger den nye lejer den midlertidige lejeforhøjelse, vil denne kunne  

 indgå i beregningsgrundlaget for eventuel individuel boligstøtte til den  

 pågældende.
Såfremt afdelingsmødet senere ændrer eller ophæver en godtgørelsesordning,  

 bevarer en lejer, som har udført forbedringer m.v. i sin lejlighed, retten  

 til godtgørelse, som om ændringen eller ophævelsen ikke var sket.
Dette  

 indebærer også, at den efterfølgende lejer skal dække godtgørelsesbeløbet  

 over for afdelingen.
Det foreslås, at en ny boligtager, der har betalt kontant godtgørelse ved  

 indflytning i en lejlighed, men senere fraflytter lejligheden, før beløbet er  

 nedskrevet, skal have ret til økonomisk godtgørelse svarende til det betalte  

 godtgørelsesbeløb fratrukket beregnet nedskrivning og modregnet eventuelle  

 forpligtelser over for selskabet.
Den nye boligtager, der dernæst flytter ind  

 i lejligheden, betaler afdelingens udgifter til denne godtgørelse efter samme  

 regler som første nye lejer.
Baggrunden for disse bestemmelser er bl.a., at  

 motiveringen for at udnytte ordningen herved øges samt, at man samtidig  

 herigennem kan modvirke uhensigtsmæssig formindskelse af flyttemobiliteten  

 som følge af godtgørelseskravet.
Efter 2. behandling den 30. april 1993 § 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret ved lov nr. 380 af 20. maj 1992, lov nr. 1047 af 23. december 1992  

 og lov nr. 181 af 14. april 1993, foretages følgende ændring:
 Efter § 10 c indsættes som nye paragraffer:
» § 10 d.
Boligtageren har ret til at udføre nærmere fastsatte  

 forbedringer m.v. af lejligheden og ved eventuel fraflytning opnå økonomisk  

 godtgørelse for de afholdte udgifter efter bestemmelserne i § 10 e.  

 Boligministeren fastsætter nærmere regler om afgrænsningen af disse arbejder.
Stk. 2. Afdelingsmødet kan ved almindelig stemmeflerhed beslutte,  

 at der kan gennemføres forbedringsarbejder m.v. ud over de arbejder, der er  

 afgrænset i henhold til stk. 1. Afdelingens beslutning skal godkendes af  

 selskabets bestyrelse.
Senere ændringer af beslutningen skal ligeledes  

 besluttes af afdelingsmødet og godkendes af selskabets bestyrelse.
 Stk. 3. Selskabet skal for hver afdeling udarbejde en fortegnelse  

 over de forbedringsarbejder m.v., der kan udføres ifølge beslutning efter  

 stk. 2. Selskabet foranlediger, at boligtagerne gøres bekendt med denne  

 fortegnelse, for nye boligtageres vedkommende i forbindelse med lejeaftalens  

 indgåelse.
Stk. 4. Forbedringer m.v. efter stk. 1 og stk. 2 skal være  

 rimelige og hensigtsmæssige.
Arbejderne må ikke fratage lejligheden dens  

 karakter som almennyttig bolig eller dens eventuelle karakter som bolig, der  

 er velegnet for ældre og personer med handicap.
Medfører arbejderne særlige  

 vedligeholdelsesudgifter for afdelingen, forhøjes boligtagerens leje  

 tilsvarende.
Stk. 5. Boligtageren skal forudgående anmelde de påtænkte  

 forbedringer m.v. til selskabet, som påser, at de pågældende arbejder er  

 omfattet af bestemmelserne i stk. 1-4. Forudsætter arbejderne  

 kommunalbestyrelsens godkendelse efter § 3 b eller byggesagsbehandling efter  

 byggeloven, meddeler selskabet boligtageren, at iværksættelsen må afvente  

 kommunalbestyrelsens afgørelse.
Nødvendig byggesagsbehandling forestås af  

 selskabet og betales af boligtageren.
Stk. 6. Er et skriftligt begrundet afslag på en anmeldelse eller  

 en skriftlig meddelelse efter stk. 5 ikke meddelt boligtageren inden 8 uger  

 efter selskabets modtagelse af anmeldelsen, kan boligtageren påbegynde  

 arbejdet.
Ved beregningen af fristen ses bort fra juli måned.
§ 10 e.
En boligtager, der i boperioden har gennemført  

 forbedringer m.v. af lejligheden efter § 10 d, har ved fraflytning ret til en  

 økonomisk godtgørelse.
 Stk. 2. Der kan ikke ydes godtgørelse for særlig luksusprægede  

 eller særlig energiforbrugende arbejder.
Stk. 3. Godtgørelsen beregnes på grundlag af afholdte udgifter,  

 som skal dokumenteres efter arbejdernes afslutning og påtegnes  

 lejekontrakten.
Selskabet skal besigtige forbedringerne m.v.
Selskabet kan  

 reducere beregningsgrundlaget for godtgørelse med værdien af eksisterende  

 installationer og bygningsdele m.v., som er omfattet af forbedringsarbejderne  

 m.v.
Selskabet kan endvidere reducere beregningsgrundlaget for godtgørelse,  

 hvis udgifterne skønnes at være uforholdsmæssigt høje.
Stk. 4. Godtgørelsen udgør den del af de afholdte udgifter,  

 beregnet efter stk. 3, som efter fradrag af eventuel støtte efter anden  

 lovgivning overstiger 5.000 kr.
Godtgørelsen kan højst udgøre 35.000 kr.  

 Godtgørelse på mindre end 2.000 kr. udbetales ikke.
Som afholdte udgifter kan  

 alene medregnes dokumenterede udgifter til virksomheder, der er registreret  

 efter lov om almindelig omsætningsafgift.
De nævnte beløb reguleres i  

 overensstemmelse med den i lov om en satsregulering fastsatte  

 satsreguleringsprocent.
Reguleringen foretages een gang årligt, første gang  

 med virkning for det regnskabsår, der følger nærmest efter finansåret 1993.
Stk. 5. Der kan ydes godtgørelse for flere forbedringer m.v. i  

 samme lejlighed, selv om arbejderne ikke udføres samtidig.
Under hensyntagen  

 til nedskrivningen efter stk. 6 kan den samlede godtgørelse til en boligtager  

 dog aldrig overstige beløbsgrænsen i stk. 4.
 Stk. 6. Den oprindeligt beregnede godtgørelse nedskrives med 10  

 pct. for hvert år, forbedringen m.v. har været i brug, medmindre der aftales  

 en hurtigere nedskrivning mellem boligtageren og selskabet under hensyn til  

 arbejdernes karakter.
Stk. 7. Godtgørelsen udbetales af selskabet ved boligtagerens  

 fraflytning.
Selskabet kan foretage modregning i godtgørelsen for  

 boligtagerens forpligtelser over for selskabet.
Stk. 8. Den nye boligtager, der flytter ind i en lejlighed, hvor  

 den tidligere boligtager har gennemført forbedringer m.v., skal betale  

 afdelingens udgift til godtgørelse.
Ved indgåelse af lejeaftalen kan den nye  

 boligtager vælge mellem kontant betaling af udgiften eller en lejeforhøjelse,  

 som modsvarer udgiften, og som ophører, når nedskrivningsperioden udløber,  

 jf. stk. 6.
Stk. 9. Vælger den nye boligtager en lejeforhøjelse, skal  

 selskabet sikre, at afdelingens udgift til godtgørelse finansieres på den  

 billigste måde.
Ved finansiering med selskabets eller afdelingens midler  

 beregnes rente svarende til normal bankrente for tilsvarende lån.
Forrentning  

 af udgiften skal indgå i lejeforhøjelsen.
 Stk. 10. En boligtager, der har betalt afdelingens udgift til  

 godtgørelse med kontant betaling efter stk. 8 og fraflytter lejligheden, før  

 der er sket nedskrivning af godtgørelsen efter stk. 6, har ret til økonomisk  

 godtgørelse svarende til det ikke nedskrevne godtgørelsesbeløb modregnet  

 eventuelle forpligtelser over for selskabet, jf. stk. 7. Den nye boligtager,  

 der flytter ind i lejligheden, betaler afdelingens udgifter herved efter  

 reglerne i stk. 8 og 9.
 Stk. 11. Ved ophør eller ændring af en ordning besluttet efter §  

 10 d, stk. 2, kan der ikke ske indskrænkninger i boligtagerens ret til  

 godtgørelse for forbedringer m.v., der er udført efter den hidtil gældende  

 ordning.
§ 10 f.
Afdelingsmødet kan ved almindelig stemmeflerhed beslutte,  

 at der ud over de forbedringsarbejder, der er afgrænset efter § 10 d, stk. 1  

 og stk. 2, 1. pkt., kan gennemføres yderligere forbedringsarbejder m.v., uden  

 at der skal foretages retablering ved fraflytning.
Disse arbejder medfører  

 ikke ret til økonomisk godtgørelse.
Stk. 2. For forbedringsarbejder m.v., der gennemføres efter  

 reglerne i stk. 1, finder bestemmelserne i § 10 d, stk. 2, 2. og 3. pkt., og  

 § 10 d, stk. 3-6, tilsvarende anvendelse.« § 2 Loven træder i kraft dagen efter bekendtgørelsen i Lovtidende.
