 Efter bistandslovens § 137, 1. pkt., fastsættes herved bestemmelser om  

 regnskabsaflæggelse og refusion vedrørende forsorgshjem m.v., der drives  

 efter bistandslovens §§ 105-111, og for tiden frem til 1. januar 1987 for  

 plejehjem, der drives af amtskommunerne efter bistandslovens §§ 79-85.
 Hvor der i de følgende bestemmelser er anvendt udtryk som amtskommune  

 eller amtsråd, er Københavns og Frederiksberg kommuner eller deres  

 kommunalbestyrelser også omfattet af bestemmelserne.
A.
BOGFØRING OG KONTOPLAN § 1.  Der foretages en fuldstændig, løbende bogføring  

 af samtlige udgifter og indtægter i årets løb.
 Stk. 2.  Konteringen skal følge de af  

 indenrigsministeriet fastsatte regler.
B.
REFUSIONSBERETTIGENDE UDGIFTER a.
GENERELT § 2.  Det er en forudsætning for opnåelse af  

 statsrefusion, at bestemmelserne i bistandsloven og de i medfør heraf af  

 centrale myndigheder fastsatte bestemmelser om udgifternes afholdelse,  

 herunder dette cirkulære, er overholdt, jfr. herved § 35.
 Stk. 2.  For institutioner, der drives med dispensation  

 fra bistandslovens § 105 i henhold til bistandslovens § 138 b, gælder samme  

 refusionsbestemmelser som for institutioner, der drives efter den normale  

 bestemmelse, dog med de undtagelser, der eventuelt måtte være anført i  

 forsøgsgodkendelsen.
 § 3.  Udgifter til administration afholdes af  

 amtskommunen uden adgang til refusion, uanset om administrationen finder sted  

 i amtskommunens forvaltning eller i institutionen, jfr. dog §§ 22 og 23.  

 Dette gælder f.eks. udgifter til regnskabsførelse og revision og udgifter,  

 som en institution betaler en organisation eller lignende for administration.
§ 4.  Udgifter til konsulentbistand er ikke  

 refusionsberettigende.
Udgifter til lægeerklæringer er dog  

 refusionsberettigende i det omfang, de indgår som led i patientbehandling,  

 jfr. herved § 26.
b.
UDGIFTER VEDRØRENDE FORSORGSHJEM M.V.
Personale § 5.  Såfremt der ved amtkommunale institutioner af  

 Kommunernes Lønningsnævn er fastsat retningslinier for antallet af stillinger  

 i nærmere angivne personalegrupper, jfr. indenrigsministeriets bekendtgørelse  

 nr. 452 af 12. september 1978 om Kommunernes Lønningsnævn, § 5, kan udgifter  

 til personale herudover ikke refunderes.
 § 6.  Udgifter kan ikke refunderes i det omfang, de  

 skyldes for rigeligt eller overkvalificeret personale eller personale, der  

 ikke opfylder de for ansættelse i vedkommende stillinger foreskrevne  

 betingelser.
LØNNINGER TIL PERSONALE § 7.  Ved amtskommunale institutioner kan lønninger  

 kun anmeldes til refusion i det omfang, de har hjemmel i de af Kommunernes  

 Lønningsnævn godkendte bestemmelser, retningslinier, overenskomster eller  

 andre vilkår, jfr. indenrigsministeriets i § 5 nævnte bekendtgørelse.
 § 8.  Udgifter på grund af unormale lønaftaler eller  

 usædvanlige forfremmelser kan ikke refunderes.
 § 9.  De refusionsberettigende lønninger til personale  

 i private, herunder selvejende, institutioner, må ikke overstige, hvad de  

 pågældende ville kunne opnå i tilsvarende offentlig institution.
PENSIONER TIL PERSONALE § 10.  Udgifter til pensioner er i almindelighed  

 refusionsberettigende, når der er tale om pensionsforsikringspræmier (bidrag  

 til pensionskasse) og direkte af amtskommunen eller institutionen udbetalte  

 pensioner.
Det samme gælder arbejdsgiverbidrag til ATP.
 § 11.  Den del af udbetalte pensioner, der modsvarer  

 tidligere henlæggelser til en amtskommunal pensionsfond, kan ikke refunderes.
 Stk. 2.  I det omfang, det ikke er muligt eller vil  

 kræve en betydelig administrativ indsats at dokumentere størrelsen af de i  

 stk. 1 omhandlede henlæggelser, vil der kunne foretages en skønsmæssig  

 beregning.
UDDANNELSE AF PERSONALE § 12.  Refusionsberettigende er kun udgifter til  

 kurser af kortere varighed, der følges af institutionens eget personale med  

 henblik på at supplere en tidligere gennemgået uddannelse, eller som i øvrigt  

 er af orienterende art, uden at der er tale om en kompetencegivende  

 (videre)uddannelse.
EJENDOMSUDGIFTER § 13.  ANLÆGSUDGIFTER, herunder udgifter ved om- og  

 tilbygninger og ved alle i umiddelbar forbindelse hermed foretagne  

 vedligeholdelsesarbejder, er ikke refusionsberettigende, jfr. dog §§ 14 og  

 15.
Stk. 2.  Anlægsudgifter omfatter grundudgifter,  

 håndværkerudgifter og omkostninger, herunder renter af investeret egenkapital  

 indtil ibrugtagelsen.
Om udgifter til installationer, maskiner og inventar  

 henvises til bestemmelserne i §§ 20 og 21. Omkostningerne ved amtskommunens  

 forvaltnings medvirken ved projektering m.v. er administrationsudgifter og  

 kan derfor ikke indgå i refusionsgrundlaget.
§ 14.  Som refusionsberettigende kapitalomkostninger  

 for en institution kan fra ibrugtagelsen at regne anmeldes beløb svarende til  

 kapitaludgifter ved fuld belåning inden for anlægssummen (eventuelt  

 anskaffelsessummen), jfr. § 13, stk. 2, på grundlag af annuitetslån, der  

 fastlægges efter anlæggets påregnede anvendelsesperiode til formålet, dog  

 højst til 30 år, med en fast årlig ydelse.
Renten udgøres af Nationalbankens  

 diskonto plus 3,5 pct.-points og tilskrives årligt.
Grundlaget for  

 beregningen er det endeligt afsluttede byggeregnskab.
For nedskrevne værdier  

 pr. 1. januar 1986 benyttes en rente på 10,5 pct.
Det skal herved præciseres,  

 at de hidtil gældende regler om refusion af kapitaludgifter ikke vil kunne  

 anvendes efter 31. december 1985, jfr. § 37.
 Stk. 2.  Ved beregningen af det i stk. 1 omhandlede  

 refusionsgrundlag for kapitalomkostninger skal anlægssummen (eventuelt  

 anskaffelsessummen) med fradrag af eventuelle afskrivninger efter de før 1.  

 januar 1986 gældende regler (saldoværdien) lægges til grund, uanset om denne,  

 f.eks. som følge af ejendommens alder, er lavere end den offentlige  

 vurdering.
 § 15.  Det oprindelige afskrivningsgrundlag, bortset  

 fra udgifter til senere udvidelse, forbedringer og nyanskaffelser, kan ikke  

 ændres uden socialministeriets samtykke, der kun kan forventes under ganske  

 særlige omstændigheder.
§ 16.  Som driftsudgifter vedrørerende fast ejendom  

 kan til refusion ud over de i § 14 nævnte finansieringsudgifter og udgifter  

 til vedligeholdelse, jfr. § 19, anmeldes udgifter til skatter, afgifter og  

 forsikringer vedrørende ejendommen.
Amtskommuner, der i fuldt eller begrænset  

 omfang er selvforsikrer for den pågældende institution, vil dog ikke kunne  

 anmelde beregnede præmier til refusion.
Dette gælder også ved selvforsikring  

 af andet end fast ejendom, jfr. herved § 22.
 § 17.  Ved anmeldelse til refusion af ejendomsudgifter  

 fradrages lejeindtægter, herunder betaling fra personale, der bor til leje  

 hos institutionen.
 § 18.  Lejevilkårene for institutioner i lejede  

 lokaler må, for at huslejeudgifterne skal kunne anmeldes til refusion,  

 godkendes af socialstyrelsen INDEN lejemålets endelige indgåelse.
Stk. 2.  Eksisterende lejemål vedrørende de i stk. 1  

 nævnte lokaler skal inden 1. januar 1987 forelægges for socialstyrelsen med  

 henblik på godkendelse af udgifterne vedrørende lejemålet som  

 refusionsberettigende.
Efter nævnte dato kan lejeudgiften kun anmeldes til  

 refusion i det omfang, udgifterne af socialstyrelsen er godkendt som  

 refusionsberettigende.
VEDLIGEHOLDELSE § 19.  Udgifter til ordinær og ekstraordinær  

 vedligeholdelse af fast ejendom kan i det regnskabsår, arbejdet er udført,  

 anmeldes til refusion.
Det er en betingelse, at arbejdet efter sagkyndigt  

 skøn er nødvendigt.
Stk. 2.  Udgifter til bygningsarbejder af en sådan  

 karakter og af et sådant omfang, at det er rimeligt at sidestille dem med en  

 ombygning, eller som er fornyelse, betragtes som anlægsudgifter.  

 Bestemmelserne i § 14, jfr. § 15, finder derfor tilsvarende anvendelse på  

 disse udgifter.
Det samme gælder vedligeholdelsesarbejder, som står i  

 umiddelbar forbindelse med om- eller tilbygning.
INSTALLATIONER, MASKINER OG INVENTAR § 20.  Udgifter til installationer i fast forbindelse  

 med institutionens ejendom må betragtes som anlægsudgifter.
Bestemmelserne i  

 § 14, jfr. § 15, finder derfor tilsvarende anvendelse på disse udgifter.
Det  

 gælder f.eks. udgifter til varmeanlæg, tilslutning til fjernvarme og større  

 antenneanlæg.
 Stk. 2.  Bestemmelserne i § 14, jfr. § 15 finder  

 tilsvarende anvendelse på udgifter til anskaffelse af maskiner til produktion  

 samt mere udgiftskrævende former for inventar som f.eks. større  

 husholdningsmaskiner og køkkenelementer.
 § 21.  Anskaffelse af inventar i forbindelse med  

 institutionens ibrugtagning betragtes som en anlægsudgift, jfr. § 13, og kan  

 danne grundlag for refusion af forrentning og afskrivning efter reglerne i §  

 14, jfr. § 15. Også supplerende indkøb af inventar betragtes som  

 anlægsudgift, såfremt indkøbet finder sted i det regnskabsår, hvori  

 institutionen er taget i brug, og det følgende regnskabsår.
Stk. 2.  Bortset fra mere udgiftskrævende former for  

 inventar, jfr. § 20, kan senere supplerende indkøb anmeldes til refusion som  

 driftsudgift.
Dette vil dog tidligst kunne ske for inventar, der er indkøbt i  

 regnskabsåret 1986.
 Om motorkøretøjer henvises til § 23.
ANDRE REFUSIONSBERETTIGENDE UDGIFTER § 22.  Foruden sædvanlige driftsudgifter, som f.eks.  

 udgifter til varme, vand, fødemidler, rengøring, materialer til  

 forarbejdning, kan afholdes udgifter til telefon og annoncering efter  

 medarbejdere, aviser og underholdning.
Også udgifter til sædvanlige  

 forsikringer er refusionsberettigende.
Om forsikring af fast ejendom og om  

 selvforsikring henvises til § 16.
§ 23.  Udgifter til abonnement hos redningskorps eller  

 anden udgift til kørsel er refusionsberettigende.
Der kan anmeldes udgifter  

 til afskrivning af bil i det omfang, kørsel godkendes af  

 ligningsmyndighederne som erhvervsmæssig.
For biler, der er anskaffet før den  

 1. januar 1986, kan refusionsberettigende afskrivning dog kun foretages i den  

 nedskrevne værdi ved begyndelsen af regnskabsåret 1986. Herudover kan  

 udgifter til anskaffelse og vedligeholdelse af motorkøretøj kun dækkes gennem  

 sædvanlig kilometergodtgørelse.
INDTÆGTER § 24.  Som indtægter opføres bl.a. personalets  

 betaling for forplejning, indtægt af lokaler og lignende, indtægt ved salg af  

 produkter, udskiftet inventar og maskiner.
Bonusindtægter samt rabatter m.v.  

 fradrages den udgiftskonto, de vedrører.
Om indtægter af fast ejendom  

 henvises til § 17. Om formueindtægter gælder bestemmelsen i stk. 2.
Stk. 2.  Formueindtægter opføres som indtægt.
Visse  

 indtægter specielt til fordel for en selvejende (privat) institution  

 tilkommer dog institutionen selv og skal derfor ikke medtages i regnskabet.  

 Dette gælder således midler, der ved gavebrev, testamente, legatfundats eller  

 lignende, eller hvad der er angivet i forbindelse med indsamlinger, er  

 reserveret til formål uden for institutionens daglige drift.
Det samme gælder  

 renteafkastet af disse midler.
Såfremt en disposition bevirker øgede udgifter  

 for amtskommunen, må dennes forudgående samtykke kræves.
Udgifter til  

 underholdning m.m., der skyldes arrangementer med det formål at indsamle  

 midler til anvendelse uden for institutionens daglige drift, skal dækkes af  

 indtægterne ved arrangementerne.
 Stk. 3.  Renter af institutionernes kassebeholdninger  

 tilkommer amtskommunen.
KONTANTYDELSER TIL KLIENTER OG BETALING FOR OPHOLD § 25.  Om vederlag for arbejde og beløb til personlige  

 fornødenheder til de på forsorgshjem og optagelseshjem optagne personer, der  

 udfører arbejde for hjemmene, henvises til bestemmelserne i §§ 19 og 20 i  

 socialstyrelsens cirkulæreskrivelse nr. 540 af 17. oktober 1977 om reglement  

 for institutioner, der omfattes af §§ 105-111 i bistandsloven.
Stk. 2.  Om de i stk. 1 omhandlede personers betaling  

 for ophold henvises til nævnte cirkulæreskrivelses § 23. Det skal herved  

 præciseres, at bestemmelsen i bistandslovens § 110, stk. 1, om personer, der  

 modtager pension efter den sociale pensionslovgivning, skal forstås således,  

 at der af pensionen alene udbetales beløb til pågældendes personlige  

 fornødenheder.
Resten af pensionen inddrages, men betragtes dog i forhold til  

 pågældende selv som betaling for opholdet.
Stk. 3.  Såfremt en klient, der modtager den i stk. 2  

 omhandlede pension, lader sig udskrive inden pensionens udbetaling og derpå  

 på ny lader sig indskrive, og det godtgøres, at pågældende herved udelukkende  

 har haft til hensigt at unddrage sig opholdsbetaling, har institutionen krav  

 mod klienten svarende til det unddragne beløb.
Kravet vil kunne inddrives  

 efter bestemmelsen i bistandslovens § 7, stk. 2.
SYGEBEHANDLING § 26.  Vedrørende forsorgshjem og optagelseshjem kan  

 udgifter i medfør af den i § 25 omhandlede cirkulæreskrivelse fra  

 socialstyrelsen, § 24, til lægetilsyn, sygeplejerskeassistance og medicin  

 anmeldes til refusion.
Udgifter til honorar til tandlæge kan anmeldes til  

 refusion i det omfang, patienternes sygesikring ikke dækker.
 Stk. 2.  For andre institutioner for personer, der er  

 hjemløse eller ikke kan tilvænne sig det almindelige samfundsliv, gælder, at  

 honorar for læge- og tandlægehjælp kan anmeldes til refusion i det omfang,  

 patienternes sygesikring ikke dækker.
c.
VISSE AMTSKOMMUNALE PLEJEHJEM, JFR.
BISTANDSLOVENS §§ 79-85 § 27.  For disse institutioner gælder frem til 1.  

 januar 1987 ud over bestemmelserne i §§ 1-4 og 28-36 i dette cirkulære,  

 bestemmelserne i socialministeriets cirkulære af 27. december 1976 til  

 kommunalbestyrelserne om regnskabsaflæggelse og refusion m.m. pkt. 19-27,  

 pkt. 28, afsnit 1 (anlægsudgifter), afsnit 5 (rammebeløb for anlægsudgifter)  

 og afsnit 6 (driftsudgifter vedrørende fast ejendom) samt pkt. 29-36, 38-39  

 og 49-57.
C.
ANVISNING AF STATSREFUSION § 28.  Ifølge lov af 20. marts 1976 om ændring af  

 regler for statens udbetaling af refusion af kommunernes udgifter i henhold  

 til den sociale pensions- og bistandslovgivning m.v. yder staten fuld,  

 løbende refusion af kommunernes refusionsberettigende udgifter efter bl.a.  

 bistandsloven.
 § 29.  Anmodning om statsrefusion fremsættes  

 kvartalsvis og indsendes til sikringsstyrelsen, postbox 2566, 2100 København  

 Ø.
Stk. 2.  Anmodningen skal indeholde en opgørelse over de  

 forventede refusionsberettigende udgifter i året til og med  

 tilskudskvartalet.
Opgørelsen foretages på skemaer, der udsendes fra  

 sikringsstyrelsen.
Styrelsen fastsætter regler og vejledning om  

 fremgangsmåden og fastsætter fristen for indsendelsen af amtskommunernes  

 kvartalsopgørelser.
 § 30.  Sikringsstyrelsen anviser efter en vurdering af  

 de anmeldte kvartalsbeløb statstilskud til notering på amtskommunens eller  

 dens banks postgirokonto.
 Stk. 2.  Når de enkelte amtskommuners refusionsbeløb for  

 et kvartal er fastsat af sikringsstyrelsen på grundlag af den modtagne  

 refusionsanmodning, kan der ikke foretages ændring af kvartalsbeløbet.
§ 31.  De nærmere regler for anvisningen vil blive  

 fastsat i et kommende cirkulære.
Indtil da gælder, at statstilskuddet anvises  

 den 6. sidste bankdag i måneden før hver af de tre tilskudsmåneder med 1/3  

 pr. måned af kvartalsbeløbet.
RESTAFREGNING § 32.  FORELØBIG RESTAFREGNING finder sted een gang  

 årligt og foretages af sikringsstyrelsen.
Den foreløbige afregning sker i  

 tilknytning til udløbet af den amtskommunale supplementsperiode.
I  

 forbindelse hermed påhviler det amtsrådet at indsende en foreløbig  

 refusionsopgørelse for det foregående regnskabsår i underskrevet stand senest  

 den 20. marts, for opgørelsen i 1987 (for året 1986) dog senest den 20.  

 april.
Stk. 2.  Har amtskommunen ifølge den foreløbige  

 opgørelse fået udbetalt mere i refusion, end den er berettiget til efter de  

 foranstående bestemmelser, påhviler det endvidere amtsrådet samtidig med den  

 foreløbige opgørelses indsendelse at anvise forskelsbeløbet til  

 sikringsstyrelsen.
Har amtskommunen ifølge opgørelsen fået udbetalt mindre i  

 refusion, end den er berettiget til, vil efterbetaling snarest blive  

 foretaget af sikringsstyrelsen.
§ 33.  ENDELIG RESTAFREGNING finder sted een gang  

 årligt og foretages af sikringsstyrelsen, når amtskommunens regnskab er  

 revideret og forsynet med påtegning af amtskommunens revision.
Revisor giver  

 samtidig med påtegningen sikringsstyrelsen meddelelse om påtegningens dato.
Stk. 2.  Det påhviler amtsrådet at indsende underskrevet  

 endelig refusionsopgørelse til sikringsstyrelsen straks efter, at revisor har  

 forsynet opgørelsen med påtegning.
I opgørelsen af den modtagne refusion i  

 den endelige refusionsopgørelse medregnes indbetalinger til eller  

 udbetalinger fra sikringsstyrelsen ifølge den foreløbige opgørelse pr. 20.  

 marts (20. april i 1987).
Stk. 3.  Har amtskommunen herefter fået udbetalt mere i  

 refusion, end den er berettiget til efter de foranstående bestemmelser,  

 påhviler det endvidere amtsrådet samtidig med den endelige opgørelses  

 indsendelse at anvise forskelsbeløbet til sikringsstyrelsen.
Har amtskommunen  

 ifølge opgørelsen fået udbetalt mindre i refusion, end den er berettiget til,  

 vil efterbetaling snarest blive foretaget af sikringsstyrelsen.
 § 34.  De nærmere regler for de to afregninger  

 fastsættes af sikringsstyrelsen.
D.
BERIGTIGELSER § 35.  I princippet skal enhver udgift, der ikke er  

 afholdt efter reglerne, jfr. § 2, holdes uden for refusionsordningen.  

 Udgangspunktet er derfor, at berigtigelse af fejl, herunder misforståelser,  

 fra amtskommunens side skal ske, uanset om de ansvarlige har været i god tro,  

 eller om fejlen på anden måde har været undskyldelig, jfr. dog stk. 2.
 Stk. 2.  Berigtigelse af allerede afholdte udgifter skal  

 dog ikke ske, hvor der er tale om ganske uvæsentlige udgifter, eller hvor den  

 administrative indsats med hensyn til berigtigelse af konkrete udgifter vil  

 være uforholdsmæssig stor sammenlignet med det opnåelige resultat.
 Stk. 3.  Hvor revisionens undersøgelser har vist, at der  

 som følge af forkert anvendelse af reglerne er sket fejl i et større antal  

 ensartede tilfælde (f.eks. betaling af lønninger eller for kørsel), kan  

 berigtigelse ske derved, at amtskommunen i samråd med revisionen foretager en  

 skønsmæssig beregning af, hvor meget statens refusion ville være blevet  

 nedsat, hvis reglerne var blevet fulgt.
E.
REVISION § 36.  Den kritiske revision af amtskommunens  

 regnskaber vedrørende de områder, der omfattes af dette cirkulære, udføres af  

 den af indenrigsministeriet godkendte sagkyndige revision efter reglerne i  

 socialministeriets cirkulære af d.d. om revision af amtskommunernes samt  

 Københavns og Frederiksberg kommuners regnskaber på visse dele af det sociale  

 område.
F.
IKRAFTTRÆDELSE § 37.  Cirkulæret har virkning fra den 1. januar 1986.  

 Samtidig ophæves de endnu gældende bestemmelser i socialministeriets  

 cirkulæreskrivelse af 7. marts 1962 vedrørende forsorgshjem, pkt. 9  

 (regnskabsspørgsmål) og i socialministeriets cirkulæreskrivelse af 21. juli  

 1967 til samtlige forsorgshjem (om regnskaber), de to sidste afsnit (om  

 afskrivninger).
