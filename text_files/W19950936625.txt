Ankestyrelsens principafgørelse O-127-95 om kontanthjælp - børnetilskud - børnebidrag - indtægtsopgørelse - økonomisk behovsvurdering - børns behov Resume:
 Ansøger, der var enlig og havde 3 børn under 18 år, søgte om økono misk hjælp til afholdelse af datterens konfirmation.
 Ankestyrelsen fandt, at børnebidrag og børnetilskud skulle medtages som indtægt ved den økonomiske behovsvurdering, når der ansøges om hjælp, der vedrører et barn.
 Kassation:
Principafgørelsen har ikke længere vejledningsværdi Love:
Lov om social bistand - lovbekendtgørelse nr. 829 af 1. oktober 1992 - § 46 Sagsfremstilling:
Ansøger, der var enlig og havde 3 hjemmeboende børn under 18 år, søgte om hjælp til datterens konfirmation.
Det var oplyst, at ansøger var i lære med støtte efter bistandslovens § 43, samt at datterens fader var afgået ved døden.
 Kommunen gav afslag på ansøgningen med henvisning til, at ansøgerefter forvaltningens vurdering ikke skønnedes at opfylde de økono miske betingelser for at modtage hjælp til det ansøgte.
 Det var om ansøgers økonomi oplyst, at hendes lønindtægt og bolig sikring netto udgjorde 9.693 kr. pr. måned, og at de faste udgifter månedligt udgjorde 8.122 kr. (incl. et rådighedsbeløb til kost m.v. på 2.500 kr.) Hertil kom børnefamilieydelse, forhøjet, ekstra og særligt børnetilskud samt børnebidrag.
 Ankenævnet pålagde kommunen at yde ansøger økonomisk hjælp efter bistandslovens § 46 til afholdelse af konfirmation med et beløb svarende til det konfirmationsbidrag, som statsamtet ville have fastsat, såfremt faderen ikke havde været død.
 Nævnet lagde ved afgørelsen vægt på, at der i den konkrete økonomiske beregning efter bistandslovens § 46 skulle medtages et beløb til dels ansøgers underhold, dels til hendes del af forsørgelsen af sine børn under 18 år.
Efter afholdelse af de af kommunen accepterede faste udgifter havde ansøger 4.171 kr. månedligt til rådighed til underhold til sig selv og sin forsørgelse af 3 børn, hvorfor nævnet fandt ansøger berettiget til økonomisk hjælp svarende til et eventuelt konfirmationsbidrag til afholdelse af udgiften til konfirmation.
I klagen til Ankestyrelsen havde kommunen bl.a. anført, at såfremt der skulle tillægges et beløb til børnenes forsørgelse, burde familieydelserne indgå i en samlet økonomisk vurdering.
 Sagen blev behandlet i principielt møde til afklaring af, på hvilkenmåde børnebidrag og børnetilskud indgår ved den økonomiske behovs vurdering, når der søges om hjælp, der vedrører børns behov.
 Afgørelse:
 Afgørelsen af, om ansøger opfylder de økonomiske betingelser for hjælp efter bistandslovens § 46, beror på et skøn.
Det fremgår af § 10 i lov om en børnefamilieydelse, at børnefamilie ydelsen ikke indgår ved beregningen af ydelser efter den sociale lovgivning, Ankestyrelsen fandt, at børnebidrag og børnetilskud skulle medtages som indtægt ved den økonomiske behovsvurdering, når der ansøges om hjælp, der vedrører et barn.
 Ankestyrelsen lagde herved vægt på, at udgifterne, der vedrører barnets behov, i et vist omfang må anses for dækket af disse ydelser.
 Ankestyrelsen fandt efter oplysningerne om ansøgers økonomiske forhold, herunder oplysninger om indtægter og udgifter, at kommunens afgørelse, hvorefter ansøger ikke skønnedes at opfylde de økonomiske betingelser for at modtage hjælp til afholdelse af konfirmation, ikke havde været ulovlig eller åbenbart urimelig.
 Nævnet havde derfor ikke været berettiget til at tilsidesætte kommunens afgørelse.
 Ankestyrelsen ændrede således nævnets afgørelse.
 Den ændrede afgørelse medførte ikke, at ansøger skulle tilbagebetale ydelsen, der var modtaget i henhold til nævnets afgørelse.
