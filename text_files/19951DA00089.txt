Nr BTB 89 Betænkning over Forslag til folketingsbeslutning om begrænsning i  

 anvendelse af bekæmpelsesmidler på ikkedyrkede arealer   

 Nr B 89 1995-96, 1. samling Afgivet af Miljø- og Planlægningsudvalget Afgivet: 19960417 Udvalget har behandlet beslutningsforslaget i nogle møder.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 beslutningsforslaget til forkastelse.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller beslutningsforslaget  

 til vedtagelse uændret.
 Mindretallet finder, at forslaget om at begrænse anvendelsen af  

 bekæmpelsesmidler på ikkedyrkede arealer er af overordentlig stor betydning  

 for at sikre grundvandet mod pesticider.
Risikoen for nedsivning af pesticidrester er betydelig på ikkedyrkede,  

 ubevoksede arealer, idet der mangler de fornødne mikroorganismer og ilt til  

 nedbrydning.
Hertil kommer, at muldfattige arealer har en ringe vandholdende  

 evne, der sker derfor en hurtig nedsivning af pesticidrester i forbindelse  

 med regnvandet med deraf følgende forureningstrussel mod grundvandet.  

 Endvidere løber pesticider via dræn eller kloaksystemet ud i vandløb eller  

 indre farvande og udgør dermed en trussel mod vandmiljøet.
Beslutningsforslaget har været fremsat en gang tidligere, hvor regeringen  

 ligesom denne gang erklærede sig enig i målsætningen.
Men regeringen har ikke  

 formået at komme med konstruktive forslag til begrænsning af anvendelsen af  

 bekæmpelsesmidler på ikkedyrkede arealer.
Derfor valgte Venstre og Det  

 Konservative Folkeparti at genfremsætte beslutningsforslaget for hermed at  

 give udtryk for de to partiers bekymring over, at der i den forløbne periode  

 ikke er sket noget væsentligt på området.
Mindretallet er skuffet over, at  

 der i regeringen og blandt Folketingets øvrige partier kun er vilje til at  

 erklære sig enig med beslutningsforslagets målsætning, men ikke reel vilje  

 til at vedtage denne folketingsbeslutning og dermed tage fat på at sikre det  

 danske grundvand.
 Mindretallet vil fortsat opfordre regeringen til snarest at tage de  

 fornødne initiativer til at begrænse anvendelsen af bekæmpelsesmidler på  

 ikkedyrkede arealer.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.  

Centrum-Demokraterne og Dansk Folkeparti havde ikke medlemmer i udvalget.
