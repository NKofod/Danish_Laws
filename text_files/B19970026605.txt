 I medfør af § 19, stk. 2 og § 26, stk. 1 i lov nr. 186 om film af 12.  

 marts 1997 fastsættes følgende:
Medierådets sammensætning § 1.  Medierådet for Børn og Unge består af en formand  

 og indtil 6 øvrige medlemmer, der beskikkes af kulturministeren.
 § 2.  Mindst to af Medierådets medlemmer skal have  

 gennemgået en pædagogisk eller psykologisk uddannelse eller gennem deres  

 beskæftigelse have erhvervet en særlig indsigt i børne- og ungdomsproblemer.  

 Disse samt formanden danner tilsammen Medierådets vurderingsudvalg.  

 Medierådets formand er formand for vurderingsudvalget.
 Stk. 2.  Kulturministeren beskikker efter indstilling  

 fra Medierådet et antal suppleanter til vurderingsudvalget med samme  

 kvalifikationer som vurderingsudvalgets medlemmer, jf. stk. 1. Suppleanterne  

 for vurderingsudvalget er ikke suppleanter til det samlede Medieråd.
 § 3.  Medierådets øvrige medlemmer skal tilsammen have  

 mediemæssig eller forskningsmæssig indsigt, repræsenterere filmbranchen og  

 forbrugerinteresser.
 Stk. 2.  Højst et af Medierådets medlemmer må  

 repræsentere filmbranchen.
§ 4.  Beskikkelserne gælder for 3 år.
Umiddelbar  

 genbeskikkelse kan kun finde sted en gang.
Udtræder et medlem i  

 beskikkelsesperioden beskikkes et nyt medlem for den resterende del af  

 perioden.
Opgaver § 5.  Medierådet for Børn og Unge skal sørge for  

 vejledning og oplysning til forældre m.fl. om levende billeders egnethed for  

 børn og unge.
Medierådet skal herunder Stk. 2.  Medierådet skal i sin opgavevaretagelse indgå i  

 en aktiv dialog med andre institutioner og organisationer, herunder  

 tv-stationerne.
 Stk. 3.  Medierådet skal mødes mindst 4 gange årligt.
 Stk. 4.  Medierådet afgiver hvert år en beretning.
 Stk. 5.  Medierådet fastsætter selv sin  

 forretningsorden.
§ 6.  Godkendelse af film, jf. filmlovens § 20, stk.  

 1, foretages af medlemmerne af vurderingsudvalget, jf. § 2 eller af  

 suppleanterne for disse.
Medierådet kan ikke ændre en afgørelse truffet af  

 vurderingsudvalget.
Andre bestemmelser § 7.  Medierådets sekretariat varetager rådets løbende  

 administration.
Overgangs- og ikrafttrædelsesbestemmelser § 8.  Denne bekendtgørelse træder i kraft den 19.  

 april 1997.
 Stk. 2.  Første gang Medierådet beskikkes, beskikkes tre  

 af medlemmerne for 4 år og de øvrige for 3 år, jf. § 4.
Kulturministeriet, den 10. april 1997 P.M.V.
