I medfør af § 60, stk. 1, og § 61, stk. 2, i lov om erhvervsdrivende fonde, jf. lovbekendtgørelse nr. 571 af 27. september 1988, fastsættes:
Anmeldelser § 1.  Alle anmeldelser til Erhvervs- og  

 Selskabsstyrelsen skal ske ved benyttelse af de dertil af styrelsen  

 foreskrevne blanketter.
 § 2.  Anmeldelse om stiftelse af en fond eller  

 omdannelse af en fond efter lov om erhvervsdrivende fonde § 51 skal i det  

 mindste angive:
 Stk. 2.  Med anmeldelsen skal følge i original eller af  

 bestyrelsen bekræftet kopi:
 Stk. 3.  Samtidig med anmeldelsen betales den herfor  

 fastsatte afgift.
 § 3.  Ændres en fonds vedtægt eller ændres forhold,  

 hvorom anmeldelse er sket, skal anmeldelse herom indsendes inden en måned til  

 Erhvervs- og Selskabsstyrelsen.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal der indsendes dateret  

 vedtægt med den fuldstændige ordlyd i den nye affattelse.
 § 4.  Anmeldelsen, der skal være underskrevet af alle  

 bestyrelsesmedlemmer, hvis underskrifter skal bekræftes af en notar, en  

 advokat eller 2 vitterlighedsvidner, indleveres med bilag samt 2 bekræftede  

 kopier af disse til Erhvervs- og Selskabsstyrelsen.
 Stk. 2.  Dokumenterne skal være affattet på dansk.
 Indsendelse af årsregnskaber m.v.
§ 5.  Godkendt årsregnskab, herunder et eventuelt  

 koncernregnskab og årsberetningen samt revisionspåtegningen indsendes til  

 Erhvervs og Selskabsstyrelsen.
Disse dele udgør en helhed og indsendes inden  

 6 måneder efter regnskabsårets udgang i 3 eksemplarer.
Stk. 2.  For de fonde, der i medfør af § 55 i  

 årsregnskabsloven udarbejder færre noter til årsregnskabet, indsendes  

 samtidig en erklæring underskrevet af fondens bestyrelse om, at betingelserne  

 i nævnte lovs § 55, stk. 2-5, er opfyldt.
Erklæringen skal attesteres af  

 fondens revisor.
 Stk. 3.  Sammen med årsregnskabet m.v. skal indsendes en  

 særskilt fortegnelse over de legatmodtagere, der efter bestyrelsens  

 beslutning har modtaget ydelser af fondens overskud i henhold til formålet.
 Stk. 4.  Erhvervs- og Selskabsstyrelsen kan foreskrive,  

 at der sammen med årsregnskabet skal indsendes visse talmæssige oplysninger  

 på et særskilt skema.
§ 6.  Dokumenterne indsendes i original eller i  

 bekræftet kopi eller genpart og skal være udfærdiget således, at de egner sig  

 til gengivelse ved mikrofotografering.
På de enkelte sider skal der være bred  

 margen til den hæftede side.
De enkelte sider i dokumenterne må ikke være  

 klæbet sammen, men skal blot hæftes sammen, medmindre regnskabet er trykt på  

 falsede ark.
Såfremt det skønnes, at et dokument ikke opfylder ovenstående  

 krav, kan Erhvervs- og Selskabsstyrelsen forlange et nyt dokument, der  

 opfylder kravene, indsendt i stedet.
Det kan forlanges, at dokumentet  

 udfærdiges på ensfarvet hvidt papir i A-4 format, trykt eller maskinskrevet  

 med tydelig sort skrift.
 Stk. 2.  Dokumenterne skal være affattet på dansk og med  

 beløbene angivet i danske kroner.
 Stk. 3.  Fondens fulde navn og registreringsnummer samt  

 regnskabsåret, der skal være i overensstemmelse med fondens registrerede  

 vedtægter, jf. lov om erhvervsdrivende fonde § 7, stk. 1, nr. 9, skal fremgå  

 af dokumenterne.
 Registrering og offentliggørelse m.v.
§ 7.  Oplysninger om et anmeldt forhold optages i  

 registeret over erhvervsdrivende fonde (registreres), hvis det anmeldte ikke  

 er i strid med lov om erhvervsdrivende fonde, med bestemmelser fastsat i  

 medfør af lovens § 11, stk. 1, § 50 eller § 60, stk. 1, med vedtægten eller  

 med bestemmelser i eller bestemmelser fastsat i medfør af andre love, hvis  

 overholdelse Erhvervs- og Selskabsstyrelsen finder nødvendig for at kunne  

 gennemføre registrering.
Tilsvarende gælder meddelelser, årsregnskaber m.v.,  

 der indgives med henblik på registrering eller offentliggørelse efter  

 bestemmelser i eller bestemmelser fastsat i medfør af lov.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
§ 8.  Registeret over erhvervsdrivende fonde føres  

 efter Erhvervs- og Selskabsstyrelsens bestemmelse.
Enhver fond får et  

 registreringsnummer.
Datoen for registreringen og for nye eller omdannede  

 fondes vedkommende registreringsnummer indføres i registeret.
 § 9.  Registreringer i Erhvervs- og Selskabsstyrelsen  

 efter lov om erhvervsdrivende fonde eller efter bestemmelser udstedt i  

 henhold til loven og modtagelse af årsregnskab m.v. skal straks bekendtgøres  

 i Statstidende.
§ 10.  Er modtagelsen af et årsregnskab m.v.  

 offentliggjort i henhold til § 9, kan nyt omgjort årsregnskab m.v. ikke  

 antages til offentliggørelse, medmindre Erhvervs- og Selskabsstyrelsen eller  

 fondsmyndigheden skønner, at offentliggørelse af det nye årsregnskab m.v. er  

 i regnskabslæserens interesse som en nødvendig rettelse af væsentlige eller  

 åbenbare fejl eller som berigtigelse af ulovlige forhold.
Et omgjort  

 årsregnskab m.v., der modtages efter udløbet af det følgende regnskabsår, kan  

 ikke antages til offentliggørelse, men eventuelle nødvendige rettelser må  

 optages i årsregnskabet m.v. for det sidstnævnte regnskabsår.
Stk. 2.  Antages et omgjort årsregnskab m.v. til  

 offentliggørelse, skal det tydeligt fremgå for offentligheden, at der er tale  

 om et omgjort årsregnskab m.v.
Det gamle årsregnskab m.v. skal være  

 offentligt tilgængeligt tillige med det omgjorte.
 Stk. 3.  Et årsregnskab m.v., der ikke har kunnet  

 antages til offentliggørelse, jf. stk. 1, kan ikke danne grundlag for  

 udarbejdelse af årsregnskab m.v. for det følgende år.
 Offentlighed m.v.
§ 11.  Dokumenter, der beror i Erhvervs- og  

 Selskabsstyrelsen er offentligt tilgængelige.
Dette gælder dog ikke attester  

 om personlige forhold samt dokumenter, der indeholder oplysninger om  

 modtagelse af midler fra fonden.
 Stk. 2.  Årsregnskaber, årsberetninger eller  

 koncernregnskaber, jf. lov om erhvervsdrivende fonde § 28, stk. 1, samt  

 revisonspåtegning på disse dokumenter, er dog, uanset de deri indeholdte  

 oplysninger, offentligt tilgængelige.
 Stk. 3.  Bestemmelsen i stk. 1, 1. punktum, gælder kun i  

 det omfang Erhvervs- og Selskabsstyrelsen bestemmer det for:
 § 12.  Dokumenter, der er offentligt tilgængelige, i  

 Erhvervs- og Selskabsstyrelsen kan på forlangende gennemses i styrelsens  

 ekspedition.
 Stk. 2.  Udskrifter af styrelsens oplysninger om fonde  

 samt fotokopier eller aftryk af eventuelle mikrofilm af de dokumenter, der er  

 offentligt tilgængelige, kan fås hos Erhvervs- og Selskabsstyrelsen.
 Stk. 3.  Erhvervs- og Selskabsstyrelsen kan bestemme, at  

 fotokopi eller aftryk af mikrofilm også kan tages ved selvbetjening af  

 kopieringsapparater opstillet i styrelsen.
 Stk. 4.  Erhvervs- og Selskabsstyrelsen kan bestemme, at  

 alle eller bestemte offentligt tilgængelige oplysninger om flere fonde kan  

 fås maskinelt efter særlig aftale eller i henhold til eventuelle af styrelsen  

 fastsatte almindelige bestemmelser.
 Stk. 5.  For de i denne bestemmelse omhandlede  

 oplysninger betales den fastsatte afgift.
 § 13.  Erhvervs- og Selskabsstyrelsens afgørelser i  

 medfør af denne bekendtgørelse kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
Ikrafttrædelsesbestemmelser § 14.  Bekendtgørelsen træder i kraft den 1. marts  

 1990.
 Stk. 2.  Bekendtgørelse nr. 38 af 12. januar 1989 om  

 anmeldelser m.v. til Erhvervs- og Selskabsstyrelsens register for  

 erhvervsdrivende fonde ophæves.
 Stk. 3.  For fonde, som er oprettet inden 1. januar  

 1985, finder § 2 tilsvarende anvendelse.
 Stk. 4.  Fonde, der er oprettet inden 1. januar 1985,  

 skal samtidig med anmeldelsen efter lovens § 67, stk. 1, indsende det seneste  

 årsregnskab.
