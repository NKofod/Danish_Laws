Skriftlig fremsættelse (27. november  

 1998) Trafikministeren Herved tillader jeg mig for Folketinget at  

 fremsætte:
 Forslag til lov om ændring af  

 færdselsloven, godskørselsloven og arbejdsmiljøloven samt  

 om ophævelse af lov om kontrol med overholdelsen af De europæiske  

 Fællesskabers forordninger om arbejderbeskyttelse inden for  

 landevejstransport og lov om international godstransport med  

 motorkøretøjer m.v. (Skærpet kontrol med tunge  

 køretøjer, køre- og hviletidsbestemmelser,  

 betalingsbestemmelser m.v.).
(Lovforslag nr.
L 108).
 Lovforslaget er en delvis genfremsættelse af L 138.  

 Ved udarbejdelsen af lovforslaget er der i store træk taget hensyn til  

 de bemærkninger, der indkom fra myndigheder og organisationer i  

 forbindelse med fremsættelsen af L 138.
 Hovedformålet med lovforslaget er gennem en  

 række initiativer at forbedre færdselssikkerheden i relation til  

 tunge køretøjer, herunder busser, samt at der i videre omfang  

 end hidtil kan ske tilbagekaldelse af tilladelser til godskørsel,  

 under iagttagelse af retssikkerhedsgarantier, med henblik på at  

 højne standarden inden for erhvervet.
 Lovforslaget skal ses som en del af opfølgningen af  

 den af trafikministeren nedsatte styregruppes rapport om  

 trafiksikkerhedsmæssige forhold i relation til tunge  

 køretøjer.
 Forslaget indeholder i overensstemmelse hermed  

 bestemmelser om skærpet bøde ved kørsel med overlæs  

 og med uvirksomme hastighedsbegrænsere, tilbageholdelse af  

 køretøjer ved overtrædelse af reglerne om køre- og  

 hviletid, overlæs og hastighedsbegrænsere, ubetinget frakendelse  

 af førerretten ved kørsel med et køretøj, hvor  

 der er foretaget uautoriseret indgreb i hastighedsbegrænseren, samt  

 mulighed for frakendelse af førerretten ved overtrædelse af  

 hastighedsgrænserne med mere en 40 % og ved kørsel med  

 overlæs på mere end 30 %.
 Herudover indeholder forslaget bl.a. en række  

 bestemmelser om betaling, herunder betaling for visse syn.
 Yderligere indeholder lovforslaget bestemmelser om, at  

 vognmandstilladelser kan tilbagekaldes, hvis vognmanden eller den, der  

 optræder i hans interesse groft eller gentagne gange har  

 overtrådt lovgivningen, herunder færdselsloven og reglerne om  

 køre- og hviletid, samt bestemmelser om domstolsprøvelse.  

 Endvidere vil en tilladelse kunne tilbagekaldes, hvis personkredsen bag et  

 selskab ikke kan anses at opfylde kravet om god skik inden for branchen.
Herudover indeholder forslaget ændringer i relation  

 til afgørelseskompetencen for Vejtransportrådet og  

 Færdselsstyrelsen, bemyndigelse til trafikministeren til at  

 fastsætte nærmere regler om udpegelse af og faglige  

 kvalifikationer for sikkerhedsrådgivere for vejtransport af farligt  

 gods, jf.
Rådets direktiv 96/35/EF af 3. juni 1996,  

 gennemførelse af Rådets ændringsdirektiv 98/76 om adgang  

 til erhvervet godstransport ad landevej m.v., samt inkorporering af  lov nr.  

 257 af 22. maj 1974 om international godstransport med  

 motorkøretøjer m.v. i godskørselsloven.
 Endelig ophæves godskørselslovens krav om  

 indfødsret for indehavere af tilladelser til godskørsel for  

 fremmed regning samt for ansvarlige ledere i selskaber m.v.
 Lovforslaget er sendt til høring med  

 høringsfrist den 7. december 1998, og høringssvarene vil blive  

 sendt til Trafikudvalget i takt med, at de modtages.
 Idet jeg i øvrigt henviser til lovforslagets  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
