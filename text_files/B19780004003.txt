 Anordning om visse forholdsregler mod Sydafrika.
Vi Margrethe den Anden, af Guds Nåde Danmarks Dronning, gør vitterligt:
 I henhold til § 1 i lov nr. 156 af 10. maj 1967 om visse forholdsregler i  

 henhold til De forenede Nationers pagt fastsættes herved til opfyldelse af De  

 forenede Nationers sikkerhedsråds resolution af 4. november 1977 om  

 våbenembargo mod Sydafrika:
 § 1.  Det er forbudt at foretage eller forsøge at  

 foretage salg og overdragelse til eller anden forsyning af, herunder  

 transport til, Sydafrika, personer eller virksomheder i Sydafrika eller  

 virksomheder, der drives fra Sydafrika med:
 Stk. 2  Det er endvidere forbudt at indgå eller at  

 forsøge at indgå aftaler om licens til fremstilling eller vedligeholdelse af  

 de i stk. 1 omhandlede genstande til den der nævnte personkreds.
 § 2.  Det er forbudt at deltage eller forsøge at  

 deltage i ethvert samarbejde med Sydafrika, personer eller virksomheder i  

 Sydafrika eller virksomheder, der drives fra Sydafrika med henblik på  

 fremstilling og udvikling af nukleare våben.
 § 3.  Overtrædelse af § 1 og § 2 straffes efter § 110  

 c i borgerlig straffelov med bøde, hæfte eller under skærpende omstændigheder  

 med fængsel i indtil 3 år.
 § 4.  Anordningen træder i kraft ved bekendtgørelsen i  

 Lovtidende.
 Givet på Amalienborg, den 3. februar  

 1978.
