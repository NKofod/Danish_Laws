Direktoratet frafalder kravet om optagelse af adgangsvej på  

 matrikelkortet i forbindelse med udstykning af parcel på havneareal på grund  

 af følgende særlige forhold: 1) at der er tale om et udlejet areal, der  

 formodentlig aldrig skal afhændes særskilt. 2) at arealet er havneareal og  

 adgangsretten for de lejede grund derfor ikke nærmere stedfæstet. 3) at  

 ejendommen (havnen) ejes af kommunen.
Direktoratet har efter den hidtidige  

 praksis i sådanne tilfælde forlagt tinglysning af deklaration om vejretten.
 I skrivelse af 18-7-1988 har De spurgt om en udstykning af en parcel af  

 Korsør Havns havneareal matr.nr. 316a Korsør Bygrunde, kan forventes godkendt  

 uden at der udlægges vej på matrikelkortet som adgangsvej til parcellen.
 Det drejer sig om en bygning på lejet grund, hvor grunden ønskes udstykket  

 af hensyn til belåning af bygningen.
 Korsør Havn har oplyst, at adgangen til og fra bygningen naturligt og  

 problemfrit hidtil har kunnet foregå over de udlagte havnearealer uden  

 sikring af vejretten, og at dette er tilfældet for flere af havnens ældre  

 lejemål.
 I denne anledning meddeles, at Matrikeldirektoratet under hensyn til de  

 specielle forhold i sagen, og under den forudsætning, at det udstykkede areal  

 ikke skal afhændes, kan frafalde kravet i § 29, stk. 2, i bkg. 129 af  

 23-3-1982, om at adgangsvejen til parcellen skal optages på matrikelkortet.
 Ved indsendelsen af udstykningssagen hertil bedes De henvise til  

 nærværende sags j.nr.
