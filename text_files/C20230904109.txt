Cirkulære om satsregulering pr. 1. januar 2023 for tjenesterejser (Til samtlige ministerier mv.) I medfør af Finansministeriet, Medarbejder- og Kompetencestyrelsens, cirkulære af 3. januar 2023 om tjenesterejseaftalen (Medst. nr. 001-23) reguleres satserne for godtgørelse af merudgifter på tjenesterejser hver 1. januar, jf. aftalens kapitel 7. Satserne i bilag 1, 2, 3, 4 og 6 er ændret pr. 1. januar 2023 som følge af ændrede satser i skattelovgivningen.
 Satserne fremgår af:
Bilag 1. Transportgodtgørelse pr. 1. januar 2023 Bilag 2. Time- og dagpenge samt procentgodtgørelse i Danmark og på Færøerne pr. 1. januar 2023 Bilag 3. Dagpenge og procentgodtgørelse i udlandet og i Grønland pr. 1. januar 2023 Bilag 4. Måltidsfradrag i Danmark, på Færøerne, i udlandet og i Grønland pr. 1. januar 2023 Bilag 5. Hoteldispositionsbeløb i Danmark, på Færøerne og i udlandet pr. 1. januar 2023 Bilag 6. Udokumenteret nattillæg i Danmark, på Færøerne, i udlandet og i Grønland pr. 1. januar 2023 Ikrafttræden Cirkulæret har virkning fra den 1. januar 2023. Samtidig ophæves Skatteministeriets cirkulære nr. 9528 af 12. maj 2022 (Medst. nr. 029-22).
Finansministeriet, Medarbjder- og Kompetencestyrelsen, den 17. januar 2023 Jakob Helbo Jakobsen Bilag 1 Transportgodtgørelse pr. 1. januar 2023 - Bilag 2 Time- og dagpenge samt procentgodtgørelse i Danmark og på Færøerne pr. 1. januar 2023 - 1) Der kan aldrig samtidig ydes både time- og dagpenge og procentgodtgørelse.
Procentgodtgørelse ydes alene i det tilfælde, der er nævnt i tjenesterejseaftalens § 20, stk. 2.
2) Satserne for time- og dagpenge kan være højere, i det omfang der efter tjenesterejseaftalens § 22, stk. 3, er indgået lokal aftale herom.
Satserne kan dog ikke overstige følgende beløb:
 I Ureducerede satser: Dagpenge 555 kr. og timepenge 23,13 kr.
 II Satser reduceret med 1/4 i Danmark: Dagpenge 416,25 kr. og timepenge 17,34 kr.
 III Satser reduceret med 1/6 på Færøerne: Dagpenge 462,50 kr. og timepenge 19,27 kr.
 3) Måltidsfradrag foretages i overensstemmelse med bilag 4.
Bilag 3 Dagpenge og procentgodtgørelse i udlandet og i Grønland pr. 1. januar 2023 - Dagpengesatsen udgør 555 kr. og procentgodtgørelsen 138,75 kr. i udlandet og i Grønland pr. 1. januar 2023.
 Det gælder dog ikke for nedenstående lande, hvor følgende satser er gældende:
1) Der kan aldrig samtidig ydes både dagpenge og procentgodtgørelse.
Procentgodtgørelse ydes alene i det tilfælde, der er nævnt i tjenesterejseaftalens § 21, stk. 2.
 2) Måltidsfradrag foretages i overensstemmelse med bilag 4.
3) Dagpengesatsen og procentgodtgørelsen (her på 30 pct.) er højere, i det omfang der efter tjenesterejseaftalens § 22, stk. 3, er indgået lokal aftale herom.
Dagpengene kan dog ikke overstige 555 kr. og procentgodtgørelsen kan ikke overstige 138,75 kr.
Bilag 4 Måltidsfradrag i Danmark, på Færøerne, i udlandet og i Grønland pr. 1. januar 2023 - Time- og dagpengene skal reduceres, hvis den ansatte får gratis måltider i tilknytning til tjenesterejsen.
 Fradraget foretages i den konkrete time- og dagpengesats, jf. herved tillige bilag 2, note 3 og bilag 3, note 2.
 Fradraget udgør følgende:
 Fremkommer der en tredje decimal på 5 eller mere, afrundes opad til nærmeste hele ørebeløb, ellers nedad.
Eksempel 1 Fradragene udgør ved en ureduceret sats på 477 kr. følgende:
Eksempel 2 Fradragene udgør ved en ureduceret sats på 555 kr. følgende:
Bilag 5 Hoteldispositionsbeløb i Danmark, på Færøerne og i udlandet pr. 1. januar 2023 - Hoteldispositionsbeløb i Danmark, på Færøerne og i udlandet pr. 1. januar 2023 1) Hoteldispositionsbeløbet for Danmark fastsættes med udgangspunkt i den statslige hotelaftale der reguleres pr. 1 februar hvert år.
 2) Hoteldispositionsbeløbet er inklusive moms.
3) Hoteller på den statslige hotelaftale, der overstiger hoteldispositionsbeløbet, kan også refunderes De reducerede satser anvendes under udstationering fra og med den 29. dag, jf. § 35, stk. 2, i tjenesterejseaftalen (Medst. nr. 001-23).
 Hoteldispositionsbeløbet i udlandet og Grønland nedsættes med 1/4 under udstationering fra og med den 29. dag, jf. § 35, stk. 2, i tjenesterejseaftalen (Medst. nr. 001-23).
 For lande, hvor der ikke er fastsat et hoteldispositionsbeløb, refunderes rimelige udgifter til et hotelværelse med bad eller anden godkendt indkvartering mod dokumentation, jf. § 28, stk. 4, i tjenesterejseaftalen.
Bilag 6 Udokumenteret nattillæg i Danmark, på Færøerne, i udlandet og i Grønland pr. 1. januar 2023 - De reducerede satser for udokumenteret nattillæg anvendes under udstationering fra og med den 29. dag, jf. § 35, stk. 2, i tjenesterejseaftalen.
