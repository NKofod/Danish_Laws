I marts 1990 meddelte Sundhedsstyrelsen landets fødesteder og jordemødre,  

 at der forelå dokumentation for, at peroral tilførsel af K-vitamin til raske,  

 fuldbårne børn kunne erstatte intramuskulær tilførsel.
Mange forældre havde  

 ønsket, at deres nyfødte barn ikke skulle gives en injektion, og  

 Sundhedsstyrelsen ændrede derfor retningslinierne i overensstemmelse med  

 dokumentationen.
 Efterfølgende har det imidlertid vist sig, at den perorale dosering ikke  

 giver så god en forebyggelse af neonatal hæmoragisk diatese, som den  

 intramuskulære dosering gør, idet der er konstateret sene tilfælde af  

 blødning hos børn, der har fået K-vitamin.
 Sundhedsstyrelsen har derfor overvejet atter at anbefale intramuskulær  

 injektion som første valg til alle nyfødte.
Imidlertid er der fremkommet enkelte meddelelser fra England, som synes at  

 vise en sammenhæng mellem intramuskulær indgift af K-vitamin til nyfødte børn  

 og øget forekomst af kræftsygdomme i barnealderen.
Dette kræver dog  

 yderligere dokumentation.
Danske data fra Cancerregisteret viser ikke den  

 samme sammenhæng.
Tilsvarende gælder i Norge og Sverige.
Efter en samlet vurdering af fordele og risici er peroral indgift til  

 raske, fuldbårne børn forsat at foretrække.
For at øge sikkerheden mod sent  

 opstået neonatal hæmoragisk diatese bør der imidlertid gives K-vitamin  

 peroralt ikke blot umiddelbart efter fødslen, men i de første 3 måneder til  

 børn, der ernæres helt eller overvejende med modermælk.
 Sundhedsstyrelsen anbefaler derfor, at K-vitamin gives efter følgende  

 retningslinier:
Ved fødslen - til raske, fuldbårne børn: 2 mg Fytomenadion peroralt hurtigt efter  

 fødslen - til nyfødte med øget risiko: 1 mg Fytomenadion intramuskulært hurtigt  

 efter fødslen.
 Øget risiko for neonatal hæmoragisk diatese har børn:
a. født før 33 gestationsuge b. født ved besværlig instrumental forløsning c. med asfyxi, der kræver genoplivning d. hvis mødre er i behandling med Fenemal eller andre antiepileptika.
Efter fødslen - børn som udelukkende ernæres med modermælk: 1 mg Fytomenadion peroralt 1  

 gang ugentligt i 3 måneder.
 Når modermælkserstatning udgør mere end halvdelen af ernæringen kan  

 K-vitamin tilskuddet bortfalde.
Administration af K-vitamin Til peroral indgift anvendes Fytomenadion dråber a 20 mg/ml, 1 dråbe = 1  

 mg.
Dråberne dryppes i barnets mundhule uden samtidig ingift af væske.
Hvis  

 barnet spytter medicinen ud, gentages proceduren, indtil man er sikker på, at  

 barnet har fået den ønskede medicin.
Der er ingen risiko for overdosering,  

 selvom proceduren gentages flere gange.
 Til intramuskulær indgift anvendes Fytomenadion 0,2%, dosis 0,5 ml = 1 mg.
 Det fremgår af modermælkserstatningens indholdsdeklaration, om den  

 indeholder K-vitamin.
