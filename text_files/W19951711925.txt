 Motorkøretøjer m.v.
 - Registreringsafgift af motorkøretøjer m.v.
- Autocamper Reference: Registreringsafgiftslovens § 5a, stk. 1, nr. 1 Motornævnet har truffet afgørelse om, at et fabriksnyt  

 køretøj, Citroen Evasion 2,0 Turbo CT.SX, der er ombygget her i  

 landet, ikke opfylder betingelserne til afgiftsberigtigelse som autocamper  

 med 60 pct., idet køretøjet ikke anses for utvivlsomt at  

 være konstrueret og indrettet til ophold og beboelse.
Køretøjet er en kassevogn MPV, der kan fås med 5-8  

 sæder, og med en tilladt totalvægt på 2350 kg.
Bilens  

 højde er 171 cm.
 Køretøjet er her i landet ombygget på følgende  

 måde:
Der er monteret et ekstra hævetag, der giver mulighed for  

 sovepladser til 2 personer.
Udnyttelse af sovepladserne forudsætter  

 lukning af det bageste soltag.
Bilens oprindelige tag er således  

 bevaret og benyttes som underlag for de 2 sovepladser.
Bilen er forsynet med en køkkensektion med 2 gasblus, 1 vask med  

 tilhørende 15 liter friskvand stank og 15 liter spildevandstank.
Der  

 er endvidere et aftageligt spisebord.
Bilen er fra fabrikken fremstillet med 2 soltage.
Det bageste giver i  

 oplukket stilling ståhøjde ved spisebord og køkkensektion  

 (i bilens midterste del). Dette forudsætter dog, at bilens ekstra  

 hævetag er aktiveret.
Bilens indvendige højde fra gulv til lukket soltag er på  

 116,5 cm.
Fra gulv til åbent hævetag er højden 181 cm.
 Der er 4 sæder i bilen.
En autocamper skal have en passende loftshøjde for at opfylde  

 kravet om at være konstrueret og indrettet til ophold og beboelse.
Den  

 omhandlede bil opfylder ikke dette krav.
Styrelsen har underrettet told- og statteregionerne om afgørelsen  

 og samtidig tilkendegivet, at de retningslinier, der blev udsendt i  

 forbindelse med lovændringen i 1990, fortsat er gældende, og at  

 der ikke må godkendes køretøjer til afgiftsberigtigelse  

 med 60 pct. som autocamper, hvis betingelserne ikke fuldt ud kan anses for  

 opfyldt.
Det gælder for såvel ombyggede fabriksnye som for  

 ombyggede brugte køretøjer.
