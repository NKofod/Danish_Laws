 Ved syn hos Statens Bilinspektion anvendes en metode til afprøvning af  

 trykluft-mekaniske bremser baseret på afprøvning i bremserullefelt, og  

 fremregning til præstation ved tilladt totalvægt.
For køretøjer, hvor den tilladte totalvægt er nedsat i henhold til den  

 typegodkendte totalvægt, og som er forsynet med automatisk lastafhængig  

 bremse kraftregulering (ALB), har det vist sig at være vanskeligt at finde  

 frem til, hvilket bremsetryk der skal anvendes ved den nedsatte totalvægt.
PÅ  

 grund af ALB-ventilens reduktion i bremsetryk ved nedsat akseltryk vil  

 bremsepræstationen ved den typegodkendte totalvægt og ved en nedsat totalvægt  

 ikke afvige ret meget.
For køretøjer med ABL-ventil og nedsat tilladt  

 totalvægt benyttes derfor bremsepræstation ved typegodkendte totalvægt som  

 bedste tilnærmelse til bremsepræstation ved tilladt totalvægt.
 Ændringer i forhold til hidtil gældende bestemmelser er markeret med en  

 lodret streg i margenen.
 Ved syn hos Statens Bilinspektion anvendes følgende afprøvning af  

 bremsepræstation på køretøjer med trykluft-mekaniske bremser:
 1. I bremseprøveafstanden måles for alle aksler  

 største sammenhørende værdier af membrantryk og bremsekræfter uden  

 hjulblokade.
 2. Bremsepræstationen ved tilladt totalvægt (evt.  

 nedsat i forhold til typegodkendt totalvægt) beregnes ud fra målingerne på  

 følgende måde:
 - Der antages at være et »spildtryk« på 0,4 bar, dvs. de første  

 0,4 bar antages alene at benyttes til overvindelse af returfjedre, friktion  

 m.v.
 - Er der ved målingen ikke opnået et membrantryk på mindst 2,5 bar, anses  

 den målte, største bremsekraft alligevel som værende målt ved 2,5 bar.
- Som fuldt udstyret tryk anvendes laveste arbejdstryk - 0,2 bar på grund  

 af trykfaldet ved udvidelsen fra beholdervolumen til samlet volumen af  

 beholder, rør og membraner.
Såfremt ALB-ventilen reducerer trykket ved  

 typegodkendt totalvægt, skal det reducerede tryk dog anvendes.
- For påhængs-/sættevogn med 2-leder trykluftbremser benyttes et laveste  

 arbejdstryk på 6,5 bar, uanset det af typegodkendelse/godkendelseserklæring  

 fremgår, at trykket er 6,1 bar.
Hvis ALB-ventilen reducerer trykket ved  

 typegodkendt totalvægt (fra f.eks. et indgangstryk på 5,9 bar til et  

 udgangstryk på 5,3 bar), kan der beregningsmæssigt anvendes den samme  

 absolutte reduktion ved det højere indgangstryk (fra 6,3 bar til 5,7 bar i  

 forannævnte eksempel).
 3. Godkendelseskriterier for bremsepræstation: Kravene  

 i Detailforskrifter for Køretøjer, afhængigt af køretøjsart og 1.  

 registreringsdato.
 4. Er et køretøj ikke forsynet med prøvetilslutninger  

 for måling af membrantryk, forlanges omstilling, hvor køretøjet enten er  

 forsynet med de nødvendige prøvetilslutninger eller fremstilles med  

 tilnærmelsesvis fuldt læs (vejeseddel medbringes) med henblik på afprøvning  

 ved hjælp af skrivende decelerationsmåler.
 5. Fremstilleren kan, såfremt der ved afprøvning på  

 een eller flere aksler ikke kunne opnås et membrantryk på mindst 2,5 bar,  

 forlange adgang til omstilling (evt. som en tredie fremstilling), hvor  

 køretøjet er tilstrækkeligt belæsset til, at et membrantryk på 2,5 bar kan  

 opnås.
6. Fremstilleren kan iøvrigt forlange, at køretøjet  

 afprøves ved hjælp af skrivende decelerationsmåler.
Dette kan ske, enten  

 inden bremseafprøvningen påbegyndes eller i forbindelse med omstilling (evt.  

 som en tredie fremstilling). Køretøjet skal da være tilnærmelsesvis fuldt  

 læsset (vejeseddel medbringes).
 7. Ved afprøvning på vej med skrivende  

 decelerationsmåler udstyres i styreledningen et tryk på 6,5 bar under  

 afprøvning af påhængs-/sættevogn, der er registreret 1. gang den 1. april  

 1993 eller senere.
 Meddelelsen træder i kraft den 1. april 1995.
 Meddelelse nr. 1635 af 25. marts 1993 ophæves samtidig.
Færdselsstyrelsen, den 3. marts 1995 Ib Rasmussen BILAG --------------------------------------------------------------------- --------------------------------------------------------------------- --------------------------------------------------------------------- 2.
 --------------------------------------------------------------------- 3.
 --------------------------------------------------------------------- 4.
--------------------------------------------------------------------- Sum af bremsekræfter for hver side --------------------------------------------------------------------- Sum af bremsekræfter i alt (v+h) --------------------------------------------------------------------- FORMEL TIL BEREGNING AF DE ENKELTE HJULS BREMSEKRAFT:
Bremsekraft ved fuldt udstyret tryk Bremsekraft lige før hjulblokade x  

 (laveste arbejdstryk - 0,6)*) = --------------------------------------------------------------- daN Bremsepræstation ved tilladt totalvægt )Her indsættes typegodkendt totalvægt/bogietryk, hvis køretøjet har ABL og  

 nedsat totalvægt/bogietryk.
