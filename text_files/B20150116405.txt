Bekendtgørelse om isafgift for 2016 I medfør af § 5, stk. 3, i lov om beredskab for isbrydning, jf. lovbekendtgørelse nr. 578 af 29. september 1988, som ændret ved lov nr. 1122 af 4. december 2012, fastsættes:
 § 1. Havne, der er beliggende indenfor Skagen og er indberetningspligtige til Danmarks Statistik, skal betale en årlig afgift (isafgift) som bidrag til dækning af udgifterne til driften af statens istjeneste.
 § 2. Isafgiften for perioden 1. januar 2016 til 31. december 2016 udgør 0,02 kr. pr. tons godsmængde, der er ud- eller indskibet i den pågældende havn.
 Stk. 2. Isafgiften opkræves af Forsvarsministeriets Regnskabsstyrelse fra de indberetningspligtige havneadministrationer.
 Stk. 3. Forsvarsministeriets Regnskabsstyrelse fakturerer inden udgangen af juni måned 2017 afgifter hos de indberetningspligtige havneadministrationer.
 § 3. Bekendtgørelsen træder i kraft den 11. oktober 2015.
