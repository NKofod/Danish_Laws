Vejledning om beskæftigelse m.v. af  

 indsatte i kriminalforsorgens institutioner Indledning 1. Regler om arbejde og uddannelse m.v.  

 (beskæftigelse) findes i straffuldbyrdelseslovens §§ 38-42, i  

 beskæftigelsesbekendtgørelsen, og i bekendtgørelse om  

 satser for vederlag m.v. til indsatte i kriminalforsorgens institutioner.
Reglen i straffuldbyrdelseslovens § 38, stk. 1, om ret og  

 pligt til at være beskæftiget gælder ikke for  

 varetægtsarrestanter.
I bekendtgørelsens § 2 er det imidlertid  

 fastslået, at varetægtsarrestanter skal tilbydes  

 beskæftigelse.
Endvidere fremgår det af § 26 i  

 bekendtgørelsen, at §§ 39-42 i straffuldbyrdelsesloven og reglerne i  

 bekendtgørelsen finder tilsvarende anvendelse for  

 varetægtsarrestanter.
 Bekendtgørelsen omfatter således både  

 varetægtsarrestanter og personer, der udstår fængselsstraf,  

 herunder også bødeforvandlingsstraf, eller forvaring.  

 Bestemmelserne om beskæftigelsestid, arbejdspenge, sygdom og andet  

 godkendt fravær og for sent fremmøde, udeblivelse eller bortgang  

 fra beskæftigelsen gælder kun for varetægtsarrestanter i  

 det omfang, de beskæftiges.
Dømte i arresthusene har ikke  

 beskæftigelsespligt, jf. bekendtgørelsens § 1, stk. 2. De skal  

 tilbydes beskæftigelse.
Er det på grund af mangel på  

 arbejdsopgaver ikke muligt at beskæftige en dømt i et arresthus,  

 skal pågældende have vederlag i overensstemmelse med § 8 i  

 bekendtgørelsen.
I øvrigt gælder bestemmelserne om  

 beskæftigelsestid, arbejdspenge m.v. kun i det omfang, den dømte  

 beskæftiges.
Pensionister har som udgangspunkt  

 beskæftigelsespligt.
Vurderer en institution, at en pensionist ikke kan  

 beskæftiges med nogen form for godkendt aktivitet, kan vedkommende  

 fritages for beskæftigelsespligten under henvisning til § 14 i  

 bekendtgørelsen.
Den pågældende skal i givet fald have  

 udbetalt sygevederlag.
Bekendtgørelsen gælder både for  

 anbringelser i fængsel og arresthus.
Uanset at betegnelsen  

 "indsatte" er anvendt, gælder reglerne også for  

 personer, der udstår fængselsstraf eller forvaring eller er  

 varetægtsfængslet i kriminalforsorgens pensioner.
Endvidere  

 gælder reglerne for personer, der er anbragt på en pension i  

 henhold til et vilkår for en betinget benådning, en betinget dom  

 eller en prøveløsladelse.
Derimod gælder  

 bekendtgørelsen ikke ved ophold uden for kriminalforsorgens  

 institutioner, f.eks. i forbindelse med en udstationering.
En undtagelse  

 herfra er de tilfælde, hvor en indsat midlertidigt eller for resten af  

 straffetiden har ophold på et hospital på grund af sygdom.
Ad bekendtgørelsens § 1 2. Som godkendt aktivitet henregnes  

 eksempelvis deltagelse i egentlig produktionsvirksomhed, økonomidrift,  

 undervisning, produktionsskole, terapiarbejde, deltagelse i  

 behandlingsprogrammer og pasning af eget barn.
Endvidere kan  

 beskæftigelse hos en arbejdsgiver uden for fængslet eller  

 arresthuset under frigang samt eget arbejde eller selvstudier, som kan  

 udøves under institutionens tilsyn, godkendes som beskæftigelse.  

 I øvrigt henvises til bekendtgørelse om indsattes udgivelse af  

 blad i kriminalforsorgens institutioner, hvoraf fremgår, at et  

 fængsel kan tillade, at redaktøren eller redaktionen af et blad  

 helt eller delvist opfylder sin beskæftigelsespligt ved at arbejde med  

 udgivelsen af bladet.
Tilsvarende kan talsmænd helt eller delvist  

 opfylde beskæftigelsespligten ved udøvelse af talsmandshvervet,  

 jf. talsmandsbekendtgørelsen.
Terapiarbejde er en særlig beskæftigelse, der  

 tilbydes indsatte med henblik på arbejdsmæssig  

 genoptræning, indtil de pågældende bliver i stand til at  

 deltage i institutionens sædvanlige  

 beskæftigelsesforanstaltninger.
Det er af væsentlig betydning for  

 administrationen af dette område, at der er en klar adskillelse mellem  

 terapiarbejde, udført i arbejdstiden, og eventuelt tilsvarende  

 arbejde, som de pågældende indsatte ønsker at  

 udføre i fritiden for egen regning.
Af bekendtgørelsens § 1, stk. 2, følger, at  

 der ikke er beskæftigelsespligt i arresthuse.
Derimod skal både  

 dømte og varetægtsarrestanter i arresthuse tilbydes  

 beskæftigelse.
Beskæftiges de indsatte i arresthusene, anvendes  

 de regler om arbejdspenge m.v., som fremgår af  

 bekendtgørelsen.
 Kriminalforsorgen udbetaler ikke arbejdspenge for alle  

 former for godkendt aktivitet, jf. bekendtgørelsens § 6, stk. 2 og  

 3.
Ad bekendtgørelsens § 3 3. Formålet med bestemmelsen er, at  

 de isolerede varetægtsarrestanter tilbydes så brede og varierede  

 muligheder for beskæftigelse som muligt.
Den konkrete udmøntning  

 af tilbuddet om arbejde kan ske ved, at der i større institutioner  

 eventuelt kan indrettes særlige arbejdslokaler, hvor de isolerede  

 på skift kan beskæftiges alene eller sammen med andre.
Endvidere  

 kan de isolerede arbejde sammen eller alene i de fritidslokaler, som  

 institutionen råder over, eller de kan arbejde i en celle to og to.  

 Herudover kan institutionens produktionsværksteder eventuelt udnyttes  

 på tidspunkter, hvor disse ikke benyttes af andre indsatte, f.eks. i  

 skifteholdsdrift.
En isoleret varetægtsarrestant må kun  

 være sammen med andre indsatte efter godkendelse af politiet.
Det er  

 derfor en forudsætning, at politiet er hørt og har givet  

 samtykke til fællesskab med de pågældende indsatte.  

 Politiet kan i den forbindelse stille krav om, hvilke indsatte den isolerede  

 må eller ikke må have fællesskab med.
Ad bekendtgørelsens § 4 4. Beskæftigelsestiden udgør  

 37 timer pr. uge.
Kravet om en fordeling af den normale arbejdstid med mindst  

 7 timer på hver af ugens 5 første dage er bl.a. begrundet i et  

 ønske om at bevare fredag som en reel arbejdsdag.
Desuden vil det med  

 en jævn fordeling af arbejdstiden være muligt at holde samtaler  

 med indsatte uden for arbejdstiden på alle ugens hverdage.
 Arbejdet i arresthusene kan tilrettelægges med  

 fornøden lempelse.
Fængslerne vil ligeledes efter aftale med  

 Justitsministeriet, Direktoratet for Kriminalforsorgen, kunne fravige  

 reglerne om beskæftigelsestiden, navnlig hvor driftsbetingede hensyn i  

 særlig grad tilsiger det, f.eks. inden for områder som skovbrug  

 og landbrug.
Forslag om at undtage fredag som reel arbejdsdag kan ikke  

 forventes imødekommet.
5. De indsattes spisepauser (på ikke  

 over 29 minutter) indregnes i arbejdstiden.
De indsatte står til  

 rådighed i spisepausen, og spisningen i fængslerne skal i videst  

 muligt omfang finde sted på beskæftigelsesstederne under tilsyn  

 af de tilknyttede værkmestre eller  

 fængselsfunktionærer.
En daglig pause af ikke over 29 minutters varighed kan  

 godkendes og indregnes i arbejdstiden for indsatte med delt  

 beskæftigelsestid, hvis en sådan pause findes nødvendig  

 med henblik på indtagelse af et måltid.
Pausen træder i  

 så fald i stedet for en kort pause.
 Godkendte pauser kan ikke placeres i yderpunkterne af  

 arbejdstiden, således at denne i realiteten nedsættes.
 Hvor driftsbetingede hensyn i særlig grad tilsiger  

 fravigelser, skal spørgsmålet forelægges  

 Justitsministeriet, Direktoratet for Kriminalforsorgen, til godkendelse.
6. Afbrydelser i beskæftigelsestiden  

 må som altovervejende hovedregel ikke finde sted.
Nødvendige  

 henvendelser til indsatte i beskæftigelsestiden skal så vidt  

 muligt ske ved personligt fremmøde på den indsattes  

 beskæftigelsessted eller f.eks. via værkmestrene eller  

 fængselsfunktionærerne.
Fremstillinger uden for beskæftigelsesstedet  

 må kun i ganske særlige tilfælde ske i  

 beskæftigelsestiden, f.eks. hvis det er påkrævet i  

 forbindelse med en lægelig godkendt behandling eller af andre  

 afgørende behandlingsmæssige grunde.
Tilsvarende gælder,  

 hvis en fremstilling er påkrævet med henblik på hurtig  

 tilvejebringelse af en nødvendig forklaring i forbindelse med en  

 disciplinærsag, eller hvis den indsatte skal redegøre for sine  

 synspunkter i forbindelse med en afgørelse om  

 prøveløsladelse, benådning, udgang m.v.
Besøg i beskæftigelsestiden kan ikke  

 tillades, medmindre ganske særlige omstændigheder gør sig  

 gældende, f.eks. besøg af nærstående personer  

 bosiddende i udlandet.
Endvidere kan institutionen i op til 2  

 sammenhængende timer ugentligt tillade fravær til besøg af  

 nærstående personer og besøgende tilknyttet en godkendt  

 besøgsordning, f.eks.
Røde Kors, hvis den besøgendes  

 arbejdstid, børnepasningsmuligheder eller rejsetid gør det  

 uforholdsmæssigt vanskeligt at placere besøget uden for normal  

 beskæftigelsestid.
Ligeledes vil besøgsafvikling i  

 beskæftigelsestiden kunne ske på grund af kapaciteten i  

 besøgsrummene eller ved andre særlige grunde.
Ved  

 nærstående personer forstås ægtefælle eller  

 samlever, børn, børnebørn, forældre,  

 søskende, bedsteforældre, oldeforældre og andre personer,  

 til hvem den indsatte har en sådan tilknytning, at denne kan  

 sidestilles med de nævnte familiebånd.
 Af hensyn til varetagelsen af den almindelige  

 rådgivning af de indsatte skal institutionerne sørge for, at  

 arbejdstiden for personalet tilrettelægges således, at  

 fremstillinger og besøg kan finde sted i fornødent omfang uden  

 for den indsattes beskæftigelsestid.
Ad bekendtgørelsens § 6 7. Arbejdspengene består af et fast  

 grundbeløb pr. time til indsatte, der deltager i beskæftigelsen.  

 I overensstemmelse med retningslinierne i § 12 kan der anvendes  

 bonustillægsordning.
Der må forinden arbejdets påbegyndelse  

 foretages endeligt valg af vederlagsformen.
Ved valg af  

 bonustillægsordningen vil der som hovedregel ikke være mulighed  

 for at foretage ændringer i den valgte vederlagsform, før det  

 aftalte arbejde er endeligt afsluttet.
Der udbetales normalt ikke arbejdspenge til indsatte, der  

 er beskæftiget ved eget arbejde.
Dog kan en institution efter en  

 konkret vurdering udbetale arbejdspenge til en indsat, der deltager i  

 ulønnet arbejde, f.eks. praktik, uden for institutionen, hvis den  

 pågældende ikke har andre indtægter.
Særligt om § 6, stk. 3, 2. pkt., bemærkes, at  

 der på pensionerne ikke skal udbetales arbejdspenge til beboere, som  

 deltager i sådanne almindelige dagligdags gøremål, der  

 følger af at bo et sted, f.eks. rengøring på en del af  

 fællesarealet eller græsslåning efter arbejde.
Derimod skal  

 der udbetales arbejdspenge til beboere, der f.eks. som husmænd  

 udfører opgaver på pensionen i videre omfang, og hvor denne  

 beskæftigelse er godkendt af pensionen.
Ad bekendtgørelsens § 7 8. Individuelle akkorder kan alene anvendes  

 til indsatte, der udfører montagearbejde, og til indsatte i  

 arresthuse.
Vederlaget for akkordarbejde kan f.eks. reguleres ved, at  

 vederlaget for mængden af de enheder, der dagligt tildeles den indsatte  

 til udførelse, svarer til den daglige indtjening på  

 grundbeløb.
En indsat, der udfører akkordarbejde, kan  

 højst tjene det dobbelte af, hvad en indsat på grundbeløb  

 tjener.
Der er herved fastsat et loft for, hvor meget en indsat kan tjene ved  

 akkordarbejde, uanset hvor effektiv den pågældende er.
Ad bekendtgørelsens § 9 9. Indsatte, der har været  

 beskæftiget i 4 uger i samme beskæftigelsesmæssige  

 placering, kan få udbetalt et stabilitetstillæg pr. time.
Tildelingen af tillægget forudsætter, at den  

 indsatte yder en tilfredsstillende og stabil arbejdsindsats.
Der bør i  

 den forbindelse bl.a. lægges betydelig vægt på, om den  

 indsatte er mødt rettidigt.
Med henblik på yderligere at  

 modvirke hyppige omplaceringer og for at give indsatte med lange opholdstider  

 mulighed for via aflønningen at få dækket en større  

 del af udgifterne bl.a. i forbindelse med udgang, kan institutionen efter  

 yderligere 8 ugers beskæftigelse   dvs. efter 12 ugers  

 beskæftigelse i alt   i samme beskæftigelsesmæssige  

 placering udbetale et kompetencetillæg pr. time.
Dette gælder  

 imidlertid ikke for indsatte, som deltager i produktionsskole eller  

 terapiarbejde, bl.a. på grund af at disse indsatte også skal have  

 en økonomisk tilskyndelse til at gøre sig egnet til at virke i  

 enten egentlig undervisning eller i den egentlige produktionsvirksomhed eller  

 økonomidrift.
Udbetaling af kompetencetillæg forudsætter,  

 at betingelserne for at få stabilitetstillæg er til stede,  

 hvilket betyder, at den indsatte skal yde en tilfredsstillende og stabil  

 arbejdsindsats.
Herudover skal der foretages en konkret vurdering af den  

 indsattes arbejdsmæssige kvalifikationer.
I vurderingen bør  

 bl.a. lægges vægt på, om det præsterede arbejde  

 umiddelbart er blevet godkendt.
I § 9, stk. 4, er det bestemt, at en indsat, der har en  

 faglig uddannelse, kan få kompetencetillæg fra første  

 beskæftigelsesdag.
Med faglig uddannelse menes f.eks. svendebrev eller  

 anden uddannelse af tilsvarende længde.
 10. For indsatte, der har frigang til  

 uddannelse eller ulønnet arbejde, er det en forudsætning for  

 tildeling af kompetencetillæg, at der indhentes en udtalelse fra  

 uddannelses- eller arbejdsstedet om den indsattes arbejdsindsats,  

 arbejdsmæssige kvalifikationer, stabilitet m.v.
 Indsatte, der som led i et  

 genoptræningsforløb overføres fra en produktionsskole til  

 egentlig undervisning, produktionsvirksomhed eller økonomidrift,  

 bør umiddelbart ved overførslen tildeles  

 stabilitetstillæg, hvis det ikke er opnået under opholdet  

 på produktionsskolen, og hvis betingelserne i øvrigt er  

 opfyldt.
 Indsatte, som i en begrænset del af arbejdstiden  

 deltager i undervisning, bør for denne undervisningstid oppebære  

 det vederlag, som de oppebærer ved hovedbeskæftigelsen.
Ad bekendtgørelsens § 11 11. Bl.a. med henblik på at sikre  

 beskæftigelse for samtlige indsatte skal institutionen tilstræbe,  

 at overarbejde ikke finder sted.
I de tilfælde, hvor overarbejde er  

 absolut nødvendigt, skal det begrænses mest muligt.  

 Tillægget for særligt påkrævet overarbejde ydes  

 på baggrund af grundbeløbet samt eventuelt tildelte stabilitets-  

 og kompetencetillæg med den til enhver tid gældende  

 overarbejdssats.
Ad bekendtgørelsens § 12 12. Formålet med  

 bonustillægsordningen er bl.a. at søge at inddrage de indsatte i  

 tilrettelæggelsen af beskæftigelsen og at skabe mulighed for at  

 kunne reagere på en ekstraordinær god eller dårlig  

 arbejdsindsats over for grupper af indsatte.
Bonustillægsordningen kan anvendes inden for den  

 egentlige produktionsvirksomhed og kun i ganske særlige tilfælde  

 inden for økonomidriften.
Bonustillægsordningen vil  

 således kunne bringes i anvendelse inden for økonomidriften ved  

 arbejdsopgaver af helt konkret karakter, f.eks. større renoverings- og  

 ombygningsarbejder.
Det er forudsat, at ordningen anvendes over for grupper af  

 indsatte, det vil sige mindst to personer.
Beskæftigelsens art,  

 ordresammensætningen m.v. kan imidlertid nødvendiggøre,  

 at bonustillægsordningen må administreres med fornøden  

 lempelse.
I sådanne tilfælde vil det derfor undtagelsesvist  

 være muligt at anvende ordningen over for en enkelt indsat.
Det er en forudsætning for at anvende ordningen, at  

 institutionen og de indsatte i fællesskab inden påbegyndelsen af  

 en given arbejdsopgave nærmere drøfter  

 arbejdstilrettelæggelsen, herunder timeforbruget.
Det anslåede  

 timeforbrug skal være så realistisk som overhovedet muligt.
Bliver produktionstiden mindre end det aftalte  

 timeforbrug, skal besparelsen udbetales forholdsmæssigt mellem de  

 implicerede indsatte efter præsteret arbejdstid.
Tilsvarende foretages  

 der reduktion i grundbeløbet, hvis produktionstiden overstiger det  

 aftalte timeforbrug.
 Bonustillægget beregnes på baggrund af  

 grundbeløbet, og indsatte, der oppebærer stabilitets- og  

 kompetencetillæg, bevarer disse sideløbende med optjening af  

 bonustillæg, medmindre der eventuelt er grundlag for bortfald af  

 tildelte tillæg, jf. bemærkningerne til § 19.
 Efter omstændighederne kan à conto  

 udbetalinger finde sted skønsmæssigt.
 Indsatte, som i en begrænset del af arbejdstiden  

 deltager i undervisning, skal for denne undervisningstid oppebære det  

 vederlag, som de oppebærer ved hovedbeskæftigelsen, uden at dette  

 er økonomisk belastende for de øvrige deltagere i den aftalte  

 bonusordning.
Ad bekendtgørelsens § 13 13. Det er en forudsætning for at  

 yde søgnehelligdagsvederlag, at den indsatte har været  

 beskæftiget de seneste 3 arbejdsdage inden søgnehelligdagen.  

 Dette gælder dog ikke for indsatte, der ikke har været  

 beskæftiget på grund af manglende arbejdsopgaver, og for  

 nyindsatte, der inden søgnehelligdagen endnu ikke har fået  

 anvist beskæftigelse.
For at give større økonomisk incitament til  

 at arbejde på søgnehelligdage nedsættes den ugentlige  

 arbejdstid i de uger, hvor der er en søgnehelligdag.
I uger med en  

 søgnehelligdag vil den ugentlige arbejdstid herefter blive på  

 29,6 timer.
Der kan således ud over ulempetillæg udbetales  

 overarbejdstillæg til indsatte, der arbejder på  

 søgnehelligdage.
Indsatte, der arbejder den halve dag på en  

 søgnehelligdag, kan tillige oppebære et halvt  

 søgnehelligdagsvederlag.
Ad bekendtgørelsens § 16, stk. 1 14. Fravær af særlige grunde  

 kan skyldes lægebesøg eller udgang efter kapitel 8, 9 eller 12 i  

 udgangsbekendtgørelsen.
Endvidere kan der være indsatte, hvis  

 religiøse tilhørsforhold forbyder dem at være  

 beskæftiget på bestemte dage, og hvor institutionen ikke kan  

 tilbyde beskæftigelse på andre tidspunkter.
I disse situationer  

 skal der ikke fradrages i vederlaget.
Ad bekendtgørelsens § 18 15. Ved for sent fremmøde,  

 udeblivelse eller bortgang foretages fradrag i vederlaget for den tid, hvor  

 den indsatte ikke har været beskæftiget, dog således, at  

 der fradrages pr. påbegyndt time.
Adgangen til at bortvise indsatte  

 resten af dagen skyldes, at fradrag af f.eks. en times vederlag  

 erfaringsmæssigt ikke har den fornødne effekt overfor indsatte,  

 der regelmæssigt møder en time eller mere for sent, jf. § 18,  

 stk. 2.
Indsatte, der ikke yder en tilfredsstillende  

 arbejdsindsats, kan bortvises fra beskæftigelsesstedet og henvises til  

 anden beskæftigelse, jf. § 18, stk. 3. Denne anden beskæftigelse  

 kan eventuelt være småfag på eget opholdsrum.
Tilsvarende  

 kan den indsatte bortvises ved gentagne tilfælde af fravær under  

 én dags varighed og ved fravær af én dags varighed eller  

 mere.
Der henvises i øvrigt til bekendtgørelsens § 7, stk. 3,  

 hvorefter den indsatte i tilfælde af henvisning til akkordarbejde ikke  

 kan opnå et vederlag, der overstiger vederlaget til de  

 timelønnede uden tillæg.
Ved udeblivelse fra beskæftigelse af én dags  

 varighed eller mere kan institutionen ikende indsatte med  

 beskæftigelsespligt en bøde, jf. § 18, stk. 4. Der ikendes en  

 bøde for hver dag, den pågældende udebliver fra  

 beskæftigelse.
Denne regel gælder ikke for  

 varetægtsarrestanter og dømte i arresthuse, men kun for personer  

 med beskæftigelsespligt, jf. § 1.
Ad bekendtgørelsens § 19 16. Bliver den indsatte ustabil efter  

 tildeling af stabilitets- og eventuelt kompetencetillæg ved i gentagne  

 tilfælde at møde for sent, udeblive eller bortgå fra  

 beskæftigelsesstedet, eller yder den indsatte ikke en tilfredsstillende  

 indsats, skal det nærmere vurderes, om tillæggene skal  

 bortfalde.
Tildelte tillæg bør således bortfalde,  

 hvis den indsatte er mødt for sent eller er bortgået mere end 3  

 gange på 2 uger.
Tilsvarende bør tillæggene bortfalde,  

 hvis den indsatte udebliver fra beskæftigelse mere end to hele dage  

 på to uger.
Dette gælder alle former for selvforskyldt  

 fravær fra beskæftigelse, således også eksempelvis  

 fravær, der skyldes udeblivelse efter orlov.
En ny optjeningsperiode  

 starter, når den indsatte på ny er blevet stabil.
Midlertidig eller betinget fratagelse af tillæg  

 efter § 19, stk. 3, kan være aktuelt, hvor det er hensigtsmæssigt  

 at benytte en mindre indgribende reaktion end totalt bortfald af  

 tillæg, hvis en indsat på trods af utilfredsstillende  

 arbejdsindsats bliver på samme beskæftigelsessted.
Viser det sig  

 i den periode, hvor tillægget eller tillæggene er frataget, at  

 den indsatte fortsat ikke opfylder betingelserne for at få  

 tillæg, kan institutionen umiddelbart efter periodens udløb  

 fratage den indsatte tillægget eller tillæggene efter § 19, stk.  

 1. Opfylder den indsatte betingelserne for igen at få tillæg, kan  

 institutionens på ny tildele den indsatte tillæg efter periodens  

 udløb.
Ad bekendtgørelsens § 20 17. Det afhænger af den enkelte  

 institutions interne regler, hvor indsatte, der udstår  

 fængselsstraf eller forvaring, skal opholde sig i  

 beskæftigelsestiden, hvis den indsatte tilsidesætter  

 beskæftigelsespligten, jf. straffuldbyrdelseslovens § 64, stk. 1, nr.  

 2.
En indsat, der udstår fængselsstraf eller  

 forvaring, kan af sikkerhedsmæssige grunde udelukkes fra  

 fællesskab ved længerevarende beskæftigelsesvægring.  

 I praksis er en beskæftigelsesvægring anset for  

 længerevarende, hvis den har varet længere end to dage.
Denne  

 mulighed må kun undtagelsesvist anvendes i de åbne  

 fængsler.
Ad bekendtgørelsens § 21 18. Der udbetales kostbeløb til  

 indsatte, som er på udgang, herunder weekendudgang.
 En indsat, der har udgang til uddannelse eller  

 ulønnet arbejde fra en institution, hvor der ikke er selvforplejning,  

 skal enten have udleveret en madpakke, mulighed for selv at smøre en  

 madpakke, eller have udbetalt kostbeløb svarende til det antal  

 måltider, der indtages uden for institutionen.
Ad § 21, stk. 3, nr. 2 og 3, henvises til reglerne om  

 betaling for ophold i kriminalforsorgens institutioner, hvorefter en indsat  

 eller dømt, der skal betale for opholdet efter  

 straffuldbyrdelseslovens § 110, stk. 1 eller 2, mindst skal have et  

 beløb til rådighed, der efter betalingen svarer til det  

 vederlag, som udbetales til personer, der beskæftiges ved  

 kriminalforsorgens foranstaltning.
Det bemærkes herudover, at der efter  

 en konkret vurdering kan være behov for at låne en indsat, der er  

 lønnet bagud eller får offentlig ydelse bagud, et beløb  

 til kost og selvforvaltning til dækning af udgifter, indtil  

 første udbetaling af løn eller offentlig ydelse finder sted,  

 jf. § 24, stk. 3.
 Der udbetales ikke kostbeløb ved udstationeringer  

 til institutioner uden for kriminalforsorgen, eftersom reglerne kun  

 gælder ved ophold i kriminalforsorgens institutioner.
Institutionen kan efter § 21, stk. 5, træffe  

 afgørelse om, at en indsat efter en konkret vurdering skal have  

 udleveret mad i stedet for at få udbetalt kostpenge.
Afgørelsen  

 skal være begrundet i et hensyn til den indsatte.
Efter § 24 udbetales kostbeløb ugevis forud.
I den  

 efterfølgende udbetaling tilbageholdes derfor et beløb svarende  

 til det antal dage, den indsatte ikke har været berettiget til  

 kostbeløb, f.eks. på grund af indlæggelse på  

 hospital eller anbringelse på en afdeling uden selvforplejning.
Ad bekendtgørelsens § 22 19. Med sygeplejeartikler tænkes  

 navnlig på særlige cremer, shampoo m.v., som kan være  

 anbefalet af en læge eller sygeplejerske, og som er  

 håndkøbsvarer.
Derimod er receptpligtige artikler ikke omfattet  

 af selvforvaltningsbeløbet.
 Justitsministeriet, Direktoratet for Kriminalforsorgen,  

 udsender en liste over gratisydelser og ydelser, der indgår i  

 selvforvaltningsordningen.
 Taksten for frisør er fastsat af  

 lighedsmæssige årsager og er uafhængig af institutionernes  

 lokale aftaler med frisører.
 Har en indsat ikke selv mulighed for at vaske privat  

 tøj m.v., fordi der ikke er opsat vaskemaskiner, nedsættes  

 selvforvaltningsbeløbet pr. dag.
 Det forudsættes, at de indsatte ud over køb  

 af vaskepulver m.v. ikke i øvrigt har udgifter i forbindelse med  

 vask.
Ad bekendtgørelsens § 23 20. Efter straffuldbyrdelseslovens § 74,  

 stk. 1, kan institutionen bestemme, at erstatning for skade på  

 institutionens ting, som en indsat har forvoldt ved en  

 erstatningspådragende adfærd, skal modregnes i den indsattes  

 vederlag for beskæftigelse efter § 42, stk. 1. I begrebet  

 "vederlag for beskæftigelse" indgår ud over  

 arbejdspenge også kost- og selvforvaltningsbeløb.
Den indsatte  

 skal ved modregning mindst have udbetalt en ydelse til dækning af  

 personlige fornødenheder, hvilket betyder, at den indsatte mindst skal  

 have udbetalt kost- og selvforvaltningsbeløb.
Der henvises til  

 bekendtgørelse om behandlingen af sager om modregning af  

 erstatningsbeløb over for indsatte i kriminalforsorgens  

 institutioner.
 Efter straffuldbyrdelseslovens § 69, stk. 2, kan en ikendt  

 bøde modregnes i den indsattes vederlag for beskæftigelse efter  

 § 42, stk. 1. Den indsatte skal dog mindst have udbetalt en ydelse til  

 dækning af personlige fornødenheder.
 I de særlige situationer, hvor institutionen  

 foretager et udlæg for den indsatte, f.eks. til anskaffelse af briller  

 eller til særlig tandbehandling, kan der indgås en frivillig  

 afdragsordning med den indsatte med henblik på dækning af de  

 udlæg, institutionen har haft.
 Med hensyn til indsatte, der har frigang til lønnet  

 arbejde, henvises til reglerne om den indsattes adgang til at disponere over  

 lønnen, jf. kapitel 10 i bekendtgørelse om udgang til indsatte.
Ad bekendtgørelsens § 25 21. Løsladelsesbeløbet er  

 tænkt anvendt til småfornødenheder i forbindelse med  

 løsladelsen.
Løslades en indsat endeligt efter at have  

 været varetægtsfængslet, udbetales ikke  

 løsladelsesbeløb.
Har en indsat været på fri fod  

 inden afsoningen, medregnes opholdsdage i varetægtsfængsel  

 ikke.
Der udbetales løsladelsesbeløb til  

 dømte, som efter straffuldbyrdelseslovens § 78, stk. 1 eller 2, er  

 anbragt i institution m.v. uden for fængsel eller arresthus, hvis  

 betingelserne i øvrigt er opfyldt.
For dømte på fri fod  

 beregnes opholdstiden fra det tidspunkt, hvor straffuldbyrdelsen er  

 iværksat.
Ad bekendtgørelsens § 26 22. Med denne bestemmelse sættes  

 bestemmelserne i straffuldbyrdelseslovens §§ 39-42 om arbejde og uddannelse i  

 kraft for varetægtsarrestanter.
Varetægtsarrestanter har ikke  

 beskæftigelsesspligt.
Reglerne i bekendtgørelsens § 18, stk. 4,  

 § 20, stk. 1, og § 20, stk. 2 (delvis) om tilsidesættelse af  

 beskæftigelsespligten finder derfor ikke anvendelse.
Beskæftiges  

 en varetægtsarrestant, udbetales vederlag efter bestemmelserne i  

 bekendtgørelsen.
Institutionen kan i den forbindelse foretage fradrag  

 i vederlaget ved for sent fremmøde, bortgang eller udeblivelse, men en  

 varetægtsarrestant kan f.eks. ikke ikendes en bøde for at  

 udeblive fra beskæftigelse.
Ad bekendtgørelsens § 29 23. Overgangsordningen sikrer, at en  

 person, der blev indsat før ikrafttrædelsen af det tidligere  

 cirkulære om arbejdstid og arbejdspenge m.v., og som løslades  

 efter cirkulærets ikrafttræden, får udbetalt  

 løsladelsesbeløb, der er optjent efter de tidligere regler.
