Skriftlig fremsættelse  

 (22. oktober 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for  

 Folketinget at fremsætte:
Forslag til lov om ændring af lov om krigsforsikring af skibe (Definition  

 af krigsskade samt skærpelse af tidsfrister i forbindelse med anmeldelse af  

 erstatningskrav og erstatningskravs bortfald) (Lovforslag nr.
L 44).
 Formålet med lovforslaget er  

 at foretage mindre tilpasninger af loven om krigsforsikring af skibe.
 Med lovforslaget lægges der  

 op til at nedsætte fristen for at anmelde krigsskader til  

 Krigsforsikringsinstituttet  

 for Skibe fra 6 måneder til 1 måned efter, at forsikringstageren er blevet  

 vidende om en skades opståen og har haft mulighed for at foretage anmeldelse.
Det foreslås endvidere at  

 nedsætte fristen for, på hvilket tidspunkt efter forsikringstidens ophør  

 Krigsforsikringsinstituttets bestyrelse kan meddele fordringshavere, at de  

 skal  

 anmelde fordringer mod instituttet for at opnå erstatning.
Det foreslås at  

 nedsætte fristen fra 1 år til 2 måneder.
Der lægges herudover op til  

 at præcisere definitionen af begrebet stormagtskrig.
Præciseringen er i  

 overensstemmelse med lovens hensigt, og stormagtskrig fastlægges herefter som  

 indbyrdes krig mellem to eller flere stormagter.
 Endelig foreslås der mindre,  

 tekniske tilpasninger af lovens henvisninger til bestemmelser i lov om  

 krigsforsikring af fast ejendom og løsøre.
Lovforslaget har ikke  

 økonomiske eller administrative konsekvenser for staten, kommuner eller  

 amtskommuner eller for erhvervslivet.
Lovforslaget har ingen miljømæssige  

 konsekvenser og indeholder ikke EU-retlige aspekter.
 Jeg henviser i øvrigt til de  

 bemærkninger, der ledsager lovforslaget, og anbefaler det til Folketingets  

 velvillige behandling.
