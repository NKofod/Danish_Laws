Skrivelse om ændring af bekendtgørelse om en aktiv beskæftigelsesindsats pr. 2. juli 2012 Til kommunerne, jobcentrene m.fl.
 Den 2. juli 2012 træder ændringsbekendtgørelse nr. 665 af 25. juni 2012 i kraft: Bekendtgørelse om ændring af bekendtgørelse om en aktiv beskæftigelsesindsats.
 Ændringerne er følgende:
1) Ophævelse af jobcenterets pligt til at vejlede om repatriering (§ 29, stk. 3) Reglen ophæves som følge af vedtagelsen af lov nr. 437 af 21. maj 2012 om ændring af integrationsloven og repatrieringsloven (afskaffelse af kommunal vejledningspligt og afskaffelse af resultattilskud i forbindelse med repatriering).
2) Digital kvittering for tilbud afgivet uden for jobplan (§ 36 og § 109 a) Den 23. april 2012 fik dagpengemodtagere og arbejdsmarkedsparate kontanthjælpsmodtagere pligt til at gøre sig bekendt med og kvittere for jobplaner og tilbud heri digitalt.
Til denne regel tilføjes nu, at disse målgrupper også skal gøre sig bekendt med og kvittere digitalt for tilbud afgivet udenfor en jobplan efter LAB § 29, stk. 3. Dette kunne af it-årsager ikke medtaget den 23. april 2012.
Bekendtgørelsen vedlægges og kan desuden ses på Retsinformation og AMS.
DK.
