Nr BR 3 Beretning om nedlæggelse af posthuse   

 Nr 3 1991-92, 1. samling Afgivet af Trafikudvalget Afgivet: 9911128 Udvalget har på flere møder drøftet spørgsmålet om nedlæggelse af posthuse og har herunder haft samråd med kommunikationsministeren.
Et flertal (Socialdemokratiets, Socialistisk Folkepartis,  

 Fremskridtspartiets, Centrum-Demokraternes og Det Radikale Venstres medlemmer  

 af udvalget) pålægger kommunikationsministeren, at de nuværende planer om  

 nedlæggelse af posthuse og omlægning til samdriftsposthuse stoppes, og at der  

 udarbejdes et nyt koncept for retningslinier for postvæsenets fremtidige  

 struktur og serviceniveau.
Grundlæggende skal der tages meget vidtgående  

 hensyn til postekspeditionskvaliteten, også i landets mere tyndt befolkede  

 områder.
Flertallet afviser ikke, at det kan være hensigtsmæssigt at ændre i  

 poststrukturen med nedlæggelser og/eller omlægninger til samdriftsposthuse  

 til følge.
Det kunne f.eks. være hensigtsmæssigt at etablere  

 samdriftsposthuse i landsbyer, der i dag ikke betjenes af et posthus.
Men  

 regeringens nuværende besparelsesplan, der alene har til formål, at et  

 bestemt antal posthuse skal nedlægges eller omlægges, tager hverken hensyn  

 til lokale forhold eller postvæsenets samlede serviceniveau.
Flertallet opfordrer endvidere til, at det indgår i overvejelserne,  

 hvorvidt posthusene i fremtiden skal udføre andre opgaver, som kan tilføre  

 lokalsamfundet flere tjenester og bedre service.
Postvæsenets organisationer  

 har i et idekatalog peget på denne mulige udvikling af postvæsenet, navnlig i  

 landområderne.
Det er kritisabelt, at disse tanker ikke i tilstrækkeligt omfang indgår i  

 regeringens nuværende planer.
Det henstilles derfor, at ministeren  

 foranlediger en positiv drøftelse med personaleorganisationerne.
 Et mindretal inden for flertallet (Fremskridtspartiets medlemmer af  

 udvalget) henstiller endvidere til kommunikationsministeren, at det  

 undersøges, om man med fordel kan anvende »mobilposthuse« efter  

 samme betjeningsprincip med faste holdepladser og åbningstider, som det  

 f.eks. er tilfældet med bank- og bogbusser.
 Et mindretal (Det Konservative Folkepartis og Venstres medlemmer af  

 udvalget) henstiller til kommunikationsministeren - på baggrund af  

 redegørelsen fra september 1990 - på ny at gennemgå planen for udviklingen i  

 posthusnettet med henblik på mindre justeringer heraf.
 Et andet mindretal (Kristeligt Folkepartis medlem af udvalget)  

 ønsker, at postvæsenets rationaliseringer tilrettelægges med større  

 hensyntagen til nærhedsprincippet og landsbysamfundene.
 P. u. v.
