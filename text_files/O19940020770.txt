Resumé A, en privat vandforsyningsforening, klagede over at  

 Miljøstyrelsen (M) havde tiltrådt en amtskommunes (E's) pålæg til A om  

 tilslutning til et alment vandforsyningsanlæg samt om overdragelse af A's  

 vandledning til vandværket (B).
A, der havde 10 medlemmer, ejede en vandledning der førte vand  

 fra B frem til A's 10 ejendomme.
I forbindelse med kommunens (D's) og E's  

 plan  

 om etablering af et vandforsyningsanlæg for hele området tilbød A  

 vederlagsfrit at overdrage ledningen, blot A ikke blev pålagt udgifter i  

 forbindelse hermed.
E meddelte i første omgang at alle i området, med  

 undtagelse af A, skulle pålægges tilslutningspligt.
E ændrede senere holdning  

 og traf afgørelse om at A skulle være omfattet af tilslutningspligten, og  

 bestemte samtidig i medfør af vandforsyningslovens § 29, stk. 3, at A's  

 private vandledning skulle overtages af B, og at A som kompensation for at B  

 overtog pligten til at vedligeholde ledningen, skulle betale 68.000 kr. til  

 B.
E havde partshørt A før, men ikke efter det kom på tale også at lade A  

 være  

 omfattet af tilslutningspligten.
Før afgørelsen blev truffet havde A trukket  

 tilbudet om vederlagsfri overdragelse af ledningen tilbage.
 M stadfæstede E's afgørelse idet M dog for A's vedkommende  

 henviste til vandforsyningslovens § 32, stk. 1.
I en foreløbig redegørelse udtalte ombudsmanden at E's ændrede  

 holdning med hensyn til også at inddrage A under tilslutningspligten ændrede  

 A's interesse i sagen radikalt.
E burde derfor på dette tidspunkt - og før  

 den  

 endelige afgørelse i sagen - have partshørt A.
M burde have påtalt  

 partshøringsfejlen  

 over for E.
Ombudsmanden udtalte videre at afgørelsen om at inddrage A's  

 private vandledning havde karakter af ekspropriation og derfor ikke kunne  

 træffes i medfør af vandforsyningslovens § 32, stk. 1. Sagen skulle i stedet  

 have været behandlet efter de særlige ekspropriationsregler i lovens kap. 7.  

 Efter ombudsmandens opfattelse var afgørelsen herefter ugyldig.
Endelig  

 udtalte ombudsmanden at også den del af E's afgørelse der vedrørte betaling  

 af  

 de 68.000 kr., efter vandforsyningslovens § 75 kunne påklages til M.
 M ophævede herefter sin afgørelse og annullerede samtidig E's  

 beslutning. (J. nr. 1992-1982-149).
Hjemmel for overtagelse af privat vandledning.  

 Ekspropriation.
Partshøring.
 A, en privat  

 vandforsyningsforening, klagede til mig over Miljøstyrelsens afgørelse i en  

 skrivelse af 1. juli 1992. Ved afgørelsen havde Miljøstyrelsen tiltrådt  

 amtskommunen E's pålæg til A om tilslutning til et alment vandforsyningsanlæg  

 og om overdragelse af foreningens vandledning til vandværket B.
 De relevante omstændigheder i  

 sagen var følgende:
Den 13. januar 1975 blev der  

 mellem B Vandværk på den ene side og 10 beboere på X-vej på den anden side  

 indgået en kontrakt om levering af vand til de pågældende ejendomme.
Ifølge  

 kontrakten skulle vandværket fremføre en forsyningsledning til hjørnet af  

 X-vej  

 og en privat fællesvej.
På dette punkt skulle der - ligeledes af vandværket -  

 opsættes en målerbrønd og en hovedstophane.
Beboerne skulle herefter på eget  

 initiativ og for egen regning etablere et rørledningssystem der førte vandet  

 frem til de enkelte ejendomme.
 De ejendomme der herefter  

 modtog vand fra den fælles vandledning, var X-vej 11, 13, 17 (dog først fra  

 1991), 19, 21, 23, 31, 34, 42 og 44.
 I en skrivelse af 19. oktober  

 1989 til C der beboede ejendommen X-vej 31, anførte D Kommune bl.a. følgende:
 "...
 (E) amtskommune,  

 Naturforvaltningskontoret, agter at lade opføre en toiletbygning ved (Y).  

 Toiletbygningen  

 vil blive på ca.  

 10,5 m2  

 og vil indeholde 3 toiletrum incl. handicaptoilet.
 Da den planlagte  

 toiletbygning nødvendigvis skal forsynes med drikkevand af rimelig kvalitet,  

 og  

 da man ikke mener, at det er muligt at skaffe dette ved boring på stedet, må  

 der findes en anden løsning på problemet.
 I den anledning henvender  

 kommunen sig til medejerne af vandforsyningsanlægget, der forsyner  

 ejendommene  

 (X-vej) nr. 11, 13, 17, 19, 21, 23, 31, 32, 42 og 44, for om muligt at få en  

 aftale istand om, at toiletbygningen tilsluttes anlægget indtil anden  

 forsyning  

 etableres på (X-vej), mod selvfølgelig at de 10 ejere af anlægget ingen  

 udgifter har i den forbindelse, samt at der betales en tilslutningsafgift og  

 løbende vandforbrug.
..." I anledning af kommunens  

 skrivelse blev der den 23. november 1989 afholdt et møde om sagen.
Af et  

 referat der er udarbejdet af F, X-vej 31, fremgår bl.a. følgende:
 "...
Da der på strækningen (X-vej)  

 som bekendt i stigende grad opstår behov for nytilslutning til den offentlige  

 vandforsyning, har (F) haft mandat til at fremlægge medlemmernes overvejelse  

 om at overdrage fællesledningen til det offentlige forsyningsnet mod at der  

 ved denne overdragelse ikke opstår omkostninger for medlemmerne i form af  

 tilslutningsafgift eller lign. og at medlemmerne i fremtiden bliver forsynet  

 med vand fra (B) Vandværk på lige fod med (B's) beboere.
Ved en evtl. aftale  

 herom skal en advokat repræsentere medlemmerne.
Dermed kunne fællesledningen  

 gå ind i nye dispositioner.
 (F) gjorde udtrykkeligt  

 opmærksom på, at medlemmerne kun accepterer en sådan nyordning, hvis alle  

 tidligere ansøgere (om at blive sluttet til fællesledningen) bliver  

 informeret  

 og tilgodeset før eller på lige fod med den sidste ansøger, (G).
..." I juli 1990 foretog  

 Nord-Consult A/S efter anmodning fra D Kommune en række undersøgelser af  

 vandforsyningsmulighederne på X-vej.
I konsulentfirmaets anbefalinger  

 vedrørende den fremtidige vandforsyning hed det bl.a. følgende:
 "...
 Det nuværende hoved- og  

 stikledningsnet bibeholdes uændret, og der etableres nye hoved- og  

 stikledninger  

 til de p.t. ikke tilsluttede ejendomme, efterhånden som disse ønsker  

 (påbydes)  

 anden vandforsyning.
 ...
 (B) vandværk overtager det  

 eks. ledningsnet vederlagsfrit og forbrugerne indgår i (B) vandværk på samme  

 betingelser som vandværkets nuværende forbrugere.
 Etablering af  

 trykforøgeranlæg som forbedrer trykforholdene hos (X-vejens) nuværende  

 forbrugere  

 - etableres tillige uden udgift for disse forbrugere.
..." På den baggrund anførte D  

 Kommune i en skrivelse af 24. august 1990 til E Amt bl.a. følgende:
 "...
 (D) kommune skal herved  

 anmode (E) amtskommune om at afsige en kendelse, der fastsætter de fremtidige  

 forsyningsbetingelser for vandforsyning af ejendommene ved (X-vej) i henhold  

 til vandforsyningslovens § 29.
 Området omfatter i alt 26  

 ejendomme og er i kommunens forslag til vandforsyningsplan underlagt (B)  

 vandværk.
I dag findes der en Ø  

 90 mm  

 ledning i området, der blev  

 nedgravet i 1974 og som forsyner 9 ejendomme + 1 ejendom, der har betalt  

 bidrag, men ikke er tilsluttet.
Ledningen ejes af de tilsluttede beboere og  

 disse køber vandet af (B) Vandværk i en målerbrønd.
Ejerne af ledningen er  

 villige til at overdrage denne vederlagsfrit til (B) Vandværk mod, at der  

 ikke  

 skal betales yderligere bidrag til vandværket. (B) Vandværk ønsker imidlertid  

 ikke at overtage denne, da de hævder, at de ikke har garanti for, at  

 ledningen  

 er nedlagt forskriftsmæssigt og da det kun er 6 atm. rør, der er anvendt.  

 Ledningen blev i sin tid nedlagt af en lokal VVS-installatør.
 Kommunen har ladet udtage  

 vandanalyser ved de resterende ejendomme, og som det fremgår af medsendte  

 materiale er vandkvaliteten svingende.
Kommunen har endvidere ladet  

 det rådgivende ingeniørfirma Nord-Consult, ... foretage en teknisk  

 undersøgelse  

 af området, herunder undersøge om den eksisterende ledning har tilstrækkelig  

 kapacitet til forsyning af hele området.
Resultatet af undersøgelserne har  

 været, at ledningen godt kan forsyne området, men at der skal etableres 3  

 mindre trykforøgerstationer for at vandforsyningen kan blive  

 tilfredsstillende  

 for alle ejendommene på grund af de store højdeforskelle.
 ...
 Teknisk udvalg behandlede  

 sagen på sit møde den 20. august 1990, og udvalget vedtog at anbefale det  

 udarbejdede projekt herunder udgiftsfordelingen.
 Det skal endelig bemærkes, at  

 amtet har pålagt kommunen at fremskaffe vand til den nyopførte toiletbygning  

 ved (Y), idet denne bygning i dag får vand fra tanke, hvortil vandet bliver  

 tilkørt.
..." Ved skrivelse af 15. oktober  

 1990 meddelte E Amt kommunen at der efter amtets opfattelse forelå et  

 velbeskrevet projekt fra kommunens side.
Amtet bad dog samtidig kommunen om  

 at  

 tilvejebringe yderligere oplysninger om vandkvaliteten samt oplysninger om  

 hvilke ejendomme på X-vej kommunen ønskede meddelt tilslutningspåbud i medfør  

 af vandforsyningslovens § 29.
Ved skrivelse af 4. februar  

 1991 sendte kommunen yderligere oplysninger om vandkvaliteten til amtet.  

 Kommunen oplyste samtidig hvilke ejendomme man ønskede omfattet af  

 tilslutningspligten.
Blandt disse ejendomme var  

  

 ikke  

  

 de ejendomme der var tilsluttet den fælles vandledning.
Herefter sendte E Amt ved  

 skrivelse af 23. april 1991 kommunens forslag til høring hos ejerne af de  

 ejendomme som kommunen ønskede pålagt tilslutningspligt.
De ejendomme der var  

 omfattet af A, var  

  

 ikke  

  

 omfattet af  

 den påtænkte tilslutningspligt.
Medlemmerne af A modtog dog samtidig kopi af  

 amtets skrivelse.
 I amtets skrivelse hed det  

 bl.a. følgende:
 "...
En del ejendomme (A) har i  

 dag en privat ledning og køber allerede vand fra (B) Vandværk.
Det foreslås i  

 projektet, at (B) Vandværk overtager denne ledning mod at de pågældende  

 ejendomme ikke pålægges at betale yderligere i forbindelse med den samlede  

 tilslutning.
..." E Amt modtog en del  

 høringssvar fra de berørte ejendomsejere.
I en skrivelse af 11. maj 1991 til  

 amtet  

 anførte A bl.a. følgende:
 "...
Vi har i det store og hele  

 været tilfredse med vore private investeringer i vandledningen i de forløbne  

 år, dog har (Y) Planteskole og (X-vej) 31 haft visse problemer med for lavt  

 vandtryk, når andre på ledningen havde stort forbrug.
Planteskolen har dog  

 delvis afhjulpet sit problem ved hjælp af et vandreservoir.
Samme problem har  

 nr. 11.
 ...
 Vi vil henholde os til vort  

 tilbud, at det ikke skal koste os én krone, at de øvrige ejendomme bliver  

 tilsluttet vandledningen, og at vi fortsat kan få rigeligt vand.
..." Ved skrivelse af 11.  

 september 1991 anmodede E Amt embedslægen i amtet om en udtalelse.
Amtet  

 vedlagde i den forbindelse kopi af de foretagne undersøgelser af  

 vandforholdene.
 I embedslægens udtalelse af  

 13. september 1991 hed det bl.a. følgende:
 "...
 Efter en samlet vurdering  

 findes vandforsyningen til 3 af områdets 26 ejendomme ikke at være  

 tilfredsstillende,  

 idet disse ejendomme har vand af så dårlig kvalitet, at vandet bør koges,  

 inden  

 det benyttes til husholdningsbrug.
 Yderligere 2 ejendomme har  

 formentligt dårligt vand, idet de får vand fra brønde, som p.t. ikke  

 benyttes.
 4 ejendomme får vand fra  

 kildevæld eller brønde, men vandkvaliteten, vurderet ud fra de foreliggende  

 analyser, er ikke så ringe, at den kan siges at være "ikke  

 tilfredsstillende", og det samme gælder for de 8 ejendomme, som får vand  

 fra boringer, hvor ph værdien gennemgående er for lav, hvilket vil kunne  

 ændres teknisk.
 Embedet finder på denne  

 baggrund, at det kan være vanskeligt at benytte vandforsyningslovens § 29 til  

 at sikre beboerne på (X-vej) vand af god kvalitet, hvorimod D kommune ville  

 kunne benytte lovens § 62 til at give påbud til de ejendomme, hvis  

 vandforsyningsanlæg ikke leverer vand af tilfredsstillende kvalitet, om at  

 foretage ændringer til forbedring af kvaliteten, eventuelt ved tilslutning  

 til  

 (B) vandværk.
..." Den 26. september 1991 blev  

 sagen drøftet i E Amts udvalg for miljø og teknik.
Ifølge mødereferatet var  

 forvaltningens indstilling i sagen følgende:
"Forvaltningen indstiller,  

 at det af kommunen udarbejdede forslag godkendes med den tilføjelse, at  

 samtlige ejendomme i området inddrages, og i øvrigt på vilkår anført under  

 sagsfremstillingen." I den sagsfremstilling som  

 amtets forvaltning havde udarbejdet til brug for mødet, hed det bl.a.  

 følgende:
 "...
 Embedslægeinstitutionen har  

 til sagen udtalt at kun 3 evt. 5 ejendomme med enkeltanlæg har så dårlig en  

 vandkvalitet at anden vandforsyning umiddelbart kræves.  

 Embedslægeinstitutionen finder derfor, at § 62 bør anvendes istedet for § 29.
 Ud fra en samlet vurdering af  

 vandkvaliteten, anlæggenes alder og indretning og det hensigtsmæssige i at  

 sikre et økonomisk bæredygtigt grundlag for ordentlige vandforsyningsforhold  

 i  

 området finder forvaltningen imidlertid, at det af (D) Kommune ønskede  

 projekt  

 bør godkendes - samt at yderligere 4 ejendomme bør inddrages i projektet, men  

 dog således at 2 af dem først tilsluttes på et senere tidspunkt.
 ...
Den eks. ledning som indgår i  

 projektforslaget blev etableret i 1974. Almindeligvis påregnes en levetid på  

 50  

 år.
Forholdet mellem disse brugere (medlemmerne af (A)) foreslår  

 forvaltningen  

 afklaret ved at disse forbrugere godtgør at ledningen har udtjent 17/50 af  

 sin  

 levetid.
Da en tilsvarende ledning idag ville koste ca. 200.000 kr. excl.moms  

 (vurderet iht. tilsvarende projekt) bliver det ca. 6.800 kr. excl. moms pr.  

 ejendom. (Ejendommene har i 1974 betalt hovedanlægsbidrag). For disse  

 ejendomme foreslås derfor fastsat en tilslutningspris på 6.800 kr. excl.  

 moms.
..." På mødet blev sagen udsat til  

 senere behandling.
E Amt udarbejdede herefter et  

 udkast til afgørelse som ved skrivelse af 7. oktober 1991 blev sendt til  

 udtalelse i D Kommune.
I udkastet var selve afgørelsen formuleret således:
"Amtsrådets udvalg for  

 miljø og teknik har, på sit møde den (...) 1991, vedtaget at ejendommene  

 (X-vej) 9, 11, 13, 15, 17, 19, 21, 23, 30, 31, 32, 33, 34, 35, 36A, 38, 40,  

 42,  

 44 og (Y) Friluftsscene skal tilsluttes (B) Vandværk.
Herudover kan  

 ejendommene (X-vej) 26, 26A, 29, 37, 46, 48 og 50 forsynes fra det pågældende  

 ledningsnet." Af udkastet fremgik det i  

 øvrigt bl.a. at B Vandværk skulle overtage fællesledningen.
Om vilkårene for  

 ejendomme der var tilsluttet fællesledningen (A Vandforsyning), hed det i  

 udkastet følgende:
 "3.2.4. Ejendomme  

 tilsluttet fællesledningen.
O.
Idet den eksisterende  

 fællesledning hvortil ejendommene (X-vej) 11, 13, 17, 19, 21, 23, 31, 34, 42  

 og  

 44 er tilsluttet, overtages af (B) vandværk, pålægges det hermed disse  

 ejendomme at betale et engangsbeløb på 6.800 excl. moms pr. ejendom til (B)  

 Vandværk.
Dette beløb fremkommer ved en beregning over ledningens forringede  

 værdi i forhold til en ny ledning i samme dimension.
Beløbet skal indbetales  

 til vandværket senest den 1. marts 1992." Ved skrivelse af 8. oktober  

 1991 meddelte kommunen amtet at alle ejendomme hvis vand ikke var af  

 tilfredsstillende kvalitet, eller hvis vandforsyningsanlæg i øvrigt ikke var  

 i  

 orden, skulle tilsluttes vandværket.
Derimod skulle de ejendomme der havde  

 vand  

 af tilfredsstillende kvalitet, efter kommunens opfattelse kunne bibeholde  

 deres individuelle vandforsyning.
Den 17. oktober 1991 blev  

 sagen omtalt i Z Avis.
I den anledning anførte A i en skrivelse af 26.  

 oktober  

 1991 til E Amt bl.a. følgende:
 "...
 Med stor forundring er vi  

 blevet gjort opmærksom på en artikel i (Z) Avis af 17. okt. 1991:  

  

 27 huse skal have vand fra (B).  

  

 Længere  

 nede i artiklen står der: "Såfremt politikerne i amtets tekniske udvalg  

 følger teknikerne, så er det meningen, at (B) Vandværk skal overtage den 17  

 år  

 gamle (private) vandledning til de 9 huse (10), og disse husejere  

  

 slipper  

  

 med i den nye vandforsyning for  

 en pris af 6.800 kr. plus moms pr. tilslutning".
 Må vi hermed på det  

  

 kraftigste protestere  

  

 mod den påtænkte  

 ordning.
Da vi i 1974 selv anlagde den  

 private vandledning, afholdt vi selv alle omkostninger hermed.
Vi betalte den  

 14. januar 1975 indskud (tilslutning) til (B) vandværk med kr. 12.400  

 (1975-kroner).  

  

 Alle  

  

 husstande på  

 (X-vej) havde ved mange møder fået tilbudet om at være med på en ledning på  

 et  

 tilbud fra (B) vandværk.
Alle sprang fra med undtagelse af de 9 nuværende  

 aktive brugere af vandledningen og een "sleeping partner". Vi har i  

 fællesskab afholdt alle nødvendige forpligtelser overfor vandværket, og alt  

 har  

 fungeret perfekt i de forløbne 17 år.
 Fra 1989, hvor vi fik de  

 første henvendelser fra tekn. forvaltning, (i D), om vi evt. ville tillade,  

 at  

 der kom andre ind på vor ledning, har vi udtrykkeligt pointeret, at  

  

 forudsat  

  

 at vi  

  

 intet  

  

 skulle betale,  

  

 forudsat  

  

 at vi stadig fik rigeligt vand, og  

  

 forudsat  

  

 at der ingen skader skete på vore installationer, havde vi intet imod, at man  

 overtog vores ledning.
..." I en efterfølgende skrivelse  

 af 11. november 1991 til E Amt anførte A bl.a. følgende:
 "...
 Da vi ad omveje har bragt i  

 erfaring, at ovennævnte sag kommer til behandling på amtsrådets møde den 14.  

 ds., skal vi tillade os at fremføre følgende:
 ...
 For en ordens skyld gør vi  

 opmærksom på, at vi, ved en vedtagelse af yderligere udgifter for os, må  

 betragte vort tilbud om vederlagsfri afståelse af vor vandledning som  

 afslået.
 Vi henviser til vort brev af  

 26/10 d.å., hvor vi igen præciserer vore betingelser og de til os afgivne  

 løfter.
..." I en skrivelse af 30. oktober  

 1991 havde E Amt bedt kommunen præcisere hvilke ejendomme man ønskede pålagt  

 tilslutningspligt.
Ved skrivelse af 31. oktober 1991 meddelte kommunen amtet  

 at  

 man (nu) bl.a. ønskede de ejendomme, der var omfattet af A, pålagt  

 tilslutningspligt.
 Sagen blev den 14. november  

 1991 på ny drøftet i et møde i amtsrådets udvalg for miljø og teknik.  

 Amtsforvaltningens  

 indstilling på mødet var følgende:
 "Forvaltningen  

 indstiller, at det besluttes, at de af (D) Kommune anførte ejendomme senest  

 1.  

 maj 1992 skal tilsluttes (B) vandværk, jvf. et til dagsordenspunktet vedlagt  

 forslag til afgørelse".
 I amtsforvaltningens  

 sagsfremstilling hed det bl.a. følgende:
 "...
(K)ommunen ønsker ialt 20  

 ejendomme tilsluttet (B) vandværk.
Heraf har 10 ejendomme i 1974 etableret en  

 privat fællesledning som er tilkoblet vandværket.
Ud af de 10 ejendomme er 9  

 tilkoblet - den sidste er blandt de 9 ejendomme som kræves tilsluttet.
Det er  

 nødvendigt, at vandværket overtager denne ledning, for at etablere forsyning  

 til de ejendomme, der har egen brønd/boring, og som kommunen ønsker  

 tilsluttet  

 vandværket.
Dette er sket ud fra en helhedsvurdering af anlæggenes  

 vandkvalitet  

 og tekniske tilstand.
I helhedsvurderingen indgår, at det er nødvendigt at  

 sikre et økonomisk bæredygtigt grundlag for etablering af vandværksforsyning  

 i  

 området.
..." På mødet blev der truffet  

 følgende beslutning:
 "Udvalget stemte om  

 indstillingen.
Er flertal tiltrådte  

 indstillingen.
Et mindretal bestående af ... stemte imod.
Mindretallet ønskede tilført  

 protokollen: "Ejendomme, hvor egen vandforsyning ikke er sundhedsfarlig  

 skal ikke tilsluttes til fælles vandforsyning." Mindretallet ønskede denne  

 udtalelse refereret i skrivelser til andre myndigheder og mindretallet  

 ønskede  

 sagen forelagt amtsrådet.
Sagen oversendes til  

 behandling i amtsrådet." I en skrivelse af 29.  

 november 1991 til E Amt anførte D Kommune bl.a. følgende:
 "...
 Den 28. november 1991 anmoder  

 3 repræsentanter for disse lodsejere (A) om et møde med blandt andet  

 borgmesteren og teknisk udvalgsformanden, idet de var af den opfattelse,  

 efter  

 samtale med amtets tekniske forvaltning, at det var kommunen, der havde  

 foranlediget,  

 at disse 10 lodsejere skulle betale et beløb, der af amtet var vurderet til  

 at  

 skulle dække afskrivningen af ledningen i de 17 år, den har været i brug.
 Kommunens repræsentanter  

 kunne klart tilbagevise denne opfattelse, hvad der også entydigt fremgår af  

 amtets oplæg til kendelse side 8, sidste afsnit, 2. punktum, hvor der netop  

 står, "at kommunen foreslår, at ledningen overdrages og tilsluttes  

 vandværket uden udgift for de tilsluttede ejendomme".
Lodsejerne gør endvidere  

 opmærksom på, at såfremt de ikke kan undgå at betale et beløb til vandværket,  

 ønsker de at beholde deres ledning og således ikke overdrage denne ledning  

 til  

 den fremtidige fælles vandforsyning af området.
Dette standpunkt har  

 lodsejerne  

 meddelt amtsrådet ved skrivelse af 11. november 1991.
 Kommunens repræsentanter på  

 mødet lovede at viderebringe de berørte lodsejeres opfattelse af problemet,  

 idet kommunen dog naturligvis respekterer, at det er amtets  

 lovgivningsmæssige  

 ret at afsige den kendelse, som amtsrådet udfra en samlet vurdering anser for  

 at være den mest formålstjenlige.
..." Ved skrivelse af 3. december  

 1991 begærede advokat H på vegne af A aktindsigt i amtets sag.
I skrivelsen  

 anførte advokat H endvidere bl.a. følgende:
 "...
 Den 23. april d.å. fremsendte  

 (E) Amtskommune en rundskrivelse til borgerne i området, herunder mine  

 klienter, og dette oplæg kunne mine klienter godt acceptere, idet det heri,  

 som  

 aftalt med mine klienter, var en forudsætning, at mine klienter ikke skulle  

 betale tilslutningsafgift m.v.
 Mine klienter fremsendte i  

 sagens natur ej heller protester imod indholdet af skrivelsen af 23. april  

 1991, inden den i skrivelsen nævnte 3-ugersfrist.
 Det var derfor med megen stor  

 undren, at mine klienter gennem avisartikler erfarede, at mine klienter nu  

 skulle betale en tilslutningsafgift på 6.800,00 kr. pr. ejendom.
 Dette er fuldstændig i  

 modstrid med de oplysninger mine klienter stedse har fået fra de offentlige  

 myndigheder og fuldstændig i modstrid med (E) Amtskommunes skrivelse af 23.  

 april 1991.
..." Efter at have modtaget sagens  

 dokumenter anførte advokat H i en skrivelse af 18. december 1991 til E Amt  

 bl.a. følgende:
 "...
 Det bestrides, at  

 vandforsyning i det omhandlede område ud fra "en samlet vurdering"  

 ikke er tilfredsstillende.
Jeg har fået oplyst, at sagens  

 reelle opstart var, at Amtet i 1989 pålagde (D) Kommune at sørge for, at der  

 blev fremskaffet vand til den nyopførte offentlige toiletbygning ved (Y),  

 idet  

 denne bygning indtil dato har fået vand fra tanke, hvor vandet bliver  

 tilkørt.  

 I denne anledning opstod der kontakt mellem (D) Kommune og mine klienter,  

 idet  

 det billigste for (D) Kommune ville være, at der fandt en tilkobling sted på  

 mine klienters privatejede ledning.
Mine klienter havde fuld forståelse  

 herfor  

 og erklærede sig villige til at medvirke til en sådan løsning, dog på  

 betingelse af, at mine klienter fortsat fik rigeligt vand og forudsat, at der  

 ingen skader fandt sted på mine klienters installationer, ligesom eventuelle  

 omkostninger forbundet hermed skulle være mine klienter uvedkommende, jfr.  

 mine  

 klienters skrivelse af 26/10 d.å. til (E) Amtskommune.
 (D) Kommunes oprindelige  

 oplæg til en ordning vedr. vandforsyning af det omhandlede område er da også  

 baseret herpå, jfr. den rundskrivelse, som fremsendes til parterne i området,  

 jfr. (E) Amtskommunes skrivelse af 23/4 1991, hvor det tydeligt fremgår, at  

 mine klienters tilslutning skulle være "udgiftsneutral".
 På et eller andet tidspunkt i  

 sagen er der åbenbart sket en ændring i denne indstilling, som både (E)  

 Amtskommune og (D) Kommune har udvist, idet der nu efterfølgende tales om, at  

 mine klienter, pr. husstand, skal betale kr. 6.800,00 excl. moms.
Det fremgår tydeligt af  

 Embedslægeinstitutionens skrivelse af 13/9 1991 til Teknisk Forvaltning, (E)  

 Amtskommune, at det kun er vandforsyning til  

  

 3  

  

 af områdets 26 ejendomme, der ikke er tilfredsstillende og jeg  

 gør derfor gældende, at dette ikke er tilstrækkeligt til at opfylde  

 betingelserne i h.t. krav om en samlet vurdering, jfr.
Vandforsyningslovens §  

 29.
 Mine klienter ønsker, på det  

 foreliggende grundlag, ikke frivilligt at opgive deres private ejendomsret og  

 mine klienter ønsker ikke frivilligt at overdrage den dem tilhørende  

 vandledning til (B) Vandværk.
..." Sagen blev på ny drøftet i  

 amtsrådets udvalg for teknik og miljø den 23. januar 1992. Amtsforvaltningens  

 indstilling var følgende:
"Forvaltningen  

 indstiller, at udvalget overfor amtsrådet fastholder den tidligere beslutning  

 med den ændring, at tidspunktet for projektets gennemførelse udskydes til 1.  

 august 1992." Af sagsfremstillingen fremgik  

 bl.a. følgende:
 "...
 Efter gennemgang af  

 sagsakterne har advokaten (H) i brev af 18. december 1991 bestridt, at  

 betingelserne  

 for anvendelse af vandforsyningslovens pgf. 29 er til stede, idet det påstås,  

 at vandforsyningen i området ud fra en samlet vurdering ikke er  

 utilfredsstillende.  

 Herudover, at ejeren af fællesledningen på det foreliggende grundlag ikke  

 frivilligt, og med den foreslåede betaling, ønsker at overdrage ledningen til  

 (B) vandværk.
 Af brevet fremgår endvidere,  

 at det er oplyst, at sagens reelle opstart var, at amtet i 1989 pålagde (D)  

 kommune at sørge for vandforsyning til en nyopført offentlig toiletbygning  

 ved  

 (Y).
Hertil skal forvaltningen  

 oplyse, at amtet har bekostet etableringen af toiletbygningen (ca. 133.000  

 kr.) og i denne forbindelse bedt kommunen være behjælpelig med at skaffe vand  

 hertil.
Det er vurderet, at der ikke vil være mulighed for at indvinde  

 grundvand.
Kommunen har oplyst, at ejerne af den fælles ledning har afvist at  

 lade toiletbygningen tilslutte.
Vandforsyningen sker i øjeblikket fra  

 vandtanke, som opfyldes efter behov.
Af sagsmaterialet fremgår, at  

 der er udtaget vandanalyser på ejendomme med egen vandforsyning, henholdsvis  

 i  

 begyndelsen af 1990 og 1991. Af resultaterne fremgår, at for 9 anlæg er een  

 eller flere analyseresultater over den højst tilladelige værdi og yderligere  

 et  

 anlæg over den vejledende værdi.
Disse resultater har, sammenholdt med en  

 beliggenhedsmæssig og teknisk vurdering, dannet grundlag for kommunens liste  

 over ejendomme som er omfattet af afgørelsens vilkår om tilslutning.
 Det er forvaltningens klare  

 vurdering, at forudsætningerne for at kommunen har rejst sagen er til stede,  

 samt at vandforsyningen ud fra en samlet vurdering ikke er tilfredsstillende.
Endvidere findes det rimeligt,  

 at ejerne af fællesledningen betaler et beløb for fremover ikke at have  

 vedligeholdelse på ledningen.
Beløbsstørrelsen er beregnet på grundlag af  

 skønnet udgifter til nedlægning af en tilsvarende ledning sat i forhold til  

 den  

 skønnede levetid.
Ejerne betalte ved etableringen tilslutningsbidrag til (B)  

 vandværks hovedanlæg og bekostede selv ledningen.
 Kommunen har i forbindelse  

 med fremsendelse af projektet oplyst, at (B) vandværk ikke ønsker at overtage  

 ledningen på grund af manglende garanti for forskriftsmæssig nedlægning og  

 ledningens trykdimension.
..." På mødet blev der truffet  

 følgende beslutning:
 "Forvaltningen foreslog  

 følgende tilføjelse til indstillingen:
 (-----1. august 1992,) samt  

 at den endelige partsfordeling fastsættes ud fra ejendommens anvendelse på  

 tilslutningstidspunktet.
 Følgende stemte  

  

 for  

  

 forvaltningens indstilling: ... (fem  

 medlemmer).
 Imod  

  

 stemte ... (tre medlemmer).
Mindretallet ... ønskede  

 tilført protokollen: "Ejendomme, hvor egen vandforsyning ikke er  

 sundhedsfarlig,  

 skal ikke tilsluttes fælles vandforsyning.
Da de 10 ejere med egen ledning  

 har  

 vandforsyning der ikke er sundhedsfarlig finder vi at disse ikke skal  

 pålignes  

 ekstra udgifter".
..." Sagen blev endeligt afgjort  

 på amtsrådets møde den 17. februar 1992. Af mødeprotokollen fremgik det at  

 man  

 traf følgende afgørelse:
"Et flertal på 14  

 medlemmer tilsluttede sig flertallet i udvalget for miljø og teknik, mens 10  

 medlemmer  

 (Venstres og Fremskridtspartiets amtsrådsgrupper) stemte imod." Afgørelsen blev meddelt  

 sagens parter den 26. februar 1992. Afgørelsen havde følgende ordlyd:
"Amtsrådet har på sit  

 møde den 17. februar 1992, vedtaget at ejendommene (X-vej) 9, 11, 13, 15, 17,  

 19, 21, 23, 30, 31, 32, 33, 34, 35, 36A, 38, 40, 42, 44, og (Y) Friluftsscene  

 senest den 1. august 1992 skal tilsluttes (B) Vandværk.
Herudover skal  

 ejendommene (X-vej) 26, 26A, 29, 37, 46, 48 og 50 straks eller senere kunne  

 forsynes fra det pågældende ledningsnet." Afgørelsen var bl.a. behæftet  

 med følgende vilkår:
 "...
3.1.1. (B) Vandværk A. (B) vandværk overtager den  

 eksisterende fællesledning som i 1974 blev etableret af ejerne af (X-vej) 11,  

 13, 17, 19, 21, 23, 31, 34, 42 og 44. Vandværket kan vælge at ændre til  

 større  

 ledningsdimension nu eller senere, men i så fald afholdes udgifterne af  

 vandværket.
 ...
3.2.4. Ejendomme tilsluttet fællesledningen N.
Den eksisterende  

 fællesledning etableret af ejendommene (X-vej) 11, 13, 17, 19, 21, 23, 31,  

 34,  

 42 og 44 overtages af (B) vandværk.
Disse ejendomme pålægges at betale et  

 engangsbeløb på 6.800 kr. excl. moms pr. ejendom til (B) Vandværk.
Dette  

 beløb  

 fremkommer ved et skøn over ledningens forringede værdi.
Beløbet skal  

 indbetales til vandværket senest den 1. august 1992.
..." I afgørelsens afsnit  

 "7.6. Amtsrådets bemærkninger til sagen" hed det bl.a. følgende:
 "...
Amtsrådet finder, at  

 vandværket bør have kompensation for at overtage og varetage den fremtidige  

 vedligeholdelse af en 17 år gammel ledning.
En tilsvarende ledning (ø  

 90 mm  

 ) vil idag, efter Amtsrådets skøn,  

 kunne etableres for ca. 200.000 kr. excl. moms.
Med en forventet levetid på  

 50  

 år og en nuværende alder på 17 år fastsættes ledningens værditab til 200.000  

 *  

 17/50 = 68.000 kr. excl. moms.
Idet ejendommene - 10 i alt - dengang betalte  

 ens ledningsbidrag, bliver beløbet, som skal betales til vandværket, pr.  

 ejendom 6.800 kr. excl. moms.
..." Ved skrivelse af 11. marts  

 1992 stillede A E Amt følgende spørgsmål:
 "Er det nævnte  

 éngangsbeløb på kr. 6.800 excl. moms pr. ejendom, som amtsrådet dømmer os til  

 at betale for vores egen ledning, et beløb, der dækker  

  

 samtlige  

  

 omkostninger - herunder også tilslutningsafgift, (som vi  

  

 har  

  

 betalt), ledningsafgift, evt. nye  

 stikledninger, (som vi også selv bekostede), stophaner, vandure etc., samt  

 reetablering af opgravninger på vore ejendomme i tilfælde af, at Vandværket  

 vælger at lægge en ny ledning af større dimension??".
 I E Amts svar af 17. marts  

 1992 til A hed det bl.a. følgende:
 "...
Der er i afgørelsen ikke  

 forudsat pålagt de 10 ledningsejere yderligere udgifter.
Af det fremsendte  

 projekt, som er beskrevet under afsnit 6, fremgår, at der er taget  

 udgangspunkt  

 i, at der bygges videre på den eksisterende ledning.
Ejendomme tilsluttet  

 denne  

 ledning er ikke medregnet i fordeling af ledningsudgifterne, jvf. afsnit  

 3.2.3,  

 pkt.
M.
 Det fremgår af afgørelsens pkt.  

 3.1.1., at (B) vandværk overtager den eksisterende ledning etableret af (A).  

 Endvidere, at vandværket kan vælge at ændre til større ledningsdimension.  

 Udgifterne afholdes af vandværket.
Etablering af vandmålere ved  

 de enkelte ejendomme er ikke medregnet i projektet og etablering vil afhænge  

 af  

 vandværkets praksis.
Ej heller er der medregnet eventuelle erstatninger for  

 f.eks. markskader i forbindelse med ledningsetableringer, idet disse  

 forudsættes etableret udenfor vækstsæsonen.
..." Ved skrivelse af 24. marts  

 1992 påklagede A E Amts afgørelse til Miljøstyrelsen.
E Amt meddelte i en  

 skrivelse af 21. april 1992 Miljøstyrelsen at klagen ikke gav anledning til  

 bemærkninger.
I en skrivelse af 1. juli  

 1992 tiltrådte Miljøstyrelsen E Amts afgørelse.
I skrivelsen hed det bl.a.  

 følgende:
 "...
Efter vandforsyningslovens §  

 29 kan kommunen udarbejde planer for og overslag over udgifterne ved en eller  

 flere ejendommes tilslutning til et bestående alment vandforsyningsanlæg,  

 hvis  

 tilslutningen findes ønskelig ud fra en samlet vurdering af forholdene i  

 området.
Det er amtsrådet som afgør om planen skal gennemføres og fastsætter  

 vilkårene herfor.
Som nævnt ovenfor har amtsrådet fundet, at det af (D)  

 kommune  

 i medfør af ovennævnte lovbestemmelse udarbejdede projekt kan godkendes.
På  

 baggrund af det i sagen oplyste finder styrelsen ikke anledning til at  

 kritisere den trufne afgørelse, som efter styrelsens opfattelse er truffet  

 inden for den hjemmelsmæssige ramme for vandforsyningslovens § 29. Endelig  

 bemærkes, at styrelsen som nævnt er afskåret fra at tage stilling til de af  

 amtsrådet fastsatte leveringsvilkår.
..." Afgørelsen blev i efteråret  

 1992 fuldbyrdet, og hvert af medlemmerne af A betalte under forbehold 6.800  

 kr.  

 til E Amt.
Ved skrivelse af 19. august  

 1992 klagede A til mig over Miljøstyrelsens afgørelse.
I den anledning  

 indhentede jeg en udtalelse fra Miljøstyrelsen der i en skrivelse af 15.  

 januar  

 1993 bl.a. anførte følgende:
 "...
Miljøstyrelsens bemærkninger Har amtsrådet tilsidesat regler for behandling af sagen? Som det er nævnt ovenfor,  

 underrettede amtskommunen ved skrivelse af 23. april 1991 ejerne af de 27  

 ejendomme om den rejste sag.
Vandforsyningslovens § 29 nævntes ikke, men det  

 anførtes, at 11 grundejere (herunder ejeren af nr. 17) påregnedes umiddelbart  

 at blive sluttet til (B) Vandværk.
For ejerne af fællesledningen citeredes  

 (D)  

 kommunes forslag om, at de skulle afgive fællesledningen, men ikke betale  

 yderligere for tilslutning til vandværket; der nævntes intet om  

 tvangstilslutning af disse grundejere.
Forslaget om, at grundejerne  

 under fællesledningen hver skulle betale 6.800 kr. + moms til vandværket  

 blev,  

 som nævnt, rejst af amtskommunens tekniske forvaltning på et møde den 26.  

 september  

 1991 i amtsrådets udvalg for miljø og teknik og blev derefter udformet i et  

 afgørelsesudkast af 7. oktober 1991, hvor det var klart, at også ejerne af  

 fællesledningen tænktes inddraget under vandværket efter vandforsyningslovens  

 §  

 29. Udkastet blev alene sendt til høring i (D) kommune, men  

 fællesforsyningens  

 grundejere blev opmærksomme på forslaget gennem en avisartikel.
De  

 protesterede  

 ved skrivelse til amtskommunen af 26. oktober 1991, og deres advokat anmodede  

 om og fik aktindsigt og skrev til amtskommunen, men amtskommunen trådte ikke  

 i  

 forbindelse med advokaten eller grundejerne forud for sin afgørelse af 26.  

 februar 1992 - bortset fra en kort skrivelse af 11. december 1991 til de 27  

 grundejere om, at sagen var udsat på grund af begæringen om aktindsigt.
Regler om behandling af sager  

 efter vandforsyningslovens § 29 er givet ved kapitel 4 i bekendtgørelse nr.  

 3.  

 af 4. januar 1980. Efter bekendtgørelsens § 26, jfr. § 12, kan  

 afgørelsesmyndigheden bestemme, at der skal afholdes et møde med parterne om  

 sagen, men der er ingen pligt til at afholde et sådant møde, og  

 Miljøstyrelsen  

 finder ikke at kunne kritisere, at der ikke er afholdt møde med parterne i  

 den  

 forholdsvis overskuelige sag.
Derimod burde ejerne af fællesledningen efter  

 styrelsens mening i medfør af vandforsyningslovens § 74 have haft  

 underretning  

 om den drejning af deres stilling til sagen - påbud om tilslutning - der  

 skete  

 ved udkastet af 7. oktober 1991. Spørgsmålet ses ikke at have haft betydning  

 for afgørelsen af sagen, da ledningsejerne blev opmærksomme på drejningen  

 gennem en avisartikel og deres advokat fik aktindsigt og udtalte sig.
Er det med rette, at de 10 ejendomme, hvis enkeltanlæg er anset for  

 mangelfulde, eller som ikke kan få etableret enkeltanlæg, er inddraget under  

 (B) Vandværk efter vandforsyningslovens § 29? Efter de foreliggende oplysninger  

 om ejendommens vandindvindingsanlæg, henholdsvis umuligheden af at etablere  

 tilfredsstillende vandindvindingsanlæg, finder Miljøstyrelsen, at  

 inddragelsen  

 har kunnet ske efter vandforsyningslovens § 29, stk. 3, der giver mulighed  

 for  

 inddragelse "ud fra en samlet vurdering af forholdene i et område eller  

 ud  

 fra den enkelte ejendoms forhold". Miljøstyrelsen er enig i, at  

 inddragelse er sket i den foreliggende sag.
Er det med rette, at også fællesforsyningen er inddraget under (B)  

 Vandværk? Hvis amtskommunen havde  

 accepteret fællesforsyningens tilbud om at overdrage fællesledningen til (B)  

 Vandværk mod at blive fritaget for afgifter til tilslutningen, havde der ikke  

 været grund til at tvangsinddrage fællesledningens ejere under (B) Vandværk,  

 som  

 de jo i forvejen fik vand fra.
Når tilbudet om overdragelse  

 af ledningen på den anden side bortfaldt, har det efter Miljøstyrelsens  

 mening  

 været rigtigt at tvangsinddrage ledningen under vandværket.
Man vil af  

 praktiske grunde bestræbe sig for at undgå, at der ligger 2 forskellige  

 vandforsyningsledninger i samme vej - det kan komplicere  

 vedligeholdelsesarbejdet  

 og ville i den foreliggende sag medføre krydsninger af forsyningsledninger og  

 stikledninger.
Og der har i den foreliggende sag været en væsentlig økonomisk  

 interesse i at bruge fællesledningen som en del af den fremtidige forsyning.  

 Miljøstyrelsen er enig med amtskommunen i, at indsnævringen af  

 fællesledningen  

 på det yderste stykke ikke behøver at udelukke videreførelsen med en ny  

 90 mm  

 ledning.
 Da fællesledningen har været  

 bestemt til at forsyne mindst 10 ejendomme, må fællesforsyningsselskabet  

 efter  

 Miljøstyrelsens mening betragtes som en almen vandforsyning, jf.  

 vandforsyningslovens § 3, stk. 3, og inddragelse af forsyningsselskabets ret  

 til at benytte ledningen og henførelse af dets ejere direkte under (B)  

 Vandværk  

 burde efter styrelsens mening herefter være bestemt i medfør af  

 vandforsyningslovens § 32, stk. 1, (eller denne bestemmelses analogi, da  

 forsyningsselskabet ikke har haft selvstændig vandindvinding og derfor ikke  

 har  

 behøvet indvindingstilladelse - se om sådanne forsyningsselskaber kommentaren  

 til vandforsyningsloven i Karnovs Lovsamling 12. udgave, note  

 52 in  

 fine (side 7185) og note 119  

 (side 7191)). Efter § 32, stk. 4, er der mulighed for at yde erstatning til  

 selskabets medlemmer for inddragelse af indvindingsretten;  

 erstatningsspørgsmålet afgøres af landvæsensretten.
 På denne måde giver § 32,  

 stk. 4, den samme mulighed som § 30 giver enkeltejendomme for at få  

 erstatningsspørgsmålet afgjort af landvæsensretten.
 Miljøstyrelsen skal i den  

 forbindelse bemærke, at indskrænkningen i adgangen til at få erstatning efter  

 §  

 30 til ejendomme med egen vandforsynings  

  

 boring  

  

 skyldes almindelig mistillid til brønde (se Karnovs Lovsamling, 12. udgave,  

 side 7189, note 95), og et forsyningsselskab med vand fra et alment vandværk  

 må  

 efter styrelsens mening ganske ligestilles med et forsyningsselskab med egen  

 boring.
 ...
Miljøstyrelsen er afskåret  

 fra at gå ind i spørgsmål om erstatning efter § 32 (eller § 30), fordi de  

 henhører under landvæsensretten.
Miljøstyrelsen har således ikke ved sin  

 afgørelse af 1. juli 1992 taget stilling til det økonomiske opgør i  

 forbindelse  

 med fællesforsyningens overgang til vandværket.
 Miljøstyrelsen beklager, at  

 styrelsen ikke tidligere har gjort opmærksom på muligheden for at indbringe  

 erstatningsspørgsmålet for en landvæsensret.
 Miljøstyrelsen har d.d.  

 tilskrevet klagerne og gjort dem opmærksom på ovennævnte mulighed for at  

 indbringe erstatningsspørgsmålet for en landvæsensret.
 ...
Konklusion Miljøstyrelsen fastholder sin  

 stadfæstelse af amtets påbud om fællesforsyningens overgang til (B) vandværk.  

 Men man finder at det er rigtigst at citere vandforsyningslovens § 32 som  

 hjemmel.
Dette betyder imidlertid ikke nogen indholdsmæssig forskel fordi  

 principperne i § 32 er de samme som i §§ 29-30.
Miljøstyrelsen har ikke taget  

 stilling til det økonomiske opgør.
Dette henhører efter § 32 (eller § 30)  

 under  

 landvæsensretten.
..." A fremsatte ved skrivelse af  

 29. januar 1993 sine bemærkninger til Miljøstyrelsens udtalelse.
Jeg gjorde  

 Miljøstyrelsen bekendt med denne skrivelse, og i skrivelse af 24. august 1993  

 anmodede jeg Miljøstyrelsen om en supplerende udtalelse idet jeg anførte  

 følgende:
 "Den klage, som (A) har  

 indgivet til mig, vedrører dels spørgsmålet om, hvorvidt der forud for (E)  

 Amts  

 afgørelse er foretaget tilstrækkelig partshøring af foreningen, dels  

 spørgsmålet om afgørelsens indholdsmæssige lovlighed.
 Over for (A) indebar (E) Amts  

 afgørelse tre væsentlige retsvirkninger:
 a. (A) blev pålagt  

 tilslutningspligt til (B) Vandværk.
 b. (B) Vandværk skulle  

 overtage foreningens fællesledning.
c.
Medlemmerne af (A)  

 skulle hver betale 6.800 kr. til (E) Amt.
 Efter § 4, stk. 2,  

 sammenholdt med § 6, stk. 3, i loven om Folketingets Ombudsmand kan  

 ombudsmanden  

 kun tage stilling til en klage over en kommunal - herunder amtskommunal -  

 afgørelse, hvis afgørelsen kan påklages til en statslig myndighed, og denne  

 klagemulighed forinden har været udnyttet.
Så vidt jeg forstår  

 Miljøstyrelsens afgørelse af 1. juli 1992 og styrelsens udtalelse af 15.  

 januar  

 1993 til mig, har styrelsen (ud over partshøringsspørgsmålet) kun taget  

 stilling til lovligheden af de to første led i (E) Amts afgørelse (ovenfor  

  

 a  

  

 og  

  

 b  

  

 ),  

 idet styrelsen ikke har ment at have kompetence til at tage stilling til  

 afgørelsens sidste led (ovenfor  

  

 c  

  

 ).  

 På det foreliggende grundlag kan jeg derfor (ud over partshøringsspørgsmålet)  

 alene tage indholdsmæssig stilling til afgørelsens første to led.
Derimod  

 kan jeg tage stilling til, hvorvidt Miljøstyrelsen med rette har afvist at  

 tage  

 stilling til lovligheden af afgørelsens sidste led.
 I overensstemmelse med det  

 anførte har mine foreløbige overvejelser i sagen været koncentreret om  

 følgende spørgsmål:
Spørgsmålet om, hvorvidt der er foretaget tilstrækkelig  

 partshøring af (A), Spørgsmålet om, hvorvidt afgørelsen om,  

  

 at  

  

 (A) skal tilsluttes (B) Vandværk, og  

  

 at  

  

 vandværket skal overtage  

 fællesledningen, er lovlig, og Spørgsmålet om, hvorvidt Miljøstyrelsen burde have  

 taget stilling til, om det vilkår i amtets afgørelse, der vedrører betaling  

 af  

 6.800 kr. til (B) Vandværk, er lovligt.
 ad a) Spørgsmålet om partshøring.
1. Ved skrivelse af 23. april  

 1991 partshørte (E) Amt de berørte ejendomsejere, herunder medlemmerne af  

 (A).  

 Af amtets skrivelse fremgår det bl.a., at man ikke havde planer om, at ejerne  

 af fællesledningen - der jo allerede  

  

 var  

  

 tilsluttet (B) Vandværk - skulle pålægges tilslutningspligt.
Foreningen  

 fremkom dog ved skrivelse af 11. maj 1991 med en udtalelse.
Den 26. september 1991 blev  

 sagen første gang drøftet i amtets udvalg for miljø og teknik.
I forbindelse  

 med dette møde havde sagen ændret karakter, idet amtsforvaltningens  

 opfattelse  

 nu var,  

  

 at  

  

 også medlemmerne af (A)  

 skulle være omfattet af tilslutningspligten, og  

  

 at  

  

 medlemmerne hver skulle betale 6.800 kr. til amtet.
(E) Amt har på intet  

 tidspunkt efter, at man således havde ændret syn på sagen, foretaget  

 partshøring  

 af ejerne af fællesledningen.
Om dette spørgsmål har Miljøstyrelsen anført  

 følgende (udtalelsen af 15. januar 1993 til mig, citeret ovenfor):
"Forslaget om, at  

 grundejerne under fællesledningen hver skulle betale 6.800 kr. + moms til  

 vandværket  

 blev, som nævnt, rejst af amtskommunens tekniske forvaltning på et møde den  

 26.  

 september 1991 i amtsrådets udvalg for miljø og teknik og blev derefter  

 udformet i et afgørelsesudkast af 7. oktober 1991, hvor det var klart, at  

 også  

 ejerne af fællesledningen tænktes inddraget under vandværket efter  

 vandforsyningslovens § 29. Udkastet blev alene sendt til høring i (D)  

 kommune,  

 men fællesforsyningens grundejere blev opmærksomme på forslaget gennem en  

 avisartikel.
De protesterede ved skrivelse til amtskommunen af 26. oktober  

 1991, og deres advokat anmodede om og fik aktindsigt og skrev til  

 amtskommunen,  

 men amtskommunen trådte ikke i forbindelse med advokaten eller grundejerne  

 forud for sin afgørelse af 26. februar 1992 - bortset fra en kort skrivelse  

 af  

 11. december 1991 til de 27 grundejere om, at sagen var udsat på grund af  

 begæringen om aktindsigt.
Regler om behandling af sager  

 efter vandforsyningslovens § 29 er givet ved kapitel 4 i bekendtgørelse nr.  

 3.  

 af 4. januar 1980. Efter bekendtgørelsens § 26, jfr. § 12, kan  

 afgørelsesmyndigheden bestemme, at der skal afholdes et møde med parterne om  

 sagen, men der er ingen pligt til at afholde et sådant møde, og  

 Miljøstyrelsen  

 finder ikke at kunne kritisere, at der ikke er afholdt møde med parterne i  

 den  

 forholdsvis overskuelige sag.
Derimod burde ejerne af fællesledningen efter  

 styrelsens mening i medfør af vandforsyningslovens § 74 have haft  

 underretning  

 om den drejning af deres stilling til sagen - påbud om tilslutning - der  

 skete  

 ved udkastet af 7. oktober 1991. Spørgsmålet ses ikke at have haft betydning  

 for afgørelsen af sagen, da ledningsejerne blev opmærksomme på drejningen  

 gennem en avisartikel og deres advokat fik aktindsigt og udtalte sig." Vandforsyningslovens § 74,  

 stk. 1, som Miljøstyrelsen har henvist til, har følgende ordlyd:
"§ 74. Inden der træffes afgørelse om påbud eller forbud, skal  

 adressaten for disse beslutninger skriftligt underrettes om sagen og gøres  

 bekendt med sin adgang til aktindsigt og til at udtale sig efter lov om  

 offentlighed i forvaltningen.
Adressaten bør i denne forbindelse opfordres  

 til  

 at bidrage med oplysninger, der kan belyse omkostninger, fordele og ulemper  

 ved  

 beslutningen." 2. Forvaltningsloven  

 indeholder i § 19, stk. 1, følgende generelle regel om forvaltningens pligt  

 til  

 at inddrage en sags parter i beslutningsprocessen:
"§ 19.  

  

 Kan en part i en sag ikke antages at være bekendt med,  

 at myndigheden er i besiddelse af bestemte oplysninger vedrørende sagens  

 faktiske omstændigheder, må der ikke træffes afgørelse, før myndigheden har  

 gjort parten bekendt med oplysningerne og givet denne lejlighed til at  

 fremkomme med en udtalelse.
Det gælder dog kun, hvis oplysningerne er til  

 ugunst for den pågældende part og er af væsentlig betydning for sagens  

 afgørelse.
Myndigheden kan fastsætte en frist for afgivelsen af den nævnte  

 udtalelse." Jeg har tidligere  

 (Folketingets Ombudsmands beretning for 1988, s. 118) udtalt, at det forhold,  

 at en myndighed ændrer sit syn på en sag, efter omstændighederne må  

 sidestilles  

 med, at der fremkommer nye faktiske oplysninger i sagen.
Dette er ganske  

 åbenbart  

 også tilfældet i den foreliggende sag; jeg henviser til, at den interesse,  

 som  

 (A) havde i sagen - og dermed i sagens faktiske oplysninger - radikalt  

 ændrede  

 karakter, efter at amtsforvaltningen havde indtaget den holdning, at også (A)  

 skulle være omfattet af tilslutningspligten.
Det bemærkes, at bestemmelsen  

 i vandforsyningslovens § 74, som Miljøstyrelsen har fremhævet i sin udtalelse  

 til mig, efter min opfattelse er uden betydning for spørgsmålet; som jeg også  

 tidligere har anført over for Miljøstyrelsen (Folketingets Ombudsmands  

 beretning  

 for 1988, s. 154ff), foreskriver bestemmelsen alene en underretningspligt om  

 rettighederne efter den tidligere offentlighedslov.
Bestemmelser af den  

 omhandlede karakter fortrænger i øvrigt ikke i medfør af forvaltningslovens §  

 19, stk. 2, nr. 6, den almindelige partshøringspligt efter bestemmelsens  

 stk. 1; jeg henviser herom til Folketingets Ombudsmands beretning for 1990,  

 s.  

 260ff.
 3. Det må herefter være min  

 opfattelse, at (E) Amt - efter mødet den 26. september 1991, og før den  

 endelige afgørelse blev truffet - burde have partshørt medlemmerne af A i  

 medfør af forvaltningslovens § 19, stk. 1. Den omstændighed, at foreningen  

 gennem (Z) Avis blev opmærksom på amtets planer, er selvsagt uden betydning  

 for  

 det retlige spørgsmål, men medfører på den anden side, at fejlen ikke kan  

 antages at have haft betydning for sagens udfald.
 Miljøstyrelsen burde have  

 påtalt partshøringsfejlen over for (E) Amt.
 ad b) Spørgsmålet om, hvorvidt afgørelsen om, at (A) skal tilsluttes  

 (B) Vandværk, og at vandværket skal overtage fællesledningen, er lovlig.
 Det tilbud om vederlagsfri  

 overdragelse af fællesledningen til (B) Vandværk, som (A) tidligere havde  

 fremsat, bortfaldt ved foreningens skrivelse af 11. november 1991 til (E)  

 Amt.  

 Foreningens tilbud er derfor uden betydning for vurderingen af afgørelsens  

 lovlighed.
 1. (E) Amts afgørelse om  

 tilslutning af bl.a. (A) til (B) Vandværk er truffet i medfør af  

 vandforsyningslovens  

 § 29, stk. 3. Lovens § 29 har i sin helhed følgende ordlyd:
 "§ 29.  

  

 Kommunalbestyrelsen kan for områder, hvor  

 vandforsyningen ud fra en samlet vurdering ikke findes tilfredsstillende,  

 udarbejde planer for og overslag over udgifterne ved udførelse af et alment  

 vandforsyningsanlæg.
 Stk. 2.  

  

 Amtsrådet afgør herefter, om vandforsyningsanlægget skal  

 gennemføres, i hvilket omfang bestående og fremtidig vandforsyning inden for  

 området skal ske fra anlægget, på hvilke vilkår tilslutningen til anlægget  

 skal ske, og om anlægget skal gennemføres som kommunalt anlæg eller som  

 andelsselskab eller interessentskab.
Stk. 3.  

  

 Kommunalbestyrelsen kan udarbejde planer for og overslag  

 over udgifterne ved en eller flere ejendommes tilslutning til et bestående  

 alment vandforsyningsanlæg, hvis tilslutningen findes ønskelig ud fra en  

 samlet  

 vurdering af forholdene i et område eller ud fra den enkelte ejendoms  

 forhold.  

 Bestemmelserne i stk. 1 og 2 finder tilsvarende anvendelse.
Er taksterne for  

 bidrag til vandforsyningsanlægget fastsat eller godkendt af  

 kommunalbestyrelsen i medfør af § 53, stk. 1, skal betaling til  

 vandforsyningsanlægget  

 ske på grundlag af disse takster, medmindre amtsrådet finder, at der  

 foreligger  

 særlige forhold, som gør, at taksterne ikke med rimelighed kan anvendes.
Stk. 4.  

  

 Amtsrådet kan på eget initiativ rejse spørgsmål om gennemførelsen  

 af fælles vandforsyning som nævnt i stk. 2 og 3 og kan i den forbindelse  

 pålægge kommunalbestyrelsen at udarbejde planer og overslag." Miljøstyrelsen tiltrådte som  

 nævnt den 1. juli 1992 (E) Amts afgørelse.
Miljøstyrelsen henviste ligeledes  

 til lovens § 29.
 2. I Miljøstyrelsens  

 udtalelse til mig af 15. januar 1993 hedder det om hjemmelsspørgsmålet  

 derimod  

 bl.a. følgende:
 "...
 Da fællesledningen har været  

 bestemt til at forsyne mindst 10 ejendomme, må fællesforsyningsselskabet  

 efter  

 Miljøstyrelsens mening betragtes som en almen vandforsyning, jf.  

 vandforsyningslovens § 3, stk. 3, og inddragelse af forsyningsselskabets ret  

 til at benytte ledningen og henførelse af dets ejere direkte under (B)  

 Vandværk  

 burde efter styrelsens mening herefter være bestemt i medfør af  

 vandforsyningslovens  

 § 32, stk. 1, (eller denne bestemmelses analogi, da forsyningsselskabet ikke  

 har haft selvstændig vandindvinding og derfor ikke har behøvet  

 indvindingstilladelse - se om sådanne forsyningsselskaber kommentaren til  

 vandforsyningsloven i Karnovs Lovsamling 12. udgave, note  

 52 in  

 fine (side 7185) og note 119  

 (side 7191)). Efter § 32, stk. 4, er der mulighed for at yde erstatning til  

 selskabets medlemmer for inddragelse af indvindingsretten;  

 erstatningsspørgsmålet afgøres af landvæsensretten.
..." Miljøstyrelsens opfattelse er  

 således nu, at afgørelsen i relation til medlemmerne af (A) har hjemmel i  

 lovens § 32, stk. 1, eller denne bestemmelses analogi.
Jeg må i konsekvens  

 heraf lægge til grund, at Miljøstyrelsen - nu - mener, at afgørelsen  

  

 ikke  

  

 har hjemmel i lovens § 29. Jeg har  

 derfor ikke anledning til nærmere at overveje afgørelsens forhold til § 29.
 Vandforsyningslovens § 32,  

 som herefter er den relevante bestemmelse, har i sin helhed følgende ordlyd:
"§ 32.  

  

 Amtsrådet kan helt eller delvis tilbagekalde  

 indvindingstilladelsen til et privat alment vandforsyningsanlæg, når vægtige  

 grunde taler for, at anlægget videreføres af kommunen, eller at forsyningen  

 helt eller delvis overtages af et andet alment anlæg.
Amtsrådet træffer  

 bestemmelse om den fremtidige vandforsyning af de pågældende forbrugere,  

 herunder om vilkårene for forsyningen.
Bestemmelsen i § 29, stk. 3, 3. pkt.,  

 finder tilsvarende anvendelse.
Ejeren af vandforsyningsanlægget kan forlange,  

 at det gøres til et vilkår for tilbagekaldelsen, at kommunen eller ejeren af  

 et  

 andet anlæg overtager anlægget med grund og ledningsnet efter § 37 i det  

 omfang, ejeren ikke fremtidig kan udnytte de pågældende værdier på  

 hensigtsmæssig måde.
Stk. 2.  

  

 Amtsrådet kan helt eller delvis tilbagekalde indvindingstilladelsen  

 til et vandforsyningsanlæg, når tilbagekaldelsen skønnes nødvendig for at  

 imødekomme en ny ansøgning om indvindingstilladelse fra et offentligt alment  

 vandforsyningsanlæg, der skønnes at have væsentlig større betydning for en  

 hensigtsmæssig vandforsyning end det anlæg, hvis tilladelse der gøres indgreb  

 i.
Tilbagekaldelsen kan betinges af, at der skaffes anlæggets ejer tilladelse  

 til vandindvinding andetsteds, eller at kommunen leverer vand.
Vedrører den  

 nye ansøgning indvinding af overfladevand, kan amtsrådet på samme måde gøre  

 indgreb i andre rettigheder til benyttelse af overfladevand, for så vidt  

 rettighederne ikke hviler på særlig adkomst.
 Stk. 3.  

  

 Amtsrådet kan helt eller delvis tilbagekalde indvindingstilladelser,  

 når væsentlige samfundshensyn, jfr. § 2, gør det nødvendigt, at  

 indvindingstilladelser i et område ikke udnyttes eller kun udnyttes i  

 begrænset  

 omfang.
Stk. 4.  

  

 Spørgsmålet om, i hvilket omfang der skal betales  

 erstatning i anledning af ændringen eller tilbagekaldelsen, afgøres af  

 landvæsensretten.  

 Lov om offentlige veje §§ 63 - 64 finder tilsvarende anvendelse." 3. Den citerede bestemmelse i  

 § 32, stk. 1, indeholder hjemmel til - helt eller delvis - at tilbagekalde  

 indvindingstilladelser, der er meddelt i medfør af bestemmelserne i lovens  

 kap.  

 4 og 5, og til i den forbindelse at træffe afgørelse om den fremtidige  

 vandforsyning af de pågældende ejendomme.
Som Miljøstyrelsen selv er inde på  

 i udtalelsen af 15. januar 1993 til mig, kan bestemmelsen i hvert fald ikke  

 anvendes direkte over for (A), eftersom vandforsyningen ikke har foretaget  

 selvstændig vandindvinding og derfor ikke har - og efter loven ikke har  

 skullet søge om - indvindingstilladelse.
 På dette punkt kan jeg  

 således tilslutte mig Miljøstyrelsens retsopfattelse.
 4. Spørgsmålet er herefter,  

 om afgørelsen har hjemmel i de analogibetragtninger, som Miljøstyrelsen har  

 påberåbt sig i udtalelsen af 15. januar 1993 til mig.
Som anført er mine  

 overvejelser på dette sted begrænset til at vedrøre de dele af afgørelsen,  

 der  

 indebærer, a. at medlemmerne af (A) skulle tilsluttes (B) Vandværk, og b. at (B) Vandværk skulle overtage den eksisterende fællesledning.
ad a.  

  

 Medlemmerne af (A) var som anført også  

  

 forud  

  

 for den trufne afgørelse tilsluttet (B) Vandværk.
På den baggrund  

 er afgørelsen om, at foreningen - på ny - skal tilslutte sig vandværket, uden  

 selvstændig betydning.
ad b.  

  

 Denne del af afgørelsen, der indebærer, at (A) afstår den  

 private vandledning til (B) Vandværk, har - eftersom foreningens tilbud om  

 vederlagsfri overdragelse forinden var bortfaldet - efter min foreløbige  

 opfattelse åbenbart karakter af ekspropriation; dette synspunkt synes at have  

 støtte i lovens § 32, stk. 1, sidste pkt., og tillige i lovens forarbejder.
I  

 lovforslagets bemærkninger til § 32, stk. 1, hedder det således bl.a.  

 følgende  

 (Folketingstidende 1977-78, tillæg A, sp. 2961):
 "...
Det er muligt, at kommunen i  

 forbindelse med sin overtagelse af forsyningen [efter tilbagekaldelse af  

 indvindingstilladelsen] eksproprierer f.eks. det private anlægs ledningsnet.  

 I  

 så fald følger det af forslagets § 42, stk. 2, jfr. lov om offentlige veje §  

 51, stk. 3, at kommunen kan få pålæg om at overtage også resten af  

 vandforsyningsanlægget, for så vidt dets ejer ikke fremtidig kan udnytte  

 anlægget på rimelig måde.
Hvis kommunen ikke ønsker at overtage nogen del af  

 det private anlæg, kommer de nævnte regler om udvidelse af ekspropriationen  

 derimod ikke til anvendelse, fordi en vandindvindingsret ikke anses for en  

 ejendomsret, og inddragelse af retten derfor ikke er en ekspropriation.
Af  

 stk.  

 1, sidste pkt. [citeret ovenfor], der stemmer med den gældende lovs § 26,  

 stk.  

 1, fremgår det imidlertid, at det også i denne situation skal kunne pålægges  

 kommunen at overtage anlægget i det omfang, dets ejer ikke kan udnytte det på  

 hensigtsmæssig måde.
..." Den ændring af § 32, stk. 1,  

 der blev gennemført ved lov nr. 255 af 6. juni 1985, er uden betydning for  

 det  

 omhandlede spørgsmål.
Det må efter min foreløbige  

 opfattelse anses for udelukket at støtte et ekspropriativt indgreb i forhold  

 til foreningens private vandledning på en analogi af vandforsyningslovens §  

 32, stk. 1, der vedrører et ganske andet spørgsmål; spørgsmålet om  

 tilbagekaldelse af indvindingstilladelser og - i forbindelse hermed -  

 spørgsmålet om den fremtidige vandforsyning af de berørte ejendomme.
De  

 citerede  

 forarbejder til bestemmelsen synes som nævnt ikke at kunne føre til et andet  

 resultat; jeg henviser også til Flemming Tolstrup og Jørgen Barfod, Vandløbs-  

 og vandforsyningsloven (1975), s. 427 (vedrørende den tidligere  

 vandforsyningslovs § 26, der i det væsentlige er videreført ved den  

 nugældende  

 lovs § 32, stk. 1).
På den anførte baggrund burde  

 afgørelsen om, at fællesledningen skulle inddrages under (B) Vandværk -  

 stadigvæk efter min foreløbige opfattelse - være truffet i medfør af de  

 særlige  

 bestemmelser om ekspropriation i vandforsyningslovens kap. 7 (§§ 37-44).  

 Dette indebærer bl.a., at  

  

 afgørelsen som udgangspunkt skulle være truffet af (D)  

 Kommune, jf. lovens § 40, at  

  

 der skulle være taget stilling til, om vandforsyningslovens  

 særlige ekspropriationsbetingelser var opfyldt, og at  

  

 der i forbindelse med afgørelsen skulle være taget stilling til  

 spørgsmålet om erstatning for afståelsen, jf. lovens § 42.
 Da mine overvejelser  

 vedrører det principielle anvendelsesområde for lovens § 32, har jeg ikke  

 haft anledning til at tage stilling til, hvorvidt de betingelser, som  

 bestemmelsen opstiller ("tungtvejende grunde"), i øvrigt er  

 opfyldt.
 Jeg anmoder Miljøstyrelsen om  

 en udtalelse om, hvorvidt der med hjemmel i vandforsyningslovens § 32, stk.  

 1,  

 overhovedet kan træffes en afgørelse af det foreliggende indhold.
 ad c) Spørgsmålet om, hvorvidt Miljøstyrelsen burde have taget stilling  

 til, om ejerne af fællesledningen hver med rette er blevet afkrævet 6.800 kr.
 Såfremt Miljøstyrelsen kan  

 tiltræde den opfattelse, som jeg har givet udtryk for ovenfor, må det anses  

 for  

 særdeles tvivlsomt, om Miljøstyrelsens (og amtets) afgørelse ville kunne  

 opretholdes som gyldig.
 Såfremt Miljøstyrelsen fastholder  

 sin afgørelse, opstår spørgsmålet om, hvorvidt styrelsen med rette har afvist  

 at tage stilling til lovligheden af den del af (E) Amts afgørelse, hvorefter  

 medlemmerne af (A) hver skal betale 6.800 kr. til amtet.
Det står mig ikke ganske  

 klart, hvad Miljøstyrelsens begrundelse for denne del af afgørelsen er.
Så  

 vidt  

 jeg forstår Miljøstyrelsens afgørelse af 1. juli 1992, mener man, at der er  

 tale om et leveringsvilkår, der efter vandforsyningslovens § 76, nr. 1, ikke  

 kan indbringes for Miljøstyrelsen.
Af Miljøstyrelsens udtalelse af 15. januar  

 1993 til mig kan man derimod få det indtryk, at der er tale om et  

 erstatningsspørgsmål,  

 der efter lovens § 30, stk. 2, eller § 32, stk. 4, henhører under  

 landvæsensretten.
 Efter min foreløbige  

 opfattelse er det tvivlsomt, om nogen af disse begrundelser er holdbare.  

 Herom  

 bemærker jeg følgende:
a.
Vandforsyningslovens §§ 75 og 76, nr. 1, har følgende ordlyd:
 "§ 75.  

  

 Kommunalbestyrelsens og amtsrådets afgørelser kan  

 påklages til Miljøstyrelsen, jfr. dog § 76.
 § 76.  

  

 Følgende afgørelser kan dog ikke indbringes for højere administrativ  

 myndighed:
1) Fastsættelse af  

 leveringsvilkår efter § 29 og § 45, stk. 2." Hjemmelen for den trufne  

 afgørelse er efter Miljøstyrelsens opfattelse nu vandforsyningslovens § 32,  

 stk. 1. Denne bestemmelse er ikke nævnt i § 76, nr. 1. Allerede af denne  

 grund  

 synes den sidstnævnte bestemmelse ikke at kunne afskære (A) fra at påklage  

 denne del af (E) Amts afgørelse til Miljøstyrelsen.
I øvrigt må ordet  

 "leveringsvilkår" efter min foreløbige opfattelse tage sigte på de  

 vilkår, der er knyttet til selve vandleveringen.
En bestemmelse om, at de  

 berørte ejendomsejere - som en "kompensation" over for vandværket  

 (jf. afgørelsen af 26. februar 1992, s. 14) - skal betale et beløb, der intet  

 har med selve vandleveringen at gøre, kan derfor efter min foreløbige  

 opfattelse ikke være omfattet af undtagelsesbestemmelsen i § 76, nr. 1.  

 Bestemmelsens  

 forarbejder (Folketingstidende 1984-85, tillæg A, sp. 2696) synes ikke at  

 kunne  

 føre til andet resultat.
b.
Efter vandforsyningslovens § 30, stk. 2, henhører spørgsmålet om  

 erstatning for de udgifter, der er forbundet med tilslutning til et fælles  

 anlæg, under landvæsensretterne.
Tilsvarende henhører spørgsmålet om,  

 hvorvidt  

 der skal betales erstatning i anledning af en hel eller delvis  

 tilbagekaldelse  

 af indvindingstilladelsen efter lovens § 32, stk. 1-3, efter bestemmelsens  

 stk.  

 4 under landvæsensretterne.
 Efter min foreløbige  

 opfattelse har spørgsmålet om, hvorvidt (E) Amt med rette har bestemt, at  

 medlemmerne  

 af (A) hver skal betale amtet 6.800 kr., intet at gøre med de  

 erstatningsspørgsmål, som de nævnte bestemmelser regulerer.
 Det må herefter være min  

 foreløbige opfattelse, at spørgsmålet om, hvorvidt amtet har kunnet opkræve  

 6.800 kr. af medlemmerne af (A), henhører under Miljøstyrelsens kompentence i  

 medfør af den almindelige klagebestemmelse i vandforsyningslovens § 75.
 Såfremt Miljøstyrelsen  

 fastholder, at afgørelsen om tvangsinddragelse af fællesledningen har hjemmel  

 i vandforsyningslovens § 32, stk. 1, anmoder jeg Miljøstyrelsen om en  

 udtalelse  

 om det ovenfor berørte spørgsmål.
..." Sagen blev drøftet på et møde  

 den 10. oktober 1993 med repræsentanter for Miljøstyrelsen, og med skrivelse  

 af  

 29. november 1993 modtog jeg Miljøstyrelsens bemærkninger til det jeg havde  

 anført i skrivelsen af 24. august 1993.
 I skrivelsen anførte  

 Miljøstyrelsen følgende:
 "...
 ad spørgsmål om partshøring.
 Miljøstyrelsen er enig med  

 ombudsmanden i, at amtskommunen burde have foretaget en fornyet partshøring,  

 da  

 man var ved at anlægge et andet syn på sagen end det, der var angivet i  

 amtskommunens  

 tidligere partshøringsskrivelse af 23. april 1991. Miljøstyrelsen er  

 endvidere  

 enig i, at dette krav om partshøring må støttes på forvaltningslovens § 19,  

 stk. 1, og at dette spørgsmål burde være indgået i Miljøstyrelsens afgørelse.  

 Miljøstyrelsen vil ved sin afslutning af sagen fremhæve spørgsmålet over for  

 amtsrådet.
 ad spørgsmål om afgørelsen af sagen over for de 10 grundejere under  

 (A).
 De 10 grundejere modtog deres  

 vand fra (B) Vandværk gennem en forsyningsledning fra (B) Vandværk, der løber  

 langs en væsentlig del af (X-vej). Ledningen var bekostet og anlagt af  

 grundejerne  

 og tilhørte dem, og de optrådte, i følge en oprettelseskontrakt med (B)  

 Vandværk af 13. januar 1975, som et særligt forsyningsselskab med vedtægter i  

 overensstemmelse med normalregulativet for private vandværker.
Sagen drejede sig om  

 etablering af vandforsyning til de yderligere 17 ejendomme ved (X-vejen).  

 Heraf  

 havde formentlig 12 en utilfredsstillende vandforsyning eller ikke mulighed  

 for  

 at etablere egen vandforsyning.
Det var  

  

 amtskommunens  

  

 opfattelse, at sagen burde løses ved, at (B) Vandværk overtog (A's) ledning  

 og  

 herefter stod som direkte leverandør til de 10 ejendomme.
Ledningen skulle  

 derefter udbygges, så den kunne forsyne de yderligere 17 ejendomme, og ejerne  

 af 10 af disse ejendomme skulle have pålæg om at slutte (sig) til ledningen.  

  

 Vandværket  

  

 var betænkelig ved at  

 overtage ledningen, bl.a. fordi det var usikkert, om den var anlagt med  

 tilstrækkelig kyndighed, og fordi vandværket var utilfreds med ledningens  

 dimension og trykstyrke.
For at give vandværket kompensation for muligt  

 aldersslid på ledningen bestemte  

  

 amtsrådet  

  

 ,  

 at hver af de 10 grundejere under (A) skulle betale et bidrag på kr. 6.800 +  

 moms til (B) Vandværk i forbindelse med overgangen til den nye  

 leveringsordning.
Et sådant bidrag var ikke forudsat under den tidligere  

 behandling af sagen og mødtes med bestemt protest fra de 10 grundejere under  

 (A).
Da der således ikke kunne  

 opnås enighed med grundejerne under (A) om den ordning, amtskommunen ønskede,  

 måtte ordningen gennemføres ved et pålæg efter vandforsyningsloven.
Efter  

 Miljøstyrelsens  

 opfattelse vil det være rettest at give et sådant påbud til de 10 grundejere  

 og  

 vandværket efter analogien af vandforsyningslovens § 32, stk. 1. Det bemærkes  

 herved, at det i praksis forekommer, at et alment vandværk ikke har egen  

 vandindvinding, men aftager alt sit vand fra et andet vandværk og alene  

 virker  

 som fordelingscentral (f.eks. hvis et vandværk har måtte nedlægge sit  

 indvindingsanlæg på grund af forurening, eller hvis det har været mest  

 praktisk  

 for en vandforsyning at aftage sit vand fra et nærliggende stort vandværk).  

 Miljøstyrelsen anser det for utvivlsomt, at der kan eksproprieres til sådanne  

 fordelingscentraler efter reglerne i vandforsyningsloven. (Se note 119 til  

 vandforsyningsloven i Karnovs lovsamling). Miljøstyrelsen mener også, at  

 analogien af lovens § 32, stk. 1, kan anvendes over for fordelingscentraler,  

 hvis en omstrukturering bliver nødvendig, og man mener ikke, at bestemmelsen  

 skulle blive uanvendelig, fordi vandet både før og efter nyordningen hidrører  

 fra det samme vandværk, da det dog er en realitet, at den hidtidige,  

 selvstændige  

 forsyningsenhed ophæves.
 Vandforsyningslovens § 32,  

 stk. 1, giver efter Miljøstyrelsens mening afgørelsesmyndigheden mulighed for  

 at bestemme, på hvilken måde den kommende vandforsyning teknisk skal  

 gennemføre  

 forsyningen (f.eks. gennem den eksisterende ledning, udbygget og forsynet med  

 trykforøgeranlæg). Dette følger direkte af lovens ord, og det ville også være  

 unaturligt, om et modvilligt, kommende vandforsyningsanlæg skulle kunne  

 træffe  

 bestemmelse om en teknisk dårlig gennemførelse af forsyningen, (hvad der ikke  

 er tale om i den foreliggende sag). Dette vil også sige, at det i medfør af §  

 32, stk. 1, kan pålægges det vandforsyningsanlæg, som skal overtage  

 forsyningen, at forsøge at erhverve en grund eller et anlæg til brug for  

 forsyningen ved køb eller ekspropriation.
Afgørelsesmyndigheden kan  

 derudover i medfør af § 32, stk. 1, fastlægge vilkårene for den kommende  

 forsyning, herunder det tilslutningsbidrag, der skal betales for den kommende  

 forsyning.
Disse tilslutningsbidrag er en væsentlig del af  

 "leveringsvilkårene". Efter Miljøstyrelsens erfaring er det næsten  

 altid tilslutningsbidragene, der er anstødsstenen i sager om tvungen  

 inddragelse under vandværker, medens de løbende vandafgifter sjældent giver  

 anledning til klage.
Hvad § 32, stk. 1, (eller §  

 29) derimod ikke giver mulighed for, er at fratage (A) dens forsyningsledning  

 mod dens ejeres protest.
En overførsel af fællesledningen til (B) Vandværk  

 mod  

 ejernes protest har - som anført i ombudsmandens skrivelse af 24. august 1993  

 -  

 krævet en ekspropriation efter vandforsyningslovens § 37. Da en sådan  

 ekspropriation ikke var foretaget, var overførslen af fællesledningen til (B)  

 Vandværk ikke gyldigt gennemført ved amtsrådets afgørelse af 26. februar  

 1992.  

 Dette burde Miljøstyrelsen have meddelt amtsrådet i sin skrivelse af 1. juli  

 1992, og Miljøstyrelsen burde have fremhævet ugyldigheden ved sin skrivelse  

 til  

 ombudsmanden af 15. januar 1993.
Situationen i dag er  

 imidlertid den, at ejerne af fællesledningen har overdraget ledningen til  

 vandværket,  

 således at det økonomiske spørgsmål - der omfatter dels den betaling de  

 skulle  

 have for ledningen, dels det tilslutningsbidrag, de på den anden side skulle  

 betale for at få vand direkte fra vandværket - skulle udskydes til senere  

 afgørelse.
Dette er telefonisk oplyst over for Miljøstyrelsen den 20.  

 november 1992  

 af vandværkets formand.
 Efter lovens § 42 træffer  

 landvæsensretten afgørelse om erstatning, såfremt der sker en ekspropriation,  

 og der ikke opnås enighed om erstatningens størrelse.
 Under hensyn til at ejerne af  

 fællesledningen accepterede at overdrage ledningen vederlagsfrit mod ikke at  

 blive pålagt yderligere udgifter i forbindelse med forsyning direkte fra  

 vandværket, og at ledningen i dag rent faktisk er overdraget til vandværket,  

 finder Miljøstyrelsen det rigtigst, at de økonomiske spørgsmål søges afklaret  

 ved afgørelse om forsyningsvilkårene for grundejerne under (A), jfr.  

 nedenfor.
 Uanset at amtsrådets  

 afgørelse var behæftet med fejl, finder Miljøstyrelsen, at spørgsmål om  

 vilkår  

 for tilslutning af grundejerne under (A) direkte til (B) Vandværk, bør  

 afgøres  

 endeligt af Miljøstyrelsen.
 Såfremt ombudsmanden er enig  

 heri, vil Miljøstyrelsen, på baggrund af en høring af sagens parter, være  

 indstillet på at træffe beslutning om vilkårene for at tilslutte grundejerne  

 under (A) direkte til (B) Vandværk.
Om spørgsmålet om klage  

 bemærkes i øvrigt, at vandforsyningslovens § 76, nr. 1, blev indføjet i loven  

 ved lov nr. 255 af 6. juni 1985. Den bestemte, at fastsættelse af  

 leveringsvilkår efter lovens § 29 og § 45, stk. 2, ikke kunne indbringes for  

 højere administrativ myndighed.
Tanken med forslaget om denne bestemmelse var  

 at fritage centraladministrationen for nogle ret tyngende detailafgørelser,  

 der  

 beroede på skøn og i forvejen var grundigt behandlet af en underinstans.  

 Formentlig ved en forglemmelse i Miljøstyrelsen blev de nogenlunde  

 tilsvarende  

 vilkårsfastsættelser i § 32, stk. 1, ikke medtaget i § 76, nr. 1. I note 219  

 i  

 kommentarerne til loven i Karnovs lovsamling anføres imidlertid, at også  

 afgørelser om leveringsvilkår efter § 32, stk. 1, antagelig må omfattes af §  

 76, nr. 1. (Som det fremgår af note 102 til loven i Karnovs lovsamling, er  

 sager om leveringsvilkår efter § 32, stk. 1, dog ikke helt parallelle med  

 sager  

 om leveringsvilkår efter §§ 29 og 45). I sin skrivelse af 15. januar 1993 til  

 ombudsmanden er Miljøstyrelsen gået ud fra, at styrelsen efter bestemmelsen i  

 §  

 76, nr. 1, er afskåret fra at tage stilling til vilkåret om betaling af de  

 kr.  

 6.800 + moms pr. ejendom.
 Det kan oplyses, at  

 vandforsyningsloven er under revision, og at det i den forbindelse vil blive  

 præciseret i lovens § 76, at afgørelser om leveringsvilkår efter § 32, stk.  

 1,  

 ikke kan indbringes for højere administrativ myndighed.
..." Ved skrivelse af 20. december  

 1993 meddelte jeg herefter Miljøstyrelsen følgende:
 "...
 ad a) Partshøringsspørgsmålet.
Det fremgår af  

 Miljøstyrelsens skrivelse, at man er enig i, at (E) Amt har begået en  

 partshøringsfejl.
Styrelsen vil ved sagens afslutning fremhæve dette forhold  

 over for amtet.
 Jeg tager det oplyste til  

 efterretning og foretager ikke videre vedrørende dette spørgsmål.
 ad b) Ekspropriationsspørgsmålet.
1. Det fremgår af  

 Miljøstyrelsens skrivelse, at man er enig i, at vandforsyningslovens § 32  

 ikke  

 indeholder hjemmel til ekspropriation.
Det fremgår endvidere, at  

 Miljøstyrelsen  

 på denne baggrund er enig i, at (E) Amts afgørelse af 26. februar 1992 må  

 anses  

 for ugyldig.
 Dette tager jeg til  

 efterretning.
 2. Herudover har  

 Miljøstyrelsen bl.a. anført følgende:
 "...
Situationen i dag er  

 imidlertid den, at ejerne af fællesledningen har overdraget ledningen til  

 vandværket,  

 således at det økonomiske spørgsmål - der omfatter dels den betaling de  

 skulle  

 have for ledningen, dels det tilslutningsbidrag, de på den anden side skulle  

 betale for at få vand direkte fra vandværket - skulle udskydes til senere  

 afgørelse.
Dette er telefonisk oplyst over for Miljøstyrelsen den 20.  

 november  

 1992 af vandværkets formand.
 Efter lovens § 42 træffer  

 landvæsensretten afgørelse om erstatning, såfremt der sker en ekspropriation,  

 og der ikke opnås enighed om erstatningens størrelse.
 Under hensyn til at ejerne af  

 fællesledningen accepterede at overdrage ledningen vederlagsfrit mod ikke at  

 blive pålagt yderligere udgifter i forbindelse med forsyning direkte fra  

 vandværket, og at ledningen i dag rent faktisk er overdraget til vandværket,  

 finder Miljøstyrelsen det rigtigst, at de økonomiske spørgsmål søges afklaret  

 ved afgørelse om forsyningsvilkårene for grundejerne under (A), jfr.  

 nedenfor.
 Uanset at amtsrådets  

 afgørelse var behæftet med fejl, finder Miljøstyrelsen, at spørgsmål om  

 vilkår  

 for tilslutning af grundejerne under (A) direkte til (B) Vandværk, bør  

 afgøres  

 endeligt af Miljøstyrelsen.
 Såfremt Ombudsmanden er enig  

 heri, vil Miljøstyrelsen, på baggrund af en høring af sagens parter, være  

 indstillet på at træffe beslutning om vilkårene for at tilslutte grundejerne  

 under (A) direkte til (B) Vandværk.
..." Der er som nævnt nu enighed  

 om, at (E) Amts afgørelse af 26. februar 1992 er ugyldig.
På denne baggrund  

 har  

 jeg vanskeligt ved at indse, at sagen skal løses ved, at Miljøstyrelsen i  

 medfør af vandforsyningslovens § 75 træffer afgørelse om lovligheden af det  

 vilkår i amtets afgørelse, hvorefter medlemmerne af (A) hver skal betale  

 6.800  

 kr.; når afgørelsen er ugyldig, må vilkåret anses for bortfaldet og kan  

 derfor  

 ikke gøres til genstand for særskilt klagebehandling.
Herved henviser jeg  

 også  

 til, at jeg i min skrivelse af 24. august 1993 kun bad Miljøstyrelsen om at  

 komme ind på det mere formelle klagespørgsmål, såfremt man fastholdt, at  

 amtets afgørelse havde hjemmel i vandforsyningslovens § 32.
 3. Retsvirkningen af, at  

 amtets afgørelse er ugyldig, er i hvert fald, at medlemmerne af (A) hver har  

 krav på tilbagebetaling af de 6.800 kr.
 Samtidig indebærer  

 ugyldigheden - i princippet - at sagen nu skal behandles efter  

 ekspropriationsreglerne  

 i vandforsyningslovens kap. 7, og at der i denne forbindelse skal tages  

 stilling til spørgsmålet om erstatning.
Det synes at fremgå af  

 Miljøstyrelsens skrivelse, at en sådan fremgangsmåde bør undgås, såfremt  

 sagen  

 kan løses på en mere hensigtsmæssig måde.
Dette synspunkt kan jeg tilslutte  

 mig.
I den forbindelse tillader jeg mig at henvise til, at der på mødet  

 mellem  

 repræsentanter for Miljøstyrelsen og en af mine medarbejdere den 10. oktober  

 1993 blev nævnt den mulighed, at man afstår fra at gennemføre en  

 ekspropriationssag.
Den praktiske konsekvens heraf ville være, at man blot  

 betalte (A's) medlemmer de omhandlede beløb tilbage, og at sagen herefter  

 betragtes  

 som afsluttet.
I denne forbindelse kan jeg tilføje, at (A's) (og vel også  

 amtets) oprindelige indstilling til sagen netop var, at amtet vederlagsfrit  

 kunne overtage vandledningen under den forudsætning, at (A) ikke blev pålagt  

 yderligere udgifter (bortset fra den løbende betaling for vandforsyningen).
 ad c) Klagespørgsmålet.
 Jeg tager til efterretning,  

 at Miljøstyrelsen under en kommende revision af vandforsyningsloven vil  

 stille  

 forslag om ændring af vandforsyningslovens § 76.
Spørgsmålet er herefter  

 fortsat, hvilke konsekvenser Miljøstyrelsen vil drage af det forhold, at (E)  

 Amts afgørelse af 26. februar 1992 er ugyldig.
Jeg anmoder snarest belejligt  

 om  

 Miljøstyrelsens endelige stillingtagen til dette spørgsmål.
..." Miljøstyrelsen meddelte mig  

 ved skrivelse af 8. februar 1994 at man havde annulleret amtets afgørelse.
 Jeg meddelte Miljøstyrelsen  

 at jeg tog det oplyste til efterretning, og at jeg herefter ikke foretog  

 videre.
