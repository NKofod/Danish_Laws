Betænkning afgivet af Miljø- og  

 Planlægningsudvalget den 22. januar 2002 Betænkning over Forslag til folketingsbeslutning om  

 opfordring til at trække aktstykke nr. 86 om Institut for  

 Miljøvurdering tilbage fra Finansudvalget [af Jørn Jespersen (SF), Pernille Blach Hansen (S),  

 Elsebeth Gerner Nielsen (RV), Keld Albrechtsen (EL) og Ole M.
Nielsen (KRF)] 1. Udvalgsarbejdet Beslutningsforslaget blev fremsat den 8. januar 2002 og  

 var til 1. behandling den 10. januar 2002. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 3 møder.
Samråd Udvalget har stillet 1 spørgsmål til  

 miljøministeren til mundtlig besvarelse.
Ministeren har besvaret  

 spørgsmålet i et samråd med udvalget den 22. januar  

 2002.
Spørgsmål Udvalget har stillet 34 spørgsmål til  

 miljøministeren til skriftlig besvarelse, som denne har besvaret.  

 Udvalgets spørgsmål og miljøministerens svar herpå  

 er optrykt som bilag 2 til betænkningen.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller beslutningsforslaget til vedtagelse uændret.
 Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget har gennem dette  

 beslutningsforslag søgt at tilvejebringe et solidt og gennemsigtigt  

 beslutningsgrundlag for den bevillingsansøgning på 10 mio. kr.  

 til at oprette et Institut for Miljøvurdering, som regeringen har  

 fremsendt til Finansudvalget.
Disse partier må imidlertid konstatere, at det  

 på ingen måde har været muligt at gennemføre en  

 seriøs og demokratisk belysning af regeringens forslag om at etablere  

 et Institut for Miljøvurdering.
Trods gentagne opfordringer har  

 regeringen hverken villet fremlægge et kommissorium for instituttet  

 eller give oplysninger om, hvilke faglige miljøer der kan bidrage til  

 at udvikle kvalificerede miljøøkonomiske analyser.
Instituttets samspil med allerede eksisterende  

 forskningsinstitutioner i indland og udland er ikke belyst, hverken i  

 regeringens aktstykke i Finansudvalget, i samråd i udvalget med  

 miljøministeren eller gennem miljøministerens svar på  

 spørgsmål fra udvalget.
Det indebærer, at der ikke  

 foreligger et overblik over regeringens samlede satsning på  

 miljøøkonomi, og at kræfterne på området  

 risikerer at blive spredt med ringere effektivitet til følge.
Endvidere er det i bedste fald uklart, hvorvidt  

 instituttet kun skal beskæftige sig med økonomivurderinger af  

 forslag på miljøområdet, eller om instituttet også  

 kan vurdere de miljømæssige konsekvenser af tiltag på  

 f.eks. trafik-, landbrugs- og energiområderne.
Det kan således  

 frygtes, at instituttet i praksis blot kommer til at levere ammunition til  

 politisk bestemte ønsker om at skaffe besparelser og gennemføre  

 nedskæringer på miljøområdet.
 S, SF, RV og EL beklager, at beslutningen om at oprette et  

 Institut for Miljøvurdering hastes igennem Folketinget, samtidig med  

 at regeringen har besluttet at afskaffe miljøvurderingen af  

 finansloven og i en situation, hvor det er uklart, hvordan nye  

 lovgivningsinitiativer i fremtiden vil blive miljøvurderet.
Efter disse partiers opfattelse er der behov for en  

 opprioritering og for en bedre koordinering af miljøøkonomi som  

 faglig disciplin og som værktøj for politisk beslutningstagen.  

 Men det er desværre ikke belyst, om miljøøkonomiske  

 analyser f.eks. kan tænkes at blive lagt til grund for øgede  

 investeringer i naturprojekter, som allerede har vist sig at have  

 samfundsmæssig gevinst og skaber økonomiske, rekreative og  

 naturmæssige værdier.
På den anden side er der heller ikke  

 i regeringens forslag og i de besvarelser, som udvalget har modtaget, nogen  

 overvejelser om miljøøkonomiens begrænsninger.
Ikke alt  

 kan måles i penge, og miljøøkonomien kan kun være  

 et bidrag til den politiske beslutningsproces   aldrig selve facitlisten.  

 Hvordan regeringen opfatter miljøøkonomiens rolle i den  

 politiske proces, har det ikke været muligt at få belyst gennem  

 udvalgsbehandlingen.
Det har heller ikke været muligt at få  

 belyst, om der ved miljøøkonomiske analyser sigtes mod den type  

 af analyser, hvor forsigtighedsprincippet tillægges vægt, eller  

 om der er tale om kortsigtede cost-benefit-analyser.
I det hele taget finder S, SF, RV og EL, at der er tale om  

 en ganske usædvanlig fremgangsmåde ved etablering af instituttet.  

 Der foreligger intet kommissorium, som beskriver rammerne for instituttets  

 arbejdsopgaver.
Miljøministeren har under samråd i udvalget  

 oplyst, at han ikke finder anledning til at sende forslaget om at oprette  

 instituttet til høring, fordi det ikke vides, hvad instituttet skal  

 arbejde med   det skal instituttet selv fastlægge.
På den anden  

 side mener ministeren sig i stand til at ansøge Finansudvalget om en  

 bevilling på 10 mio. kr. til noget, som han »ikke ved, hvad er«.
Efter udvalgsbehandlingen hersker der stadig total  

 uklarhed om instituttets status og rolle.
Miljøministeren har under  

 samråd i udvalget oplyst, at der ikke er tale om en  

 forskningsinstitution, hvilket er i modstrid med, at bl.a.
Venstres  

 ordfører under 1. behandling oplyste, at instituttet også vil  

 skulle foretage selvstændig forskning.
Der er således  

 øjensynlig tale om en konstruktion, der hverken er et  

 forskningsinstitut eller et råd, men et ekspertorgan, hvor det ville  

 være naturligt at etablere det på et selvstændigt  

 lovgrundlag.
Miljøministeren hævder fortsat, at der er tale om  

 en uafhængig institution, men har ikke kunnet begrunde, at instituttet  

 alligevel placeres i Miljøministeriet   og ikke på et  

 universitet, hvad der ville sikre en reel uafhængighed.
Disse partier finder det stærkt betænkeligt,  

 at miljøministeren har valgt en fremgangsmåde, hvor ministeren  

 udpeger formanden for instituttet, der indstiller en direktør til  

 ministeren, som herefter alene træffer beslutning om ansættelse.  

 Først herefter udpeges en resterende bestyrelse.
Endvidere er det  

 besynderligt, at ministeren udpeger 4 af 7 bestyrelsesmedlemmer  

 instituttets påståede uafhængighed taget i betragtning.
De  

 3 bestyrelsesmedlemmer, som indstilles af forskningsrådene, risikerer  

 ved denne fremgangsmåde at blive gidsler i et politisk spil.
S, SF, RV og EL beklager stærkt, at denne sag er  

 blevet hastet igennem Folketinget på usaglig vis.
Der har ikke  

 været foretaget en høring på sædvanlig vis, og de  

 stillede spørgsmål i udvalget er enten blevet mangelfuldt  

 besvaret eller er slet ikke blevet besvaret.
 Et mindretal i udvalget (V, DF og KF) indstiller  

 beslutningsforslaget til forkastelse.
 Venstres og Det Konservative Folkepartis medlemmer af  

 udvalget bemærker følgende:
 Mest miljø for pengene: Med Institut for  

 Miljøvurdering ønskes grundlaget for prioriteringen af  

 miljøindsatsen styrket, så miljømålene nås  

 på den økonomisk mest effektive måde.
 Baggrunden er bl.a., at der ikke tidligere på alle  

 væsentlige områder er gennemført analyser af de konkrete  

 miljøinitiativers omkostningseffektivitet.
 Et eksempel herpå er Wilhjelmudvalgets rapport, hvor  

 det bl.a. er understreget, at der bør foretages økonomiske  

 konsekvensberegninger af de forskellige forslag, da dette ikke er sket i  

 udvalget.
 En hastende opgave: Med udgangspunkt i de i stort  

 omfang manglende samfundsøkonomiske analyser af forskellige  

 miljø- og naturinitiativers effektivitet er det opfattelsen, at  

 etableringen af det nævnte instrument er en hastende opgave.
Et uafhængigt institut: Partierne  

 lægger vægt på, at miljøministeren ikke vil få  

 instruktionsbeføjelser over for instituttets ledelse, idet instituttet  

 forudsættes uafhængigt af regeringen.
Instituttet vil heller ikke  

   i modsætning til Miljøministeriets  

 sektorforskningsinstitutioner   indgå i ministeriets koncern og dens  

 personale- og ledelsesmæssige strukturer.
 Når instituttets direktør er udnævnt og  

 den samlede bestyrelse udpeget i løbet af foråret 2002, skal  

 bestyrelsen i samarbejde med instituttets leder udarbejde forslag til  

 instituttets arbejde med hensyn til indsatsområder og angrebsvinkler,  

 instituttets relationer til forskningsverdenen og instituttets organisation  

 og økonomi.
 Bestyrelsens forslag skal sendes i international  

 bedømmelse, det vil sige kommenteres af udenlandske eksperter med  

 erfaring inden for området.
 Dansk Folkepartis medlemmer af udvalget støtter  

 oprettelsen af det nye Institut for Miljøvurdering, så  

 instituttet kan komme i gang med sit arbejde ud fra det beskrevne  

 succeskriterium om at få de bedst mulige miljøforbedringer for  

 de midler, der anvendes herpå.
 Dog finder Dansk Folkeparti anledning til at beklage, at  

 ministeren ikke har kunnet imødekomme ønsket om en  

 høring, som ønsket af flere partier.
På trods heraf mener Dansk Folkeparti, at det er  

 vigtigt, at man nu får instituttet i gang ud fra holdningen »mest  

 muligt miljø for pengene« i overensstemmelse med ministerens svar  

 på spørgsmål 5 i Finansudvalget, jf.
B 43   bilag 2: »Det  

 væsentligste succeskriterium for det nye institut er, at det bidrager  

 til, at vi i Danmark i fremtiden får mest muligt miljø for  

 pengene«.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Christian Brix Møller (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 43 Bilagsnr.
Titel 1 Kopi FIU: svar på spm. 1 vedr.
Aktstk. 86, om Institut for  

 Miljøvurdering, arbejdsdeling, fra miljøministeren 2 Kopi FIU: svar på spm. 2 vedr.
Aktstk. 86, om  

 forskningsinstitutioner, vurdering, fra miljøministeren Kopi FIU: svar på spm. 3 vedr.
Aktstk. 86, om handlingsplaner,  

 miljøvurdering, fra miljøministeren Kopi FIU: svar på spm. 4 vedr.
Aktstk. 86, om  

 centraladministrationen, ressourcer, fra miljøministeren Kopi FIU: svar på spm. 5 vedr.
Aktstk. 86, om Institut for  

 Miljøvurdering, succes, fra miljøministeren Kopi FIU: svar på spm. 6 vedr.
Aktstk. 86, om  

 høringsprocedure, Institut for Miljøvurdering, fra  

 miljøministeren Kopi FIU: svar på spm. 7 vedr.
Aktstk. 86, om udvalgsbehandling,  

 hasteprocedurer, fra miljøministeren Kopi FIU: svar på spm. 8 vedr.
Aktstk. 86, om  

 bevillingsomlægninger, nedskæringer, fra miljøministeren Kopi FIU: svar på spm. 9 vedr.
Aktstk. 86, om miljøvurdering,  

 udlandet, fra miljøministeren Kopi FIU: svar på spm. 10 vedr.
Aktstk. 86, om Institut for  

 Miljøvurdering, bestyrelsessammensætning, fra  

 miljøministeren Kopi FIU: svar på spm. 11 vedr.
Aktstk. 86, om Institut for  

 Miljøvurdering, direktør, fra miljøministeren Kopi FIU: svar på spm. 12 vedr.
Aktstk. 86, om  

 interesseorganisationer, ressortomlægning, fra miljøministeren 3 Kopi FIU: svar på spm. 13 vedr.
Aktstk. 86, om direktør,  

 egenskaber, fra miljøministeren Kopi FIU: svar på spm. 14 vedr.
Aktstk. 86, om forskere,  

 direktør, fra miljøministeren 4 Kopi FIU: svar på spm. 15 vedr.
Aktstk. 86, om institutioner,  

 internationale, fra miljøministeren Kopi FIU: svar på spm. 16 vedr.
Aktstk. 86, om internationale  

 institutioner, nationale, fra miljøministeren Kopi FIU: svar på spm. 17 vedr.
Aktstk. 86, om redegørelse,  

 råd, fra miljøministeren Kopi FIU: svar på spm. 18 vedr.
Aktstk. 86, om rådgivning,  

 institut, fra miljøministeren Kopi FIU: svar på spm. 19 vedr.
Aktstk. 86, om planlægning,  

 institut, fra miljøministeren Kopi FIU: svar på spm. 20 vedr.
Aktstk. 86, om råd,  

 kommissorium, fra miljøministeren Kopi FIU: svar på spm. 21 vedr.
Aktstk. 86, om samarbejde, lande,  

 fra miljøministeren Kopi FIU: svar på spm. 22 vedr.
Aktstk. 86, om direktør,  

 kvalifikationer, fra miljøministeren Kopi FIU: svar på spm. 23 vedr.
Aktstk. 86, om ansættelse,  

 direktør, fra miljøministeren Kopi FIU: svar på spm. 24 vedr.
Aktstk. 86, om forskningsråd,  

 statslige, fra miljøministeren Kopi FIU: svar på spm. 25 vedr.
Aktstk. 86, om direktør,  

 forsker, fra miljøministeren Kopi FIU: svar på spm. 26 vedr.
Aktstk. 86, om niveau, institut, fra  

 miljøministeren Kopi FIU: svar på spm. 27 vedr.
Aktstk. 86, om forskningsråd,  

 fra miljøministeren 5 Kopi FIU: svar på spm. 28 vedr.
Aktstk. 86, om  

 bestyrelsessammensætning, uafhængighed, fra  

 miljøministeren 6 Kopi FIU: svar på spm. 29 vedr.
Aktstk. 86, om Institut for  

 Miljøvurdering, lovforslag, fra miljøministeren 7 Kopi FIU: svar på spm. 30 vedr.
Aktstk. 86, om miljøindsats,  

 effektivitet, fra miljøministeren Kopi FIU: svar på spm. 31 vedr.
Aktstk. 86, om ekspertise,  

 sektorforskning, fra miljøministeren Kopi FIU: svar på spm. 32 vedr.
Aktstk. 86, om Institut for  

 Miljøvurdering, arbejdsopgaver, fra miljøministeren Kopi FIU: svar på spm. 33 vedr.
Aktstk. 86, om miljøindsats,  

 konkretisering, fra miljøministeren Kopi FIU: svar på spm. 34 vedr.
Aktstk. 86, om ekspertise,  

 forskningsinstitutioner, fra miljøministeren Kopi FIU: svar på spm. 35 vedr.
Aktstk. 86, om høringsrunde,  

 beslutningsproces, fra miljøministeren Kopi FIU: svar på spm. 36 vedr.
Aktstk. 86, om  

 miljøvurdering, budget, fra miljøministeren Kopi FIU: svar på spm. 37 vedr.
Aktstk. 86, om svækkelse,  

 garantier, fra miljøministeren Kopi FIU: svar på spm. 38 vedr.
Aktstk. 86, om bevillinger,  

 nedskæringer, fra miljøministeren Kopi FIU: svar på spm. 39 vedr.
Aktstk. 86, om  

 miljøvurdering, udland, fra miljøministeren Kopi FIU: svar på spm. 40 vedr.
Aktstk. 86, om  

 effektivitetsmåling, behov, fra miljøministeren Kopi FIU: svar på spm. 41 vedr.
Aktstk. 86, om direktør,  

 ansættelsesforhold, fra miljøministeren Kopi FIU: svar på spm. 42 vedr.
Aktstk. 86, om stillingsopslag,  

 direktør, fra miljøministeren Kopi FIU: svar på spm. 43 vedr.
Aktstk. 86, om stillingsopslag,  

 direktør, fra miljøministeren Kopi FIU: svar på spm. 44 vedr.
Aktstk. 86, om  

 bestyrelsessammensætning, ansættelsesstop, fra  

 miljøministeren Kopi FIU: svar på spm. 45 vedr.
Aktstk. 86, om direktør,  

 ekspertise, fra miljøministeren 8 Kopi FIU: spm. 46 vedr.
Aktstk. 86, om Institut for Miljøvurdering,  

 vurdering, til miljøministeren 9 Kopi FIU: svar på spm. 46 vedr.
Aktstk. 86, om Institut for  

 Miljøvurdering, vurdering, fra miljøministeren 10 Spm. 1 om oplysninger i afskrift fra Dagbladet Information den 30/11-01:  

»Lomborg bag nyt miljøinstitut«, til miljøministeren Spm. 2, om regeringen har haft kontakt til Lomborg om det nye  

 miljøinstitut, til miljøministeren Spm. 3, om regeringen er enig i, at økonomi, sociale forhold og  

 miljøressourcer skal vægtes ens, jf.
OECD, til  

 miljøministeren Spm. 4, om regeringen er enig med OECD i, at økonomiske  

 instrumenter (afgifter/tilskud) kan være en omkostningseffektiv  

 reguleringsmekanisme, til miljøministeren Spm. 5 om regeringens syn på den økonomiske optimering af  

 vandmiljøplanerne, til miljøministeren Spm. 6 om arealanvendelsen i Danmark, til miljøministeren Spm. 7, om regeringen er enig i, at mange analyser har påvist  

 positive samfundsmæssige effekter af naturgenopretningsprojekter, til  

 miljøministeren Spm. 8 om, hvad biologisk mangfoldighed økonomisk betyder for  

 jordbrugserhvervets indtjening, til miljøministeren Spm. 9 om, hvilken tidsfaktor der anvendes for beregning af omkostninger,  

 til miljøministeren Spm. 10 om, hvad det vil koste at gennemføre generationsmålet  

 for kemikalierne, til miljøministeren Spm. 11 om, hvilke planer regeringen har for etableringen af et  

 Miljømedicinsk Institut, til miljøministeren Spm. 12 om oprensning af forurenet jord, til miljøministeren Spm. 13 om rensning af vand og forebyggelse af forurening af grundvand,  

 til miljøministeren Spm. 14 om grundvand og pesticider, til miljøministeren Spm. 15 om, hvordan et menneskeliv/restlevetid i Danmark  

 prisfastsættes, til miljøministeren Spm. 16 om, hvilke kompetencer der findes i DMU med hensyn til  

 miljøøkonomi, til miljøministeren Spm. 17 om støtteordninger til landbruget, til  

 miljøministeren Spm. 18 om, hvilken tidshorisont miljøvurderingsinstituttet skal  

 anvende som basis, til miljøministeren 11 Meddelelse om lukning for spørgsmål den 18. januar 2002 12 Spm. 19 om, hvem der skal foretage den påtænkte peer review af  

 arbejdsprogrammet for Institut for Miljøvurdering, til  

 miljøministeren Spm. 20, om de årlige arbejdsprogrammer skal sendes i peer review,  

 til miljøministeren Spm. 21, om der er internationale forskere/forskningsinstitutioner, der  

 vil være villige til at foretage peer review af et arbejdsprogram, til  

 miljøministeren Spm. 22 om eksempler på, at et arbejdsprogram, hvor man beskriver,  

 hvilke områder et uafhængigt ekspertorgan skal arbejde med,  

 sendes i peer review, til miljøministeren Spm. 23 om, hvor lang tid en peer review af instituttets arbejdsprogram  

 forventes at vare, til miljøministeren Spm. 24, om der er tale om en anden type vurdering end en egentlig peer  

 review, til miljøministeren Spm. 25, om formanden for Institut for Miljøvurdering skal  

 være alene om at formulere opslaget for direktørstillingen, til  

 miljøministeren Spm. 26 om gældende retningslinjer for faglig bedømmelse, til  

 miljøministeren 13 Spm. 27 om at sende forslaget om miljøinstitut til høring  

 og/eller orientering i forskningsrådene, til miljøministeren Spm. 28 om udpegning af medlemmer til miljøinstituttets bestyrelse,  

 til miljøministeren Spm. 29, om de rådsudpegede medlemmer ingen indflydelse får  

 på udpegningen af instituttets direktør, til  

 miljøministeren Spm. 30 om at involvere forskningsrådene i instituttets arbejde, til  

 miljøministeren Spm. 31 om at bekræfte, at Bjørn Lomborg ingen  

 forskningsfaglige kvalifikationer har inden for feltet  

 miljøøkonomi, til miljøministeren 14 Spm. 32 om besparelser på miljøområdet i forslaget til  

 finanslov 2002, til miljøministeren Spm. 33 om besparelser på miljøbistanden i forslaget til  

 finanslov for 2002, til miljøministeren Spm. 34 om besparelser på EU's landbrugsstøtte og  

 nedskæringer på miljøbistanden, til miljøministeren 15 Samrådsspm.
A om uddybende at redegøre for sagen  

 vedrørende oprettelse af Institut for Miljøvurdering, til  

 miljøministeren 16 Kopi af henvendelse af 18/1-02 fra Naturrådet 17 Kopi af henvendelse af 19/1-02 fra Hans E.
Zeuthen, formand for DMU's  

 bestyrelse 18 Kopi FIU: Spm. 65 vedr.
Aktstk. 86, om bidrag, debat, til  

 miljøministeren Kopi FIU: Spm. 66 vedr.
Aktstk. 86, om bidrag, debat, til  

 miljøministeren Kopi FIU: Spm. 67 vedr.
Aktstk. 86, om materiale, konklusion, til  

 miljøministeren 19 Svar på spm. 1 om oplysninger i afskrift fra Dagbladet Information  

 den 30/11-01: »Lomborg bag nyt  

 miljøinstitut«, fra miljøministeren Svar på spm. 2, om regeringen har haft kontakt til Lomborg om det  

 nye miljøinstitut, fra miljøministeren Svar på spm. 3, om regeringen er enig i, at økonomi, sociale  

 forhold og miljøressourcer skal vægtes ens, jf.
OECD, fra  

 miljøministeren Svar på spm. 4, om regeringen er enig med OECD i, at  

 økonomiske instrumenter (afgifter/tilskud) kan være en  

 omkostningseffektiv reguleringsmekanisme, fra miljøministeren Svar på spm. 5 om regeringens syn på den økonomisk  

 optimering af vandmiljøplanerne, fra miljøministeren Svar på spm. 6 om arealanvendelsen i Danmark, fra  

 miljøministeren Svar på spm. 7, om regeringen er enig i, at mange analyser har  

 påvist positive samfundsmæssige effekter af  

 naturgenopretningsprojekter, fra miljøministeren Svar på spm. 8 om, hvad biologisk mangfoldighed økonomisk  

 betyder for jordbrugserhvervets indtjening, fra miljøministeren Svar på spm. 9 om, hvilken tidsfaktor der anvendes for beregning af  

 omkostninger, fra miljøministeren Svar på spm. 10 om, hvad det vil koste at gennemføre  

 generationsmålet for kemikalierne, fra miljøministeren Svar på spm. 11 om, hvilke planer regeringen har for etableringen af  

 et Miljømedicinsk Institut, fra miljøministeren Svar på spm. 12 om oprensning af forurenet jord, fra  

 miljøministeren Svar på spm. 13 om rensning af vand og forebyggelse af forurening af  

 grundvand, fra miljøministeren Svar på spm. 14 om grundvand og pesticider, fra  

 miljøministeren Svar på spm. 15 om, hvordan et menneskeliv/restlevetid i Danmark  

 prisfastsættes, fra miljøministeren Svar på spm. 16 om, hvilke kompetencer der findes i DMU med hensyn  

 til miljøøkonomi, fra miljøministeren Svar på spm. 17 om støtteordninger til landbruget, fra  

 miljøministeren Svar på spm. 18 om, hvilken tidshorisont  

 miljøvurderingsinstituttet skal anvende som basis, fra  

 miljøministeren 20 Svar på spm. 19 om, hvem der skal foretage den påtænkte  

 peer review af arbejdsprogrammet for Institut for Miljøvurdering, fra  

 miljøministeren Svar på spm. 20, om de årlige arbejdsprogrammer skal sendes i  

 peer review, fra miljøministeren Svar på spm. 21, om der er internationale  

 forskere/forsknings-institutioner, der vil være villige til at foretage  

 peer review af et arbejdsprogram, fra miljøministeren Svar på spm. 22 om eksempler på, at et arbejdsprogram, hvor  

 man beskriver, hvilke områder et uafhængigt ekspertorgan skal  

 arbejde med, sendes i peer review, fra miljøministeren Svar på spm. 23 om, hvor lang tid en peer review af instituttets  

 arbejdsprogram forventes at vare, fra miljøministeren Svar på spm. 24, om der er tale om en anden type vurdering end en  

 egentlig peer review, fra miljøministeren Svar på spm. 25, om formanden for Institut for Miljøvurdering  

 skal være alene om at formulere opslaget for direktørstillingen,  

 fra miljøministeren Svar på spm. 26 om gældende retningslinjer for faglig  

 bedømmelse, fra miljøministeren 21 Svar på spm. 27 om at sende forslaget om miljøinstitut til  

 høring og/ eller orientering i forskningsrådene, fra  

 miljøministeren Svar på spm. 28 om udpegning af medlemmer til  

 miljøinstituttets bestyrelse, fra miljøministeren Svar på spm. 29, om de rådsudpegede medlemmer ingen  

 indflydelse får på udpegningen af instituttets direktør,  

 fra miljøministeren Svar på spm. 30 om at involvere forskningsrådene i  

 instituttets arbejde, fra miljøministeren Svar på spm. 31 om at bekræfte, at Bjørn Lomborg ingen  

 forskningsfaglige kvalifikationer har inden for feltet  

 miljøøkonomi, fra miljøministeren 22 Svar på spm. 32, om besparelser på miljøområdet i  

 forslaget til finanslov 2002, fra miljøministeren Svar på spm. 33 om besparelser på miljøbistanden i  

 forslaget til finanslov for 2002, fra miljøministeren Svar på spm. 34 om besparelser på EU's landbrugsstøtte  

 og nedskæringer på miljøbistanden, fra  

 miljøministeren 23 1. udkast til betænkning 24 Kopi af henvendelse af 18/1-02 fra Institut for Miljø- og  

 Erhvervsøkonomi, Syddansk Universitet 25 Kopi af henvendelse af 18/1-02 fra Odense Universitet 26 Kopi af henvendelse af 18/1-02 fra Det Økonomiske Råd 27 Kopi af henvendelse af 18/1-02 fra AMOR - Center for Analyser, Modeller og  

 Regnskaber 28 Kopi af henvendelse af 22/1-02 fra Københavns Universitet Bilag 2 Udvalgets spørgsmål til miljøministeren  

 samt dennes svar herpå Spørgsmålene og miljøministerens svar  

 herpå er optrykt efter ønske fra S, SF, RV og EL.
 Spørgsmål 1:
Kan ministeren bekræfte eller afvise oplysninger i  

 bl.a. vedlagte afskrift fra Dagbladet Information den 30. november 2001, 1.  

 sektion, side 1, om, at det nye miljøinstitut er kommet med i  

 regeringsgrundlaget, fordi Bjørn Lomborg for et år siden  

 henvendte sig til Anders Fogh Rasmussen? »Lomborg bag nyt miljøinstitut Information 30. november 2001, 1. sektion side 1 Bjørn Lomborg er idémanden til nyt  

 miljøinstitut, der er bebudet i regeringsgrundlaget Af Jeppe Villadsen Den omstridte statistiker Bjørn Lomborg har en  

 finger med i spillet i den nye regerings miljøpolitik.
Det nye  

 Institut for Miljøvurdering, som varsles i regeringsgrundlaget, er  

 nemlig ikke regeringens egen opfindelse, men en idé af Bjørn  

 Lomborg.
 Sammen med Anders Fogh Rasmussen har han drøftet  

 initiativer på miljøområdet.
 »Jeg blev for et år siden bedt af Anders Fogh om at  

 være med til at rådgive om strukturen i forbindelse med  

 oprettelsen af et sådant institut,« siger Bjørn Lomborg til  

 Information.
Forespørgslen fra Anders Fogh Rasmussen kom efter,  

 at Bjørn Lomborg havde sendt et notat til både Mogens Lykketoft,  

 Marianne Jelved og Anders Fogh Rasmussen med forslag til  

 løsningsmodeller på miljøområdet.
Forslagene  

 lød dels på oprettelsen af et institut, der skal foretage  

 vurderinger af miljølovgivning, dels på lovkrav om  

 cost-benefit-vurderinger af miljøtiltag.
»Jeg fik, hvad jeg tror, man kan kalde 'pæne  

 henvendelser' fra Lykketoft og Jelved, mens Anders Fogh syntes, at det  

 lød meget spændende.
Derfor stillede han nogle mere konkrete  

 spørgsmål til, hvordan man kunne lave det og sagde, at det kunne  

 være, det blev til noget.
Jeg blev derfor glad for at se instituttet i  

 regeringsgrundlaget, men jeg er faktisk ikke blevet kontaktet af den nye  

 regering endnu,« siger han.
 Skal skabe overblik.
Om baggrunden for sine forslag, forklarer Bjørn  

 Lomborg: »Min bog (Verdens Sande Tilstand, red.) er jo lidt en enlig svale  

 på området.
Jeg kunne godt tænke mig nogle mere  

 systematiske tiltag til, hvordan vi kunne få en mere kvalificeret og  

 rationel miljødebat.
Det var min pointe og var grunden til, at jeg  

 sendte artiklen til de her politikere, der enten havde eller måske  

 ville få indflydelse,« siger Bjørn Lomborg.
 Han har ikke taget stilling til, om han vil tage imod en  

 stilling på det nye institut, hvis han får tilbudet.
 Hvad Institut for Miljøvurdering skal lave, og  

 hvorfor man ikke benytter det 500 mand store Danmarks  

 Miljøundersøgelser (DMU), er derimod fortsat uklart.
Ingen embedsmænd ved noget om det nye institut,  

 lyder beskeden fra Miljøministeriet, og det har ikke været  

 muligt at få en kommentar fra miljøminister Hans Christian  

 Schmidt (V). Heller ikke Statsministeriet kunne oplyse, hvad instituttet skal  

 lave, men henviste til Miljøministeriet.
I regeringsgrundlaget  

 formuleres instituttets opgave som »at skabe overblik over den aktuelle og  

 den langsigtede miljøsituation såvel i Danmark som globalt« og  

 »vurdere effektiviteten af miljøinitiativer«.
 Bedre proportioner.
 Helga Moos, der indtil valget sad i miljøudvalget  

 for Venstre, siger om planerne for det nye miljøinstitut:
»Det handler om, at vi skal have sat nogle proportioner  

 på vores indsatser.
Vi er dødtrætte af de manglende  

 proportioner inden for miljøområdet og må blive bedre til  

 at måle forskellige typer af forureninger op imod hinanden og så  

 vurdere, hvor det er vigtigst at sætte ind.
Det har der ikke hidtil  

 været nogen, der har turde røre ved.« »Når vi laver et nyt  

 institut, er det en markering af, at nu gør vi op med den tendens, der  

 har været til, at forskerne har hæget om deres egen forskning.  

 Nogle forskere har haft vældig travlt med at profilere deres eget  

 område for at skaffe penge til deres egen forskning, så de  

 overdriver farligheden ved en proces eller i nogle stoffer.
Det gider vi  

 simpelthen ikke mere,« siger Helga Moos.
Michael Skou Andersen, der er forskningsprofessor på  

 DMU, undrer sig over det nye miljøinstitut. »Instituttet skal sikkert  

 give bud på, hvilke miljøproblemer, man skal gøre noget  

 ved, og hvilke man ikke skal gøre noget ved.
Og det synes jeg egentlig  

 er en meget god idé, for der er jo mange af dem.
Men den opgave kan vi  

 sagtens løfte på DMU, hvor jeg siden starten af året har  

 stået for at iværksætte et projekt omkring  

 miljøøkonomi og miljøforvaltning.
Desuden vil det  

 være svært at lægge det ud på et andet institut,  

 fordi man er nødt til kunne gå direkte til forskerne på de  

 enkelte områder for at kunne vurdere vidensgrundlaget.« »Vi kan sagtens  

 lave miljøøkonomi på DMU, hvis bare vi kan få  

 ressourcerne til det.
Men det har vi ikke kunnet under den gamle regering,  

 hvor vi, der faktisk kunne noget økonomi, dårligt nok  

 måtte snakke sammen.« - Hvad tror du så er grunden til, at man  

 opretter et andet institut? »Det må du spørge forslagsstillerne om, men  

 en af grundende kan være, at man ikke kender det arbejde, der er sat i  

 gang inden for det sidste år,« siger Michael Skou Andersen«.
 Svar:
 Institut for Miljøvurdering oprettes, fordi  

 regeringen, jævnfør regeringsgrundlaget, finder at der er et  

 stort behov herfor.
 Spørgsmål 2:
Kan ministeren bekræfte eller afvise, at regeringen  

 har haft kontakt til Lomborg om det nye miljøinstitut? Svar:
Institut for Miljøvurdering oprettes, fordi  

 regeringen, jævnfør regeringsgrundlaget, finder, at der er et  

 stort behov herfor.
Regeringen vil i øvrigt altid, hvis der er behov  

 herfor, drøfte spørgsmålet vedrørende nye  

 initiativer med relevante eksperter.
 Spørgsmål 3:
Er regeringen enig i, at økonomi, sociale forhold  

 og miljøressourcer skal vægtes ens, jf.
OECD, og at det derfor  

 ikke giver mening forlods at tillægge enten økonomiske  

 aktiviteter, arbejdspladser, sociale hensyn, ressourcegrundlaget,  

 forebyggelse af irreversible miljø- eller sundhedsskader m.v. forrang?  

 Vil regeringen derfor udarbejde et holistisk kommissorium for instituttet  

 således, at det ikke alene er offentlige miljøinvesteringer og  

 -udgifter der skal vurderes, men alle investeringer, budgetter o.s.v.,  

 herunder konsekvenserne af afledte private investeringer og privat  

 forbrug? Svar:
 Som det fremgår af aktstykket vedrørende  

 Institut for Miljøvurdering og tidligere afgivne svar på  

 spørgsmål fra Finansudvalget, er det bestyrelsen, der inden for  

 aktstykkets rammer udarbejder forslag til instituttets arbejde.
 Spørgsmål 4:
Er regeringen enig med OECD i, at økonomiske  

 instrumenter (afgifter/tilskud) kan være en omkostningseffektiv  

 reguleringsmekanisme, jf.
OECD Country Review 1999? Svar:
Det ses ikke, at dette spørgsmål har nogen  

 sammenhæng med forslaget til folketingsbeslutning B 43 om  

 tilbagetrækning af aktstykke nr. 86 om Institut for  

 Miljøvurdering.
Spørgsmålet vedrører i  

 øvrigt et emne, som det nye Institut for Miljøvurdering  

 eventuelt kunne tage op sammen med andre fagligt relevante institutter og  

 institutioner.
 Spørgsmål 5:
Hvad er regeringens syn på den økonomiske  

 optimering af vandmiljøplanerne: Ville det have været bedre at  

 minimere kvælstofbelastningen fra jordbruget frem for punktkilder i  

 forbindelse med vandmiljøplan I, f.eks illustreret ved kr. pr. kg.  

 fjernet N fra VMP I til dato på baggrund af datidens beregninger  

 sammenlignet med nutidens viden? Hvad har den samfundsmæssige  

 nettoværdi været af vandmiljøplanerne, hvad har den  

 erhvervsmæssige nytteværdi været for jordbrug henholdsvis  

 industri, og hvad har skatteyderne betalt i forhold til, hvad der måtte  

 være den økonomisk bedste miljøløsning for den  

 enkelte dansker? Svar:
 Der henvises til svaret på spørgsmål  

 4.
 Spørgsmål 6:
Vil det med hensyn til arealanvendelsen i Danmark bedre  

 kunne betale sig at foretage naturgenopretning i tyndt befolkede  

 områder i forhold til områder, hvor der bor mange mennesker? Vil  

 det tværtimod være mere optimalt at udbygge industri m.v. i  

 områder med lav befolkningstæthed, fordi der her i forvejen er  

 forholdsvis mere natur? Svar:
 Der henvises til svaret på spørgsmål  

 4.
 Spørgsmål 7:
Er regeringen enig i, at mange analyser har påvist  

 positive samfundsmæssige effekter af naturgenopretningsprojekter og  

 skovrejsninger, og vil dette i givet fald afspejles i regeringens FFL  

 2002? Svar:
 Der henvises til svaret på spørgsmål 4.  

 Regeringens samlede prioriteringer vil fremgå af det kommende forslag  

 til finanslov for 2002.
 Spørgsmål 8:
Hvad betyder biologisk mangfoldighed økonomisk for  

 jordbrugserhvervets indtjening? Svar:
 Der henvises til svaret på spørgsmål 4.
 Spørgsmål 9:
Hvilken tidsfaktor skal anvendes for beregning af  

 omkostninger og goder i forbindelse med investeringer i minimering og  

 eliminering af irreversible skader, såsom genetiske, klimatiske,  

 hormonale eller flora/fauna forskydninger forårsaget af  

 økonomiske aktiviteter? Svar:
 Der henvises til svaret på spørgsmål  

 4.
 Spørgsmål 10:
Hvad vil det koste at gennemføre  

 Generationsmålet for kemikalierne, jf. dagsordenerne af 18. november  

 1987 og 22. februar 1990 (begge vedtaget af alle partier bortset fra  

 Fremskridtspartiet), og vedtagelsen af målet på  

 Nordsøkonferencen i Esbjerg 1995 samt bekræftelsen i OSPAR bl.a.  

 i København 2000 og i andre europæiske fora? Svar:
 Der henvises til svaret på spørgsmål  

 4.
 Spørgsmål 11:
Hvilke planer har regeringen for etableringen af et  

 Miljømedicinsk Institut til koordinering og fremme af  

 forskning/anvendelse af viden inden for bl.a. kemikalier i miljø,  

 produkter og fødevarer   herunder en selvstændig  

 rådgivning til regering og Folketing   med henblik på en  

 forebyggende indsats? Svar:
 Jeg kan ikke se, at dette spørgsmål har nogen  

 sammenhæng med forslaget til folketingsbeslutning B 43 om  

 tilbagetrækning af aktstykke nr. 86 om Institut for  

 Miljøvurdering.
 Spørgsmål 12:
Hvad er samfundsmæssigt mest fordelagtigt:  

 Oprensning af forurenet jord på en parcelhusgrund eller på en  

 legeplads? Svar:
 Der henvises til svaret på spørgsmål  

 4.
 Spørgsmål 13:
Hvad er samfundsmæssigt mest fordelagtigt: Rensning  

 af vand eller forebyggelse af forurening af grundvand? Svar:
 Der henvises til svaret på spørgsmål  

 4.
 Spørgsmål 14:
Hvad er samfundsmæssigt mest fordelagtigt:  

 Monitering af ungt grundvand eller gammelt grundvand for pesticider og  

 industrikemikalier? Svar:
 Der henvises til svaret på spørgsmål  

 4.
 Spørgsmål 15:
Hvordan prisfastsætttes et menneskeliv/restlevetid i  

 Danmark sammenlignet med Norge, USA og i de øvrige EU-lande? Svar:
 Der henvises til svaret på spørgsmål  

 4.
 Spørgsmål 16:
Hvilke kompetencer findes i DMU med hensyn til  

 miljøkonomi som et redskab til vurdering af samfundets sektorer, og  

 hvilke perspektiver ser regeringen heri? Svar:
Danmarks Miljøundersøgelser har  

 udført miljøøkonomisk forskning i mere end 10 år,  

 og denne aktivitet er de seneste år blevet forstærket, dels  

 gennem ansættelse af flere medarbejdere og et tilknyttet  

 forskningsprofessorat, dels gennem et formaliseret centersamarbejde med  

 økonomer ved andre forskningsinstitutioner.
De  

 miljøøkonomiske kompetencer er generelle og er ikke knyttet til  

 bestemte sektorer.
Sektorer som særligt har været genstand for  

 analyse, har dog været transport, landbrug, biodiversitet, spildevand  

 og affald samt energi/CO2. Denne miljøøkonomiske  

 forskningsekspertise udnyttes og vil fortsat blive udnyttet og styrket i  

 Miljøministeriet til støtte for ministeriets arbejde med  

 samfundsøkonomiske analyser af initiativer m.m. på ministeriets  

 område, men ekspertisen udnyttes også af interessenter uden for  

 ministeriet.
 Spørgsmål 17:
Vil regeringen lade støtteordningerne til  

 landbruget bæredygtighedsvurdere økonomisk, socialt og i forhold  

 til miljø og natur? Svar:
 Der henvises til svaret på spørgsmål 4.
 Spørgsmål 18:
Hvilken tidshorisont skal  

 miljøvurderingsinstituttet anvende som basis? Svar:
 Dette spørgsmål vil blive afklaret i  

 forbindelse med instituttets arbejde.
 Spørgsmål 19:
Hvem (hvilke forskere/institutioner) skal foretage den  

 påtænkte peer review af arbejdsprogrammet for Institut for  

 Miljøvurdering? Svar:
 De pågældende personer/institutioner vil blive  

 identificeret efter forslag fra Forskningsforum, som er et rådgivende  

 organ, der varetager opgaver af fælles betydning for  

 forskningsrådenes tværgående og strategiske virke.
 Spørgsmål 20:
Er det tanken, at hvert af de årlige  

 arbejdsprogrammer skal sendes i peer review? Svar:
Det første arbejdsprogram vil   udover en oversigt  

 over instituttets faglige opgaver   indeholde en beskrivelse af instituttets  

 angrebsvinkler, rolle, rammer og relationer til den omgivende verden.  

 Instituttets strategi for de efterfølgende år fastlægges  

 samtidig med, at bestyrelsen godkender arbejdsprogrammet for det  

 første år.
Der vil derfor ikke være behov for  

 international bedømmelse af arbejdsprogrammet hvert år, men i  

 stedet f.eks. hvert tredje år.
 Spørgsmål 21:
Er det undersøgt, om der er internationale  

 forskere/forskningsinstitutioner, der vil være villige til at foretage  

 peer review af et arbejdsprogram for et uafhængigt ekspertorgan, det  

 vil sige et organ, der ifølge det oplyste hverken er en  

 sektorforskningsinstitution eller et universitetsinstitut? Svar:
 Det er rimeligt at antage, at der vil være relevante  

 internationale forskere/forskningsinstitutioner, som vil være villige  

 til at kommentere en arbejds- og strategiplan for et nyt Institut for  

 Miljøvurdering.
 Spørgsmål 22:
Kan ministeren komme med eksempler på, at et  

 arbejdsprogram, hvor man beskriver hvilke områder et uafhængigt  

 ekspertorgan skal arbejde med, sendes i peer review? Svar:
Der findes adskillige eksempler på, at  

 strategiplaner, forskningsprojekter, oplæg til centerdannelser m.v.  

 sendes til international bedømmelse.
I betænkning nr. 1317 fra  

 1996, Forskningsrådenes sagsbehandling m.m., anføres det i  

 relation til Statens Samfundsvidenskabelige Forskningsråd og Statens  

 Naturvidenskabelige Forskningsråd, at rådene anvender eksterne  

 bedømmere i et betydeligt omfang.
Det sker, hvor der er tale om store  

 ansøgninger (som regel over 200.000 kr.), uklarhed om habilitet eller  

 manglende indsigt i forskningsrådet på det pågældende  

 faglige område.
I betænkningen anbefales i øvrigt en  

 øget anvendelse af eksterne bedømmere, der så vidt muligt  

 bør være udlændinge.
 Spørgsmål 23:
Hvor lang tid forventes en peer review af instituttets  

 arbejdsprogram at vare? Svar:
 Det vurderes, at en international bedømmelse vil  

 kunne gennemføres på ca. én måned.
 Spørgsmål 24:
Det bedes oplyst, om den påtænkte peer review  

 er en egentlig peer review, hvor man ifølge kutymen i den  

 internationale forskningsverden normalt vurderer forskningsresultater eller  

 valg af forskningsmetodik, eller om der er tale om en anden type vurdering  

 end en egentlig peer review? Svar:
 Den påtænkte internationale bedømmelse  

 vil kunne sammenlignes med en ekstern bedømmelse af en  

 ansøgning til et forskningsråd om etablering af et center.  

 F.eks. sendte Statens Samfundsvidenskabelige Forskningsråd en  

 ansøgning til 4 mio. kr. over 5 år til etablering af et center  

 til ekstern bedømmelse.
 Spørgsmål 25:
Skal formanden for Institut for Miljøvurdering  

 være alene om at formulere opslaget for direktørstillingen,  

 udvælgelsen af kvalificerede ansøgere og gennemføre  

 samtalerne med disse, eller vil formanden få assistance til dette, og i  

 bekræftende fald af hvem? Svar:
Formanden er p.t. ikke udpeget.
Stillingsopslaget vil  

 blive udarbejdet af bestyrelsesformanden, der vil kunne få teknisk  

 assistance af Miljøministeriets departement.
Bestyrelsesformanden  

 indstiller til miljøministeren hvem, der skal være instituttets  

 første direktør.
Også i dette arbejde vil  

 Miljøministeriets departement kunne yde teknisk assistance.
 Spørgsmål 26:
Er det udelukkende direktøren for Institut for  

 Miljøvurdering, der ikke vil blive vurderet på grundlag af de  

 gældende retningslinjer for faglig bedømmelse, eller vil dette  

 også gælde øvrige medarbejdere i instituttet? Svar:
 Ved ansættelse af instituttets øvrige  

 medarbejdere vil der blive fulgt de procedurer, der fastlægges af  

 bestyrelsen efter vedtagelse af instituttets arbejdsprogram og  

 strategiplan.
 Spørgsmål 27:
Vil ministeren sende forslaget om Miljøinstitut til  

 høring og/eller orientering i forskningsrådene? Svar:
 Forskningsrådene vil blive involveret gennem deres  

 repræsentation i bestyrelsen.
 Spørgsmål 28:
Har regeringen opnået tilsagn fra  

 forskningsrådene om, at man er villig til at udpege medlemmer til  

 Miljøinstituttets bestyrelse, sådan som det er forudsat i  

 forslaget? Svar:
 Det er kutyme, at forskningsrådene reagerer  

 positivet på en anmodning fra en minister om at indstille medlemmer til  

 bestyrelsen for en videnskabelig institution.
 Spørgsmål 29:
Vil forskningsrådenes formænd få  

 mulighed for at komme med bemærkninger til, at instituttets  

 direktør udpeges i en hasteprocedure, hvorved de rådsudpegede  

 medlemmer absolut ingen indflydelse får på udpegningen? Svar:
Det er kun i forbindelse med udpegningen af instituttets  

 første direktør, at bestyrelsens formand alene kan indstille en  

 kandidat til miljøministeren. Årsagen hertil er, at regeringen  

 ønsker arbejdet i instituttet sat i gang så hurtigt som  

 overhovedet muligt.
I forbindelse med eventuelle kommende besættelser  

 af direktørstillingen skal bestyrelsen som helhed indstille  

 kandidater.
 Spørgsmål 30:
Hvad er regeringens begrundelse for at involvere  

 forskningsrådene i instituttets arbejde, når instituttet ikke  

 skal anvende samme stillingsstruktur som forskningsinstitutionerne, det vil  

 sige med forskningsfaglig bedømmelse af medarbejderne? Svar:
De af forskningsrådene indstillede medlemmer af  

 bestyrelsen skal være med til at sikre et højt fagligt niveau i  

 instituttets arbejde.
Stillingsstruktur og procedurer for ansættelse af  

 instituttets medarbejdere vil blive fastlagt af bestyrelsen, når  

 bestyrelsen har udarbejdet instituttets arbejdsprogram.
 Spørgsmål 31:
Kan ministeren bekræfte, at Bjørn Lomborg  

 ingen forskningsfaglige kvalifikationer har inden for feltet  

 miljøøkonomi? Svar:
 Det ses ikke, at dette spørgsmål har nogen  

 sammenhæng med forslaget til folketingsbeslutning om  

 tilbagetrækning af aktstykke nr. 86 om Institut for  

 Miljøvurdering.
 Spørgsmål 32:
Har regeringen underkastet sine besparelser på  

 miljøområdet i forslaget til finanslov 2002 en  

 miljøøkonomisk vurdering, så det sikres, at samfundet  

 får »mest muligt miljø for  

 pengene«   og i benægtende fald, vil  

 regeringen så stille sine besparelser i bero, så der ikke  

 foretages nedskæringer med negative samfundsmæssige  

 konsekvenser? Svar:
Det ses ikke, at dette spørgsmål har nogen  

 sammenhæng med forslaget til folketingsbeslutning B 43 om  

 tilbagetrækning af aktstykke nr. 86 om Institut for  

 Miljøvurdering.
Regeringens samlede prioriteringer vil fremgå af  

 det kommende forslag til finanslov for 2002.
 Spørgsmål 33:
Har regeringen sikret, at besparelser på  

 miljøbistanden i forslaget til finanslov for 2002 har gennemgået  

 en miljøøkonomisk vurdering og en bæredygtigshedsanalyse,  

 så der ikke ud fra en global betragtning sker samfundsmæssige tab  

 og tilbageskridt i en bæredygtig udvikling? Svar:
 Der henvises til svaret på spørgsmål  

 32.
 Spørgsmål 34:
Hvilke besparelser er ud fra en  

 miljøøkonomisk vurdering og ud fra en  

 bæredygtigshedsvurdering de mest lønsomme: Besparelser på  

 EU's landbrugsstøtte eller nedskæringer på  

 miljøbistanden? Svar:
 Der henvises til svaret på spørgsmål  

 4.
