Skriftlig fremsættelse (4. oktober 2006) Kirkeministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov  

 om ændring af lov om folkekirkens økonomi,  

 lov om menighedsråd, lov om folkekirkens kirkebygninger og kirkegårde og  

 forskellige andre love (Budgetlægning for kirke- og præstegårdskasserne,  

 ændret  

 sammensætning og opgaver for stiftsøvrigheden, aflastning af provsten for  

 administrative  

 opgaver m.v.) (Lovforslag nr.
L 27).
 Formålet med lovforslaget er at gennemføre de forslag, som  

 arbejdsgruppen om ændring af den kirkelige struktur kommer med i betænkning  

 1477/2006 om opgaver i sogn, provsti og stift, og som er knyttet til  

 kommunalreformen og ændringen af provstierne pr. 1. januar 2007. Ændringerne  

 vedrører  

 stiftsøvrighedens sammensætning og opgaver efter 1. januar 2007, forpligtende  

 budgetsamarbejde i kommuner med flere provstier samt vilkårene for de nye  

 provstier, som etableres fra 1. januar 2007, herunder mulighederne for  

 samarbejde mellem sognene, provstens opgaver i de nye provstier samt reglerne  

 for budgetlægning i provstierne.
 Lovforslaget er blevet til efter en omfattende  

 offentlighedsfase, hvor alle interessenter har haft mulighed for at give  

 deres  

 mening til kende både under og efter arbejdsgruppens arbejde med betænkningen  

 og det deri indeholdte udkast til lovændringer.
I forbindelse med kommunalreformen nedlægges statsamterne og  

 erstattes af fem regionale statsforvaltninger, der hver ledes af en direktør.  

 Dette betyder også en ændret sammensætning af stiftsøvrigheden, der i dag  

 består af biskoppen og statsamtmanden.
Med lovforslaget vil stiftsøvrigheden  

 pr. 1. januar 2007 være sammensat af biskoppen og direktøren for den  

 regionale  

 statsforvaltning.
Hver direktør indgår således i to stiftsøvrigheder.  

 Samtidig  

 indskrænkes stiftsøvrighedens opgaver, således at en del af de nuværende  

 stiftsøvrighedsopgaver flyttes til biskoppen.
Det betyder, at  

 stiftsøvrigheden  

 fremover alene skal varetage mere principielle opgaver: Juridisk tilsyn med  

 menighedsråd og provstiudvalg, administration af fællesfonden,  

 godkendelseskompetence vedrørende menighedsrådets beslutning om kirken og  

 kirkegården (bygningsarbejder) og overordnet ledelse af  

 stiftsadministrationen.
Med lovforslaget justeres den nuværende  

 rammebudgetteringsmodel, således at menighedsrådene inden budgetsamrådet skal  

 aflevere detaljerede budgetbidrag, som bl.a. omfatter angivelse af de  

 stillinger, som budgettet omfatter, og begrundede ønsker om merudgifter,  

 herunder anlægsprojekter.
Derved sikres det, at provstiudvalget og  

 budgetsamrådet får et realistisk indblik i, hvilke udgiftsbehov  

 menighedsrådene  

 har.
Derudover indebærer justeringen, at der bliver en forpligtelse til at  

 drøfte ønskerne til kirkeskattens og de samlede udgifters udvikling i de  

 kommende år.
Disse justeringer vil danne et godt udgangspunkt for det videre  

 arbejde om den lokale kirkelige økonomi.
Med lovforslaget får menighedsrådene mulighed for, at de på  

 det første budgetsamråd efter nyvalg til menighedsråd kan beslutte at flytte  

 kompetence fra provstiudvalget til budgetsamrådet med bindende virkning for  

 menighedsrådets funktionsperiode.
Disse forslag tydeliggør, at  

 menighedsrådet,  

 budgetsamrådet og provstiudvalget skal betragtes som en helhed, der i  

 fællesskab har ansvaret for udskrivningen af lokal kirkeskat og for  

 anvendelsen  

 af midlerne.
Med mulighederne for kompetenceflytning er det naturligt, at  

 budgetsamrådet som udgangspunkt skal dække samme geografiske område som  

 provstiudvalget.
Hovedparten af provstierne vil med ændringen af  

 provstistrukturen, som træder i kraft pr. 1. januar 2007, dække samme  

 geografiske område som kommunen.
I de provstier vil budgetsamrådet derfor  

 bestå  

 af repræsentanter for provstiets menighedsråd.
I provstier, der kommer til at  

 omfatte to eller flere kommuner, vil kirkeskatten fortsat skulle fastsættes  

 for  

 hver kommune for sig.
I disse provstier vil der derfor skulle afholdes  

 budgetsamråd for hvert ligningsområde.
Hensynet til et effektivt arbejdende provstiudvalg, hvor  

 medlemmerne ikke repræsenterer bestemte geografiske områder, men hver især  

 varetager hele provstiets interesser, taler for, at provstiudvalget skal have  

 forholdsvis få medlemmer.
På den baggrund foreslås det, at antallet af  

 provstiudvalgsmedlemmer  

 skal være 4 til 6 i stedet for 2 til 7 som i dag.
I kommuner, hvor der er flere provstier, eller dele af  

 provstier, vil det være nødvendigt med en ordning, der sikrer en entydig  

 placering af ansvaret for, hvordan folkekirkens udgifter i ligningsområdet og  

 dermed kirkeskatteprocenten udvikler sig.
Med lovforslaget opstilles der  

 derfor  

 en model for et forpligtende økonomisk samarbejde, hvor der er flere  

 provstier  

 eller dele af provstier i et ligningsområde.
Endelig bliver der mulighed for,  

 at der i kommuner, der rummer to provstier, i stedet kan vælges et fælles  

 provstiudvalg for de to provstier.
Med lovforslaget ændres lov om menighedsråd sådan, at  

 reglerne om samarbejde forenkles.
Det foreslås således, at alle de opgaver,  

 som  

 menighedsrådet kan varetage på egen hånd, også skal kunne varetages i et  

 samarbejde med andre menighedsråd, uden at dette skal godkendes af  

 Kirkeministeriet.  

 Det er en forudsætning, at samarbejdet beskrives i en vedtægt sådan, at der  

 er  

 klarhed mellem menighedsrådene om finansieringen og kompetencen.
Dette  

 imødekommer den kritik, der har været af de eksisterende  

 samarbejdsmuligheder,  

 som værende for bureaukratiske.
Forslaget ændrer ikke ved de eksisterende  

 dispensationsmuligheder for at etablere samarbejde om andre opgaver.
Sammen  

 med  

 lovforslagets forslag om samarbejde med provstiet som ramme skabes der  

 således  

 bedre mulighed for, at større opgaver kan løses på en økonomisk forsvarlig og  

 for alle parter tilfredsstillende vis.
 Endelig indebærer forslaget, at provsten lettes for en række  

 opgaver.
Perioden for provstesyn af kirkebygningerne ændres til  

 mindst hvert 4. år.
Provsten har fortsat ansvaret for synet, men kan vælge at  

 lade det forestå af provstiets bygningssagkyndige.
Derved imødekommes de  

 høringsparter, der har været betænkelige ved, at provsten ikke deltog i  

 synet.  

 Dette syn er et supplement til menighedsrådets årlige syn, ligesom det  

 fortsat  

 vil være provstiudvalget, der har kompetencen til at beslutte, hvilke  

 arbejder  

 der skal udføres som følge af synet, og hvornår dette skal ske.
 Hensigten med disse ændringer er at skabe luft i provstestillingen,  

 således at tjenesten som sognepræst kan fastholdes som en væsentlig del af  

 provstens arbejde, samtidig med, at det må forventes, at såvel tilsynet med  

 provstiets præster og provstens økonomiopgaver vil komme til at fylde mere i  

 de  

 kommende år.
 Idet jeg i øvrigt henviser til lovforslaget og de  

 bemærkninger, der ledsager det, skal jeg indstille dette til velvillig  

 behandling  

 i det høje Ting.
