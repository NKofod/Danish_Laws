 I medfør af § 9, stk. 3 og § 12 i lov nr. 360 af 2. juni 1997 om afgift  

 efter brændstofforbrug for visse personbiler som senest ændret ved lov nr.  

 979 af 17. december 1997 fastsættes følgende bestemmelser:
Beregning og opkrævning § 1.  Afgiften beregnes og opkræves af  

 Centralregisteret for Motorkøretøjer efter de nedenfor anførte regler.  

 Centralregisteret varetager samtlige oppebørselsforretninger.
 § 2.  Afgiften beregnes på grundlag af de ved  

 registreringen eller ved senere anmeldelser tilvejebragte oplysninger om  

 bilens drivkraft, brændstofforbrug og eventuelt egenvægten, jf. lovens § 3.
 Stk. 2.  Hvis der efter bilens registrering sker  

 ændringer med bilen, som er af betydning for afgiftens beregning, påhviler  

 det ejeren (brugeren) straks at gøre anmeldelse herom til et motorkontor.  

 Ændringerne har afgiftsmæssig virkning fra og med anmeldelsesdatoen.
§ 3.  Afgiften forfalder til betaling ved  

 afgiftsperiodens begyndelse, jf. lovens § 4, stk. 2. Ved registrering af en  

 bil fastsættes en hovedforfaldsmåned.
Sidste rettidige betaling er den 8. i  

 måneden efter afgiftens forfaldstid, medmindre anden dato er anført på  

 indbetalingskortet.
Stk. 2.  Afgiften for afgiftsperioden afkræves den, der  

 på afgiftens forfaldstid var registreret som bilens ejer.
Var der tillige  

 registreret en bruger, opkræves afgiften dog hos denne.
De udsendte  

 opkrævninger skal indeholde oplysning om afgiftens størrelse, forfaldsdag,  

 sidste rettidige betalingsdag og afgiftsperioden.
Stk. 3.  Sker indbetaling af afgift ikke rettidigt,  

 udskrives der erindringsskrivelse.
For udskrivning af erindringsskrivelse  

 opkræves efter lovens § 11, stk. 3, et gebyr, der inddrives på samme måde som  

 rentetillæg i henhold til lovens § 11, stk. 2.
§ 4.  Ved første opkrævning af afgift beregnes et  

 reguleringsbeløb for perioden fra den 1. i hovedforfaldsmåneden til  

 registreringsdatoen.
Ved afmelding af bilen afkortes afgiftsperioden med de  

 resterende dage af perioden, jf. lovens § 4, stk. 3.
 Stk. 2.  Ved anmeldelse af ny ejer (bruger) eller  

 ændring af betydning for afgiftens beregning gælder tilsvarende regler.
 Stk. 3.  Ved beregning af reguleringsbeløb og  

 refusionsbeløb efter stk. 1 og 2 regnes med 30 dage i måneden.
 § 5.  I ganske særlige tilfælde, hvor afmelding af  

 bilen har været forhindret f.eks. på grund af havari i udlandet, eller hvor  

 en stjålet bil efter længere tids forløb ikke er bragt til veje, kan  

 centralregisteret, hvor omstændighederne taler derfor, fritage bilen for  

 afgift for den resterende del af afgiftsperioden regnet fra det tidspunkt,  

 centralregisteret fastsætter som afmeldingstidspunkt.
§ 6.  Ansøgningen om fritagelse for betaling af afgift  

 i henhold til § 5 rettes til et motorkontor eller til centralregisteret.
Ved  

 ansøgningens indgivelse skal medfølge bilens registreringsattest og  

 dokumentation for omstændighederne, der kan begrunde tilbagebetalingen af  

 afgiften.
 Stk. 2.  Forinden en stjålet bil kan fritages for afgift  

 i henhold til stk. 1, skal der være foretaget politianmeldelse af tyveriet.
 Stk. 3.  Ud over de i stk. 1 anførte bevisligheder kan  

 centralregisteret om fornødent kræve yderligere bevisligheder.
 § 7.  Eventuelle godtgørelsesbeløb på under 10 kr.  

 tilbagebetales ikke.
Stk. 2.  Tilbagebetaling af godtgørelsesbeløb sker til  

 den, der fremlægger afgiftskvitteringen.
Kan afgiftskvitteringen ikke  

 fremlægges, tilbagebetales afgiften til den, i hvis navn bilen på afgiftens  

 forfaldstidspunkt var registreret.
 § 8.  Ansøgning om fritagelse for betaling efter § 5  

 skal fremsættes inden 1/2 år efter datoen for køretøjets afmelding.
Klageinstans § 9.  Landsskatteretten påkender klager over  

 centralregisterets afgørelser af spørgsmål om afgift efter lovens §§ 1-6.
 Stk. 2.  Reglerne i skattestyrelseslovens kapitler 3 og  

 3A finder anvendelse ved klage til Landsskatteretten efter stk. 1.
Stk. 3.  Klage over afgørelser, der ikke er omfattet af  

 stk. 1, kan indbringes for Told- og Skattestyrelsen.
Fristen for klage er 3  

 måneder.
Told- og Skattestyrelsens afgørelse kan ikke påklages til anden  

 administrativ myndighed.
Ikrafttrædelsesbestemmelser § 10.  Bekendtgørelsen træder i kraft den 1. april  

 1998.
§ 11.  Bekendtgørelsens regler for klage har virkning  

 for klager, der indgives den 1. april 1998 eller senere.
Klager, der er  

 indgivet til Skatteministeriets departement inden denne dato, færdigbehandles  

 af Skatteministeriets departement.
