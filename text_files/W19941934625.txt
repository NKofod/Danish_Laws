Aktindsigt, unoterede aktier - Aktindsigt, - handelskurs på unoterede aktier pr. 19/5 1993 I TfS 1994, 371 har Told- og Skattestyrelsen  

 offentliggjort den kurs, Ligningsrådet har godkendt som handelskurs pr. 19/5  

 1993 for selskaberne.
I offentliggørelsen er det enkelte selskab  

 identificeret  

 ved navn og SE-nr.
 Efter offentlighedslovens § 4, stk. 1, har  

 enhver med de undtagelser, der er nævnt i §§ 7-14, ret til aktindsigt i  

 dokumenter, der er indgået til eller oprettet af en forvaltningsmyndighed som  

 led i en administrativ sagsbehandling.
 De ønskede dokumenter er derfor som udgangspunkt  

 omfattet af offentlighedsloven.
Efter undtagelsen i offentlighedslovens § 14 er  

 pligten til at meddele oplysninger imidlertid begrænset af særlige  

 bestemmelser  

 om tavshedspligt fastsat ved lov.
På skatteområdet foreskriver de særlige  

 tavshedsbestemmelser ubetinget tavshed over for uvedkommende om de skatte-  

 eller indeholdelses pligtiges økonomiske, erhvervsmæssige eller privatlivet  

 vedkommende forhold, jf. statsskattelovens § 44 og kildeskattelovens § 87.
 Efter cirkulære nr. 51 af 6/3 1987 om  

 skattemyndighedernes tavshedspligt efter gennemførelsen af forvaltningsloven,  

 pkt. 4, anses private og ikke-forvaltningsmyndigheder for uvedkommende.
 Da de ønskede dokumenter indeholder fortrolige  

 oplysninger, som er omfattet af de særlige tavshedsbestemmelser på  

 skatteområdet, er dokumenterne undtaget fra aktindsigt.
 Det bemærkes, at da selskabernes navne er  

 kendte, er det ikke muligt at anonymisere dokumenter ne, ligesom det heller  

 ikke er muligt at give aktindsigt i faktiske omstændigheder uden at afsløre  

 fortrolige forhold vedrørende virksomhederne.
 Told- og Skattestyrelsen kan, som sekretariat  

 for Ligningsrådet, derfor ikke imødekomme anmodning om aktindsigt.
Nærværende afgørelse kan ikke indbringes for  

 anden administrativ myndighed, jf.
Skatteministeriets bekendtgørelse nr. 513  

 af  

 16/6 1994 om klage over afgørelser om aktindsigt.
