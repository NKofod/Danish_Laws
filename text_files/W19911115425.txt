Udtalt, at Registertilsynet ikke havde indvendinger imod, at der blev  

 overført personhenførbare oplysninger fra Danmark til EDTA-registeret,  

 London, England.
Registertilsynet var imidlertid af den opfattelse, at  

 overførslen af personhenførbare data til EDTA-registeret burde begrænses mest  

 muligt under hensyntagen til registerets specielle karakter.
 I forbindelse med anmeldelse af et forskningsprojekt blev Registertilsynet  

 opmærksom på, at der fra forskningsprojektet skulle overføres  

 personhenførbare oplysninger til et lignende register ved navn  

 EDTA-registeret beliggende i London.
 EDTA-registerets formål er at foretage en løbende vurdering af forskellige  

 nyresygdommes grafiske og aldersmæssige fordeling samt udvikling gennem  

 længere tidsrum samt at foretage en vurdering af forskellige centres/landes  

 holdning til behandlingsidentifikationer og forskellige behandlingsformer  

 samt endelig at foretage en kvalitetsvurdering af forskellige  

 behandlingformer i form af overlevelseskvoter i forskellige  

 behandlingsgrupper.
Det blev herefter oplyst, at kommunikationen mellem EDTA-registeret og  

 Danmark hidtil havde forløbet således, at man i Danmark udfyldte et skema på  

 hver enkelt patient med oplysninger, herunder navn og personnummer, som blev  

 oversendt til EDTA-registeret en gang årligt.
Efterfølgende modtog man  

 skemaer fra EDTA-registeret, hvorpå man ajourførte det enkelte patientforløb,  

 hvorefter dette blev returneret til EDTA-registeret på ny.
Det var derfor  

 afgørende, at der blev oversendt personhenførbare oplysninger til  

 EDTA-registeret.
Det blev efterfølgende oplyst, at det for EDTA-registeret  

 ikke var afgørende, at man fik oplysninger om patienternes navn og  

 personnummer, men at man ville kunne opfylde registerets opgaver på basis af  

 et løbenummersystem.
 Endelig blev det oplyst, at de i EDTA-registeret registrerede oplysninger  

 alene blev ændret ved indberetning fra nationale centre.
Registertilsynet havde på denne baggrund ingen indvendinger imod, at der  

 blev overført personhenførbare oplysninger fra Danmark til EDTA-registeret.  

 Imidlertid var tilsynet af den opfattelse, at overførslen af personhenførbare  

 data til EDTA-registeret burde begrænses mest muligt under hensyntagen til  

 registerets specielle karakter.
Registertilsynet var endvidere af den  

 opfattelse, at en overførsel af oplysninger vedrørende  

 fødeår/fødemåned/fødedag samt løbenummer (ikke personnummer) måtte antages at  

 opfylde EDTA-registerets behov, ligesom oplysningerne i forhold til  

 EDTA-registeret måtte antages at være anonymiseret i et sådant omfang, at  

 videregivelsen ikke ville medføre en væsentlig forringelse af den beskyttelse  

 af den registrerede, som lov om private registre tilsigter at sikre.
På denne baggrund fastsatte tilsynet derefter en række vilkår for  

 registerets førelse.
Vilkåret vedrørende overførsel af oplysninger til  

 udlandet blev affattet således:
»Der må ikke videregives personhenførbare oplysninger fra registeret,  

 såfremt disse er indhentet fra en offentlig myndigheds edb-register til brug  

 i statistisk eller forskningsmæssigt øjemed.
Herudover må der ikke  

 videregives personhenførbare oplysninger fra registeret til andre end Det  

 Europæiske Dialyse- og Transplantationsregister (EDTA-registeret) beliggende  

 i London, England.
 I det omfang der sker oversendelse af undersøgelsesmateriale til  

 behandling i London, England, må materialet alene indeholde oplysninger om  

 behandlingsstatus, tilhørsforhold til centre, forløb af behandling,  

 komplikationer, metode og apparatvalg m.v., patienternes  

 fødeår/fødemåned/fødedag samt løbenummer.
 Nøglen, der giver sammenhængen mellem løbenummer og patient, skal  

 opbevares i Nefrologisk Landsregister i Danmark.
 Undersøgelsesmaterialet skal i forbindelse med overførslen til behandling  

 i London, England, enten overgives af en af Nefrologisk Landsregisters  

 medarbejdere eller oversendes som anbefalet post, og oplysningerne må kun  

 anvendes til statistiske oplysninger.
Offentliggørelse af undersøgelsens resultat må ikke ske på en sådan måde,  

 at det er muligt at identificere enkelte personer.« (* 1) Registertilsynets Årsberetning 1991 side 138.
