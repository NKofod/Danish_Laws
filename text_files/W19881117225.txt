Der kunne ikke meddeles tilladelse til automatisk registrering af,  

 hvilke telefonnumre, der er foretaget opkald til fra telefonen på et hotels  

 værelser.
Dog tilladelse til automatisk registrering af opkald til  

 telefonselskabernes servicenumre, der består af fire cifre, samt at opkald  

 foretaget fra telefonerne i konferencerum og andre lignende fællesrum, på det  

 vilkår at hotellet ved skiltning ved telefonerne tydeligt henleder  

 opmærksomheden på, at kaldte numre registreres.
 En række hoteller rettede samlet henvendelse til Registertilsynet  

 vedrørende tilladelse til registrering af hotelgæsters opkald fra hotellernes  

 telefoner i henhold til lov om private registre m.v. § 7 f, stk. 1, 2. pkt.
 Hotellerne fandt, at gæsternes mulighed for kontrol af regningen  

 forringes, såfremt de opkaldte telefonnumre ikke registreres særligt for så  

 vidt angåropkald til telefonselskabernes særtjenestenumre - og hotellerne  

 anmodedederfor om tilladelse til registrering i henhold til lov om private  

 registre m.v. § 7 f, stk. 1, 2. pkt.
 Det følger af lov om private registre m.v. § 7 f, stk. 1, at hoteller ikke  

 uden tilladelse fra Registertilsynet vil kunne foretage automatisk  

 registrering af telefonnumre, der er foretaget opkald til fra hotellet,  

 såfremt de registrerede oplysninger kan henføres til enkeltpersoner.
Det fremgår af bemærkningerne til bestemmelsen, at forbudet alene retter  

 sig mod registrering af selve det opkaldte nummer.
Således vil dele af et  

 telefonnummer fortsat frit kunne registreres, f.eks. således at de to sidste  

 cifre i et ottecifret nummer udelades.
Endvidere fremgår det af  

 bemærkningerne, at bortset fra særlige tilfælde - som f.eks. når  

 virksomheder, der udfører arbejde for hvervgivere i udlandet, i henhold til  

 aftale kan få refunderet udgifterne ved de samtaler, der er ført i  

 tilknytning til arbejdets udførelse - vil registrering af opkaldte  

 telefonnumre i almindelighed være overflødig.
Om tilfælde, hvor der af  

 brugeren af en telefon skal afregnes for brug af telefonen, anføres det  

 således, at afregning af samtalerne normalt vil kunne ske på grundlag af  

 maskinel registrering af tællerskridt, uden at de opkaldte telefonnumre  

 registreres.
Særligt om hotelgæsters anvendelse af hotellets telefoner  

 anføres det, at der vil kunne ske automatisk registrering af en del af  

 telefonnummeret, således at f.eks. de to sidste cifre i nummeret ikke  

 registreres, idet en sådan registrering ikke vil gøre det muligt at afsløre,  

 hvem der er ringet til, men vil muliggøre tilstrækkelig dokumentation af de  

 førte samtaler over for brugeren med henblik på afregning.
Registertilsynet udtalte herefter, at tilsynet ikke fandt grundlag for at  

 meddele tilladelse til automatisk registrering af, hvilke telefonnumre der er  

 foretaget opkald til fra telefoner på et hotels værelser.
Registertilsynet  

 lagde herved vægt på, at en sådan registrering må antages at indebære risiko  

 for integritetskrænkelser, idet identiteten af de personer, som hotelgæsten  

 foretager opkald til, vil kunne afsløres.
Registertilsynet fandt endvidere,  

 at hotellets behov for dokumentation af de førte samtaler over for gæsten vil  

 kunne tilgodeses i tilstrækkeligt omfang ved en maskinel registrering af  

 tællerskridt, eventuelt kombineret med registrering af en del af det opkaldte  

 telefonnummer, f.eks. således at de to sidste cifre i nummeret ikke  

 registreres.
Registertilsynet udtalte endvidere, at man imidlertid var indstillet på at  

 meddele tilladelse i henhold til lov om private registre m.v. § 7 f, stk. 1,  

 2. pkt., til automatisk registrering af opkald fra hotellets telefoner til  

 telefonselskabernes servicenumre, der består af fire cifre, eventuelt  

 kombineret med områdenummer.
Registertilsynet fandt således, at registrering  

 af disse numre ikke synes at indebære risiko for integritetskrænkelser,  

 ligesom Registertilsynet tog i betragtning, at udeladelse af dele af et  

 servicenummer vil forringe registreringens dokumentationsværdi.
Endelig  

 udtalte Registertilsynet, at man endvidere var indstillet på at meddele  

 tilladelse til automatisk registrering af, hvilke telefonnumre der er  

 foretaget opkald til fra telefoner i konferencerum og andre lignende  

 fællesrum, idet der heller ikke i dette tilfælde ses at være risiko for  

 integritetskrænkelser.
 Det bemærkedes, at tilladelse i de nævnte tilfælde i givet fald vil blive  

 meddelt på det vilkår, at hotellet ved skiltning ved telefonerne tydeligt  

 henleder opmærksomheden på, at kaldte numre registreres.
 Registertilsynets årsberetning 1988 s. 92.
