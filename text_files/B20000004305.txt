Bekendtgørelse om uddannelsen til  

 Master i Læreprocesser I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, og ved lov nr. 1122 af 29. december 1999, og § 2, stk. 1, og  

 § 11, stk. 2, i lov om universiteter m.fl. (Universitetsloven), jf.  

 lovbekendtgørelse nr. 1177 af 22. december 1999, fastsættes:
Kapitel 1 Uddannelsens formål og struktur § 1. Formålet med uddannelsen til Master i  

 Læreprocesser er at give studerende med praktisk erhvervserfaring en  

 forskningsbaseret videregående uddannelse inden for læring og  

 læreprocesser.
 Stk. 2. Uddannelsen skal på videnskabeligt grundlag give  

 den studerende kompetence til at iværksætte, udvikle og vurdere  

 læreprocesser i erhverv, uddannelse og samfund, herunder give den  

 studerende:
 1)	Forståelse af og kompetence til at anvende teorier om  

 læring og læreprocesser, herunder læring i erhvervs- og  

 arbejdssammenhæng.
 2)	Forståelse af og kompetence til at anvende metoder til  

 vurdering og evaluering af læreprocesser.
 3)	Indsigt i udvalgte emner og problemstillinger inden for studiet af  

 læreprocesser.
 4)	Redskaber til at udvikle, herunder at planlægge og organisere,  

 læreprocesser.
 5)	Redskaber til at formidle egen faglig viden i alsidige  

 sammenhænge.
 § 2. Uddannelsen udbydes af Aalborg  

 Universitet.
 Stk. 2. Undervisningsministeriet kan godkende, at uddannelsen  

 udbydes af andre institutioner.
§ 3. Uddannelsen er normeret til 1  

 studenterårsværk.
Et studenterårsværk er en  

 fuldtidsstuderendes arbejde i 1 år og svarer til 60 point i European  

 Credit Transfer System (ECTS-point).
 Stk. 2. Uddannelsen kan tilrettelægges som  

 heltidsundervisning inden for en tidsramme på op til et år, jf.  

 lov om åben uddannelse.
Stk. 3. Uddannelsen skal være afsluttet senest 6  

 år efter studiestart.
Institutionen kan, hvor der foreligger  

 usædvanlige forhold, dispensere herfra.
§ 4. Den, der har gennemført uddannelsen,  

 har ret til at betegne sig Master i Læreprocesser (MLP) med  

 tilføjelse af eventuel specialisering.
På engelsk anvendes  

 betegnelsen Master of Learning Processes.
Kapitel 2 Adgangskrav m.v.
 § 5. Adgang til uddannelsen forudsætter, at  

 ansøgeren mindst har gennemført en mellemlang  

 videregående uddannelse, en bacheloruddannelse eller en  

 diplomuddannelse inden for områder, som er relevante i forhold til  

 studiet af læring og læreprocesser, samt at ansøgeren har  

 mindst 2 års relevant erhvervserfaring.
Stk. 2. Institutionen kan på grundlag af en individuel  

 vurdering give adgang til uddannelsen for ansøgere, der ikke opfylder  

 betingelserne i stk. 1, men som på andet grundlag skønnes  

 at have de nødvendige forudsætninger for at kunne  

 gennemføre uddannelsen.
Kravet om erhvervserfaring kan dog ikke  

 fraviges.
 Stk. 3. Universitetet kan i forbindelse med optagelse, jf.  

 stk. 2, fastsætte krav om aflæggelse af supplerende  

 prøver.
Kapitel 3 Uddannelsens tilrettelæggelse og indhold § 6. Uddannelsen tilrettelægges  

 således, at der veksles mellem forskellige undervisnings- og  

 arbejdsformer, herunder seminarer og kurser, projektarbejde og andre  

 aktiviteter.
Dele af undervisningen understøttes af internet og andre  

 former for informations- og kommunikationsteknologi.
I uddannelsen inddrages  

 bidrag fra inden- og udenlandske forskere og andre faglige ressourcepersoner,  

 bl.a. fra erhvervslivet.
Uddannelsens tilrettelæggelse skal sikre, at  

 teorier og metoder fra fagområderne integreres og forankres i praksis,  

 samt at der bygges videre på de studerendes forudgående viden,  

 erfaring og kompetence.
 Stk. 2. I undervisningen indgår, i det omfang det er  

 relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
§ 7. Der lægges vægt på, at den  

 studerende opnår faglig bredde og indsigt inden for området  

 læreprocesser.
Uddannelsen omfatter humanistiske,  

 samfundsvidenskabelige og tværfaglige områder, herunder teorier  

 og metoder vedrørende læring, undervisning,  

 organisationsudvikling, kompetenceudvikling og evaluering.
Uddannelsen  

 tilrettelægges overvejende tværfagligt.
 Stk. 2. Uddannelsen består af følgende:
1)	Fagområder med fælles stof svarende til mindst 20 ECTS  

 point.
Områderne er: Læringsteori, organisatorisk læring  

 samt metode og evaluering af læreprocesser.
2)	Fagområder, som består af valgfrie emner, svarende til i  

 alt 12 ECTS point.
Der kan vælges mellem: Læring via  

 informations- og kommunikationsteknologi, interkulturel læring,  

 didaktik og undervisningsformer.
I studieordningen kan der fastsættes  

 andre valgfagsområder.
 Stk. 3. I uddannelsen indgår et afsluttende  

 projektarbejde, som skal ligge inden for uddannelsens formål, jf.  

 § 1. Det afsluttende projektarbejde skal have et omfang svarende til  

 mindst 15 ECTS point .
Stk. 4. De valgfrie emner, jf. stk. 2, nr. 2 og det  

 afsluttende projektarbejde, jf. stk. 3, kan tilrettelægges som en  

 specialisering, der behandler mere afgrænsede emneområder og  

 retter sig mod bestemte målgrupper.
Specialiseringens indhold og  

 tilrettelæggelse fastlægges i en studieordning.
Kapitel 4 Eksamen m.v.
 § 8. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt reglerne i bekendtgørelse om eksamen ved visse  

 videregående uddannelser under Undervisningsministeriet  

 (Eksamensbekendtgørelsen), bekendtgørelse om karakterskala og  

 anden bedømmelse samt bekendtgørelse om censorinstitutionen for  

 visse videregående uddannelser under Undervisningsministeriet  

 (Censorbekendtgørelsen).
Kapitel 5 Andre regler § 9. Universitetet fastsætter inden for  

 bekendtgørelsens rammer regler om uddannelsen i en studieordning.
 Stk. 2. Studieordningen skal indeholde:
 1)	Fag- og emneområder i uddannelsen.
 2)	Mål for, samt omfang, placering og indhold af de enkelte fag-  

 og emneområder.
 3)	Hvilke emneområder/aktiviteter der er obligatoriske, og hvilke  

 der er valgfrie.
 4)	Specialiseringers fag- og emneområder.
 5)	Undervisnings-, aktivitets- og studieformer.
 Stk. 3. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, som alene er fastsat af  

 institutionen.
Stk. 4. Inden en studieordning fastsættes og ved  

 væsentlige ændringer af studieordningen, tager institutionen  

 kontakt til aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
De institutioner, der,  

 jf. § 2, stk. 2, udbyder uddannelse, der er omfattet af denne  

 bekendtgørelse, orienteres med henblik på koordinering af  

 uddannelsen.
 Stk. 5. Studieordninger og væsentlige ændringer  

 heraf træder i kraft ved et studieårs begyndelse.
 Stk. 6. Ved udstedelse af en ny studieordning og ved  

 væsentlige ændringer heraf fastsættes overgangsregler i  

 studieordningen.
 Stk. 7. Studieordninger og ændringer heraf sendes til  

 orientering til censorerne og Undervisningsministeriet og de institutioner,  

 der, jf. § 2, stk. 2, udbyder uddannelse, der er omfattet af denne  

 bekendtgørelse.
 § 10. Universitetet kan i hvert enkelt  

 tilfælde, eller ved regler i studieordningen, godkende, at  

 gennemførte uddannelseselementer fra en dansk eller udenlandsk  

 videregående uddannelsesinstitution træder i stedet for  

 uddannelseselementer, der er omfattet af denne bekendtgørelse.
 Stk. 2. Ved godkendelse efter stk. 1 anses  

 uddannelseselementet for gennemført, hvis det er bestået efter  

 reglerne for den pågældende uddannelse.
§ 11. Undervisningsministeriet kan tillade  

 fravigelser af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Ministeriet kan dispensere fra bekendtgørelsen,  

 når det findes begrundet i usædvanlige forhold, bortset fra de  

 tilfælde der er nævnt i § 3, stk. 3, § 5  

 stk. 2, og § 10.
§ 12. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen.
Institutionen videresender klagen til  

 Undervisningsministeriet ledsaget af en udtalelse.
Institutionen giver  

 klageren lejlighed til inden for en frist af 1 uge at kommentere udtalelsen.  

 Kommentarerne medsendes til Undervisningsministeriet.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
 § 13. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Ikrafttræden § 14. Bekendtgørelsen træder i kraft den 1.  

 februar 2000.
