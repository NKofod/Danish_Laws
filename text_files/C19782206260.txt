 Fra og med studentereksamen 1979 ændres eksamensbeviserne svarende til de  

 nye eksamensprotokoller.
Ved studentereksamen 1979 skal de ændrede studentereksamensbeviser  

 anvendes.
Disse bestilles på vedlagte blanket, der sendes til Barfod & I.  

 Chr.
Petersen senest 5. oktober 1978.
 Blanketten anvendes også ved bestilling af hf-eksamensbeviser og  

 attestationer for enkelte hf-fag samt eksamensprotokoller.
 For at sikre mod forkert anvendelse af eksamensbeviser og  

 eksamensprotokoller kan disse kun bestilles ved anvendelse af vedlagte  

 blanket med rektors/forstanders underskrift.
I studentereksamensbeviserne skal alle rubrikker udfyldes.
Ikke anvendte  

 rubrikker skal gennemstreges og i fag (f.eks. religion), hvori der foreligger  

 dispensation skal der anføres »disp.«.
Af hensyn til anvendelse af eksamensbeviserne ved søgning til de  

 videregående uddannelser under den koordinerede tilmelding skal der under  

 skolens stempel anføres skolenummer i henhold til undervisningsministeriets  

 skoleregister (det sekscifrede skolenummer). Dette kan ske ved, at der  

 stemples med et stempel, der indeholder skolenummer.
Af hensyn til  

 fotokopieringen skal skolenavn og nummer anføres med sort farve.
Ved søgning  

 til de videregående uddannelser under den koordinerede tilmelding er der  

 herefter kun behov for kopiering af bevisets forside.
 På baggrund af erfaringerne fra den koordinerede tilmelding i 1978 skal  

 man af hensyn til sorteringsarbejdet henstille, at alle skoler og kurser  

 placerer cifrene i skolenummeret på samme måde i skolens stempel.
Direktoratet har i sinde at søge bekendtgørelsen ændret således at  

 beviserne ikke længere skal forsynes med prægestempel eller laksegl.
Indtil  

 denne ændring er foretaget må prægestemplet eller lakseglet placeres i  

 nederste højre hjørne af beviset.
Opmærksomheden henledes iøvrigt på referat af rektormødet den 26.-27.  

 november 1977, side 37-38, hvoraf det fremgår, at skolen ikke må udstede et  

 nyt eksamensbevis til studenter, der har mistet deres eksamensbevis.
Derimod  

 skal hf-studerende, der har forbedret deres eksamen, have udstedt et nyt  

 eksamensbevis med det forbedrede gennemsnit og hf-enkeltfagskursister, der  

 tager en fuld hf-eksamen, skal have udstedt et hf-eksamensbevis, jfr. nærmere  

 herom i skrivelsen af 5. april 1978 om eksamensbeviser til hf-eksamen (RS  

 01-08).
 P.D.V.
