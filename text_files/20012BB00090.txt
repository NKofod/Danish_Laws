Fremsat den 4. april 2002 af  

 Birthe Skaarup (DF), Peter Skaarup (DF),  

 Pia Kjærsgaard (DF), Poul Nødgaard (DF),  

 Aase D.
Madsen (DF),  

 Anita Knakkergaard (DF) og Jette Jespersen&nbsp  

 ;(DF) Forslag til folketingsbeslutning om Danmarks støtte til, at Taiwan opnår  

 observatørstatus i  

 Verdenssundhedsforsamlingen i Genève Folketinget opfordrer regeringen til at støtte, at  

 Taiwan opnår observatørstatus ved Verdenssundhedsforsamlingen i  

 Geneve.
Bemærkninger til forslaget Baggrund Verdenssundhedsorganisationen er etableret i 1948 med det  

 formål at skaffe alle folkeslag den bedst mulige sundhedstilstand.  

 Danmark var blandt de 61 stater, der grundlagde organisationen, og har siden  

 etableringen været aktivt medlem af denne.
Organisationen omfatter i  

 dag 191 medlemslande, deriblandt Folkerepublikken Kina, samt 2 lande med  

 observatørstatus.
I henhold til organisationens statutter, artikel 3, skal  

 enhver stat kunne blive medlem af organisationen.
Dette er i god  

 overensstemmelse med organisationens valgsprog: » Sundhed for alle«.
Medlemskab af FN er ikke en betingelse for  

 medlemskab.
 Verdenssundhedsorganisationen (på engelsk forkortet  

 som WHO) er i organisatorisk henseende opdelt i (a)  

 Verdenssundhedsforsamlingen (på engelsk forkortet som WHA), der  

 afholdes en gang årligt, (b) eksekutivkomiteen og (c) sekretariatet.
Ved oprettelsen af WHO og i de første 24 år  

 derefter var Taiwan under navnet Republic of China aktivt medlem og deltog  

 som sådant fuldt ud i organisationens arbejde.
I 1971 blev Taiwan   som  

 følge af Folkerepublikken Kinas optagelse i FN   pålagt at  

 forlade FN og WHO.
Siden 1997 har Taiwan ansøgt om at opnå  

 observatørstatus i Verdenssundhedsorganisationen.
Fra mange sider har der været og er en fortsat  

 voksende støtte til Taiwans bestræbelser for at kunne  

 indgå i samarbejde med andre lande i WHO s sundhedsmæssige og  

 humanitære arbejde.
Dette har bl. a. givet sig udtryk i amerikansk  

 lovgivning, hvor præsident Bill Clinton i 1999 underskrev en lov, der  

 var enstemmigt vedtaget af Senatet og Repræsentanternes Hus, og som  

 støttede Taiwans deltagelse i WHO s arbejde.
I 2001 vedtog Senatet og Repræsentanternes Hus en  

 lov, der pålægger den amerikanske udenrigsminister at  

 fremlægge en plan for amerikansk støtte til, at Taiwan  

 opnår observatørstatus på Verdenssundhedsforsamlingen i  

 Genève i maj 2002. Loven blev underskrevet af præsident George  

 W.
Bush som Public Law 107-10. Men derudover har en række nationale og  

 internationale organisationer udtalt sig til støtte for Taiwans  

 optagelse som observatør ved WHA.
 Så sent som den 14. marts 2002 har  

 Europa-Parlamentet vedtaget beslutning B5-0132/2002 om  

 observatørstatus til Taiwan ved den årlige  

 Verdenssundhedsforsamling i Genève, jf. nedenfor.
Taiwan blev med virkning fra 1. januar 2002 optaget som  

 medlem af WTO (World Trade Organization) under medlemsbetegnelsen Separate  

 Customs Territory of Taiwan, Penghu, Kinmen and Matsu.
Folkerepublikken Kina  

 var kort tid forinden, nemlig pr. 11. december 2001, optaget som medlem af  

 WTO, uden at dette var til hinder for beslutningen om også at give  

 Taiwan adgang til organisationen.
WTO er   i modsætning til WHO   ikke  

 en af FN s 16  »specialized agencies«, men de to organisationer har som fælles træk, at de er  

 upolitiske, professionelle organisationer, der på specifikke  

 områder virker for samarbejde om og regulering af internationale  

 aftaler, der er indgået i traktatform.
Betydningen for Taiwan ved at deltage i WHO's arbejde WHO udfører et omfattende arbejde for  

 folkesundheden, dels fra organisationens hovedsæde i Genève,  

 dels gennem regionale afdelinger mange steder i Verden.
Samarbejdet i  

 organisationen er af betydning blandt andet for medlemslandenes samarbejde om  

 udvikling af deres sundhedsvæsen, udveksling af oplysninger om  

 smitsomme sygdomme, fremme af forbrugernes sundhed m.v.
 Udelukkelsen fra at deltage i WHO s vidtforgrenede  

 aktiviteter medfører betydelige og urimelige ulemper for Taiwan,  

 hvilket kan belyses med konkrete eksempler:
I 1998 udbrød en smitsom virusepidemi, der på  

 Taiwan medførte døden for ca. 80 børn, men Taiwan var  

 afskåret fra at modtage officiel hjælp fra WHO.
Taiwan er  

 ligeledes afskåret fra at deltage i  udveksling af informationer, der  

 har betydning for bekæmpelsen af aids.
I september 1999 blev Taiwan udsat for voldsomme  

 jordskælv med et stort antal ofre, og internationale  

 hjælpeorganisationer, herunder Internationalt Røde Kors, blev  

 forsinket i arbejdet med at fremskaffe hjælp på grund af Taiwans  

 manglende deltagelse i WHO s arbejde.
Taiwan er også afskåret fra  

 at deltage i FAO/WHO s Codex Alimentus Commission, der arbejder for at  

 beskytte forbrugernes sundhed og for fremme af koordinering af  

 fødevarestandarder.
Der vil være klare fordele ved at sikre Taiwan  

 adgang til organisationen.
Ved medlemskab vil Taiwan således bl.a.  

 blive inddraget i det internationale arbejde med udveksling af oplysninger om  

 epidemiske sygdomme.
Det må betegnes som en direkte mangel i det  

 internationale sygdomsforebyggende samarbejde   og dermed som en  

 unødvendig risiko   at en så relativt stor nation som Taiwan er  

 udelukket.
Taiwan har et højt udviklet sundhedssystem, der  

 tåler sammenligning med vestlige landes.
Taiwan har Asiens  

 højeste forventede levealder, 72 år for mænd og 78  

 år for kvinder og mødre- og børnedødelighedsrater  

 på linje med vestlige lande.
Taiwan har et offentligt  

 sygesikringssystem, har som det første land i området udryddet  

 kopper, malaria, pest og polio og er det første land i Asien, der  

 tilbyder gratis børnevaccinationer mod smitsom  

 leverbetændelse.
Taiwan har gennem årene i internationale  

 nødhjælpsaktioner bidraget med lægelig assistance og  

 medicin.
Som eksempler inden for de seneste år kan nævnes  

 omfattende finansiel bistand og praktisk nødhjælp til El  

 Salvador og nødhjælp til Afghanistan og til Amerikansk  

 Røde Kors.
Begrundelse for at udelukke Taiwan fra WHO Danmark har tidligere afvist at støtte Taiwans  

 optagelse i Verdenssundhedsorganisationen.
Spørgsmålet har i  

 Folketinget været behandlet ved spm. nr. 823 af 17/12 1999, hvor Birthe  

 Skaarup (DF) bad udenrigsministeren oplyse, om regeringen vil arbejde for, at  

 Taiwan kan blive optaget som medlem af WHO og i benægtende fald oplyse  

 om årsagen hertil.
I begrundelsen for spørgsmålet henvistes  

 bl.a. til, at Danmark ofte går i spidsen, når nye lande  

 anerkendes eller når nye lande ønsker optagelse i internationale  

 organisationer.
Spørgeren gjorde opmærksom på, at der ud  

 fra humane, læge- og sundhedsfaglige kriterier ikke er noget, der taler  

 imod, at Taiwan skulle kunne blive fuldgyldigt medlem.
 Udenrigsministeren (Niels Helveg Petersen) svarede:
» Ét-Kina-politikken bygger på den  

 anskuelse, at Taiwan er en oprørsk provins, der midlertidigt ikke er  

 under Folkerepublikken Kinas ledelse.
Det afspejler efter forslagsstillernes  

 bedømmelse ikke realiteterne.
Tværtimod er Taiwan både  

 faktisk og retligt en selvstyrende nation på eget territorium, med eget  

 parlament, egen regering, der udøver effektiv kontrol, og dermed  

 så veldefineret som selvstændig nation, at det efter almindeligt  

 anerkendte folkeretlige principper bør føre til Taiwans  

 anerkendelse som selvstændig nation.
Mens Folkerepublikken Kina lider  

 under årtiers planøkonomisk, kommunistisk styre med mangelfuld  

 respekt for borgernes frihedsrettigheder, har Taiwan udviklet sig som en  

 demokratisk nation med et parlamentaristisk system.
 Det er således forslagsstillerne holdning, at  

 udenrigsministerens begrundelse fra 1999 ikke længere er udtryk for en  

 tidssvarende tankegang.
Endvidere må det fremhæves, at vedtagelse af  

 beslutningsforslaget alene sikrer Danmarks støtte til, at Taiwan  

 opnår at kunne deltage med observatørstatus i den årlige  

 Verdenssundhedsforsamling, WHA, hvorimod forslaget ikke fastlåser  

 Danmarks stilling til, om eller hvornår Taiwan bør optages som  

 fuldgyldigt medlem af WHO.
Vedtagelse af beslutningsforslaget fastlåser  

 heller ikke på nogen måde den danske regerings holdning til  

 spørgsmålet om anerkendelse af Taiwan som suveræn  

 stat.
 Endelig må fremhæves, at det er urimeligt og  

 unfair at udelukke en så relativt stor nation som Taiwan fra  

 internationalt samarbejde på det sundhedsmæssige  

 område.
 Det er efter forslagsstillernes opfattelse kun et  

 spørgsmål om tid, før EU, hvis medlemslande alle har  

 udstrakte handelsrelationer med Taiwan, anerkender Taiwan som en  

 selvstændig nation og støtter landets udveksling af diplomatiske  

 repræsentanter med andre lande, optagelse i internationale  

 samarbejdsorganisationer etc.
Det vil ud fra enhver saglig betragtning være  

 nyttigt, at Danmark allerede nu går i spidsen for dette arbejde.
Selv  

 om Taiwans optagelse i WHA ikke i sig selv er udtryk for medlemslandenes  

 anerkendelse af Taiwan som selvstændig nation, vil det dog være  

 et betydningsfuldt skridt, der   ud over øvrige positive virkninger  

 vil kunne udvide og styrke samarbejdet inden for WHO, også mellem  

 Folkerepublikken Kina og Taiwan indbyrdes.
Ved en afstemning i WHO s eksekutivkomité den 14.  

 januar 2002 afviste   efter forslag fra Cuba   et flertal på 20 mod 3  

 at sætte Taiwans begæring om observatørstatus på  

 dagsordenen.
Otte lande, herunder Japan, Belgien, Italien, Sverige og  

 Philippinerne, undlod at stemme, mens  tre lande støttede Taiwans  

 anmodning.
 Næste gang, der i WHO er mulighed for at tage  

 stilling til Taiwans ansøgning, vil være på WHO s  

 årlige konference (Verdenssundhedsforsamling) i Genève i maj  

 2002.
Formålet med beslutningsforslaget og Europa-Parlamentets  

 holdning Formålet med beslutningsforslaget er at sikre, at  

 Danmark arbejder for, at Taiwan opnår observatørstatus i  

 Verdenssundhedsforsamlingen (WHA) og dermed inddrages i organisationens  

 aktiviteter.
Taiwan har i dag officielle diplomatiske forbindelser med  

 28 lande og betydelige kommercielle og kulturelle relationer til næsten  

 alle verdens nationer.
Med sine 23 millioner indbyggere har Taiwan en  

 større befolkning end tre fjerdedele af WHO s medlemsstater.
Taiwan  

 nyder venskabelige forbindelser med USA, og der består direkte aftaler  

 mellem de to lande, der tilsigter at støtte og opretholde Taiwans  

 selvstændighed.
 I forbindelse med Folketingets drøftelse i marts  

 2001 om nægtelse af indrejsevisum til Danmark til Taiwans  

 præsident Chen shui Bian kritiserede senere vicestatsminister Bendt  

 Bendtsen den officielle danske politik og udtalte bl.a., her citeret fra Det  

 Konservative Folkepartis nyhedsbrev den 16. 3. 2001:
 » i kinesisk selvforståelse betyder  

 ét-Kina-politikken, at Beijing skal have overhøjhed over  

 både Folkerepublikken, Taiwan, Hong Kong og Tibet.
Det kan vi ikke acceptere.
Det mest lykkelige ville da  

 være, hvis Taiwan og Kina på god demokratisk vis besluttede at  

 genforene sig nu mere end 50 år efter borgerkrigen.
Men  

 genforeningsprocessen bliver ikke fremmet, så længe Kina groft og  

 vedvarende undertrykker menneskerettighederne og fornægter de  

 demokratiske spilleregler.
Der skal to til at spille bold, og man skal kunne enes om  

 reglerne.
Taiwan skal ikke lade sig diktere en løsning af storebror  

 på fastlandet.
Hvis Kina fortsætter sin arrogante måde at  

 opføre sig på, burde EU s svar være fuld anerkendelse af  

 Taiwan som en selvstændig stat på linje med alle andre stater i  

 denne verden.
Hvis Taiwan altså beder om en sådan anerkendelse  

 .« Beslutningsforslaget går ikke tilnærmelsesvis  

 så langt som de her citerede udtalelser, men tager   som foran  

 nævnt   alene sigte på Taiwans deltagelse i den årlige  

 forsamling WHA.
 Beslutningsforslaget er i overensstemmelse med  

 Europa-Parlamentets beslutning af 14. marts 2002 om observatørstatus  

 til Taiwan ved den årlige Verdenssundhedsforsamling i Genève  

 B5-0132/2002. Europa-Parlamentets beslutning er optrykt som Bilag 1.
 Europa-Parlamentet fremhæver i sin beslutning bl.a.,  

 at Taiwan bør være bedre repræsenteret i internationale  

 organisationer og opfordrer medlemsstaterne til at støtte, at Taiwan  

 gives observatørstatus ved den kommende Verdenssundhedsforsamling.
 Ved Europa-Parlamentets forhandling den 14. marts 2002  

 udtalte kommissær Franz Fischler (uofficiel oversættelse):
» Vi har presset stærkt på for Taiwans  

 medlemskab i WTO og har sammen med USA bidraget til at garantere en  

 gnidningsløs taiwanesisk deltagelse.
Vi har også støttet  

 Taiwans deltagelse i flere internationale organisationer, inklusive OECD,  

 eller deltagelsen i Kyoto-traktaten om forenkling og harmonisering af  

 toldsager såvel som i flere internationale fiskeriorganisationer.
Vi anerkender Taiwans resultater på  

 sundhedsområdet, såvel som det tiltagende engagement i  

 internationale hjælpe- og sundhedsaktiviteter.
Vi går derfor ind  

 for udvidelse af kontakterne mellem Taiwan og Verdenssundhedsorganisationen,  

 så vidt reglerne for denne organisation tillader det.
Dog er der  

 desværre det indtryk, at Taiwan ikke opfylder de kriterier, der er  

 fastlagt i WHO-statutterne, for at opnå medlemskab af WHO, fordi dette  

 kun er muligt for stater.
Ud fra et juridisk synspunkt er det ikke klart, om  

 WHO-statutterne ville tillade Taiwan en observatørstatus i  

 Verdenssundhedsforsamlingen.
Vi vil sammen med medlemsstaterne tage den  

 juridiske situation i betragtning med henblik på at bestemme en  

 passende position ved forberedelsen af og på den forestående  

 Verdenssundhedsforsamling i maj.
Derudover er vi rede til, sammen med  

 medlemsstaterne, endnu engang at undersøge mulighederne for andre  

 former for Taiwans deltagelse i WHO s arbejde, i særdeleshed gennem  

 ikkestatslige kanaler, for så vidt en sådan deltagelse er  

 forenelig med de relevante WHO-statutter.
 Europa-Parlamentets forslag om  

 observatørstatus til Taiwan (Fælles beslutningsforslag  

 RC-B5-0132/2002) var fremsat af Langenhagen, Jackson og Posselt for  

 PPE-DE-Gruppen, Colom i Naval og Van den Berg for PSE-Gruppen, Andreasen,  

 Watson, Plooij-van-Gorsel og Nicholson of Winterbourne for ELDR-Gruppen,  

 Frassoni og Hahrton for Verts/ALEW-Gruppen og Collins for UIN-Gruppen.  

 Forslaget blev vedtaget af Parlamentet den 14. marts 2002 (PT_TAPROV  

 (2002)0130).
 Uanset at Europa-Parlamentets beslutning ikke har bindende  

 virkning for medlemsstaterne, må det  tillægges stor betydning,  

 at forslaget har kunnet vedtages som en meget klar opfordring fra Parlamentet  

 til de europæiske regeringer.
 Forslagsstillerne kan tilslutte sig begrundelserne i  

 Europa-Parlamentets beslutning og finder det betydningsfuldt, at Folketinget  

 nu opfordrer den danske regering til at markere en dansk holdning, der svarer  

 til Europa-Parlamentets beslutning og dermed bidrager positivt til at  

 inddrage Taiwan i det internationale samarbejde på det  

 sundhedsmæssige område.
Bilag 1 Taiwan Europa-Parlamentets beslutning om observatørstatus til Taiwan ved  

 den årlige Verdenssundhedsforsamling i Genève B5-0132/2002 Vedtaget i Europa-Parlamentet den 14.03.2002 TAPROV(2002)0130 Europa-Parlamentet, der henviser til, at en god sundhedstilstand er vigtig for alle  

 borgere i verden, og at der følgelig er behov for adgang til de bedst  

 mulige sundhedsmæssige informationer og tjenester med det formål  

 at forbedre den offentlige sundhedstilstand, der henviser til de fordele, som verdensomspændende inddragelse  

 og direkte og uhindret deltagelse i internationale samarbejdsforummer og  

 -programmer på sundhedsområdet kan give, især i betragtning  

 af den større fare i dag for, at infektionssygdomme som hiv,  

 tuberkulose og malaria kan spredes på tværs af  

 grænserne, der henviser til de betydelige fremskridt, der allerede er sket i  

 Taiwan på sundhedsområdet, herunder opnåelse af en af de  

 højeste forventede levealdre i Asien, mødre- og  

 børnedødelighedsrater på linje med vestlige lande,  

 udryddelse af infektionssygdomme som kolera, kopper og pest, og det forhold,  

 at Taiwan er det første land i området, der har udryddet polio  

 og vaccineret børn med hepatitis B-vaccine, der henviser til den betydelige praktiske bistand og finansielle  

 hjælp, som Taiwan har ydet El Salvador i perioden efter det voldsomme  

 jordskælv, der ramte dette land den 14. januar 2001, A.	der minder om, at Taiwan i de senere år har udtrykt vilje til  

 at deltage økonomisk og teknisk i internationale bistands- og  

 sundhedsaktiviteter, der støttes af WHO, B.	der på ny understreger, at Taiwan bør være bedre  

 repræsenteret i internationale organisationer, 1.	mener, at Taiwans gode erfaringer med effektivt at håndtere  

 omfattende sundhedsproblemer hjemme bør kunne komme ikke alene  

 regionen, men også resten af verden til gode, og at Taiwan derfor  

 bør opfordres til på en hensigtsmæssig og meningsfuld  

 måde at deltage i den næste Verdenssundhedsforsamling, der finder  

 sted i Genève den 14. maj 2002; 2.	opfordrer derfor Verdenssundhedsforsamlingen i Genève til at  

 tildele Taiwan observatørstatus; 3.	opfordrer Kommissionen og medlemsstaterne til at støtte, at  

 Taiwan gives observatørstatus ved den kommende  

 Verdenssundhedsforsamling; 4.	pålægger sin formand at sende denne beslutning til  

 Rådet, Kommissionen, medlemsstaterne, Folkerepublikken Kinas og Taiwans  

 regeringer samt WHO.
