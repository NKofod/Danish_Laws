 Som faktiske driftsudgifter - bortset fra vedligeholdelsesudgifter -  

 der efter LL § 15 K kan fratrækkes for fredede bygninger, anses udgifter til  

 forsikring, vejafgift, kloakafgift, vandafgift samt udgifter til renovation  

 og skorstensfejning.
 Statsskattedirektoratet blev spurgt, om hvilke faktiske driftsudgifter  

 -bortset fra vedligeholdelsesudgifter - der efter ligningslovens § 15 K kan  

 fratrækkes for fredede bygninger.
I den anledning meddeltes, at der kan fratrækkes udgifter til forsikring  

 og andre driftsudgifter såsom vejafgift, kloakafgift, vandafgift og udgifter  

 til renovation og skorstensfejning.
Også udgifter til affugtning/opvarmning  

 til en grundtemperatur af ubeboede, fredede bygninger kan fratrækkes.
 De nævnte udgifter kan fratrækkes ved siden af vedligeholdelsesudgifter  

 efter SD-cirkulære 1982-14.
 Det tilføjedes, at ejendomsskatter ikke kan fradrages for ejerboliger,  

 hvoraf lejeværdien beregnes efter procentreglerne i ligningsloven, jf.  

 ligningslovens § 14, stk. 2.
