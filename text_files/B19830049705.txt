 I medfør af lov nr. 156 af 14. april 1920 om smitsomme sygdomme hos  

 husdyrene og lov nr. 188 af 1. maj 1923 om tillæg til nævnte lov fastsættes:
 § 1.  Contagiøs equin metritis (CEM) skal anses for en  

 mildere smitsom sygdom.
 § 2.  Ejeren eller den, som på hans vegne fører tilsyn  

 med dyrene, skal ved mistanke eller viden om sygdommens tilstedeværelse  

 foretage anmeldelse til en dyrlæge.
§ 3.  Når en dyrlæge modtager anmeldelse eller får  

 mistanke om sygdommen, skal dyrlægen snarest foretage en undersøgelse af  

 dyrene.
Såfremt mistanken ikke kan afvises, indsendes materiale til  

 undersøgelse på Statens Veterinære Serumlaboratorium, og dyrlægen tager  

 fornødne forholdsregler til sygdommens bekæmpelse.
 § 4.  Konstateres sygdommen, skal ejeren eller den,  

 som fører tilsyn med dyrene, straks meddele dette til andre  

 ejere/tilsynsførende, som har dyr, der kan være blevet udsat for smitte eller  

 kan have givet anledning til smitten.
 Stk. 2.  Meddelelser i henhold til stk. 1, herunder  

 oplysning om adressaten for meddelelsen, skal endvidere sendes til  

 veterinærdirektoratet.
 § 5.  Udgifter i forbindelse med opfyldelse af denne  

 bekendtgørelses bestemmelser er det offentlige uvedkommende.
 § 6.  Overtrædelse af bestemmelserne i §§ 2-4 straffes  

 med bøde i henhold til § 18 i lov nr. 156 af 14. april 1920 om smitsomme  

 sygdomme hos husdyrene.
 § 7.  Bekendtgørelsen træder i kraft den 1. november  

 1983.
