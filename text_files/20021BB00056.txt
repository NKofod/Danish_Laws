Fremsat den 11. december 2002 af  

 Kristian Thulesen Dahl (DF),  

 Bent Bøgsted (DF), Pia Kjærsgaard (DF),  

 Peter Skaarup (DF), Colette L.
Brix (DF),  

 Jørn Dohrmann (DF) og Karina S&oslash  

 ;rensen (DF) Forslag til folketingsbeslutning om overgangsordning for Danmark ved EUs udvidelse mod  

 øst Folketinget pålægger regeringen at meddele EU,  

 at Danmark forlanger en overgangsordning, der ved den forestående  

 udvidelse af EU sikrer, at arbejdskraft fra de ny medlemslande først  

 kan opnå arbejdstilladelse i Danmark 7 år efter det  

 pågældende lands optagelse i EU.
Bemærkninger til forslaget 1. Formålet med beslutningsforslaget Formålet med dette beslutningsforslag er at sikre,  

 at Danmark forlanger en 7-årig overgangsordning i forbindelse med  

 udvidelsen af EU med 10 nye medlemslande.
Overgangsordningen skal bestå  

 i, at lønmodtagere fra de ny medlemslande først 7 år  

 efter udvidelsen kan opnå arbejdstilladelse i Danmark.
Tyskland og  

 Østrig har varslet at ville gøre brug af en sådan  

 7-årig overgangsordning, og forslagsstillerne finder det af  

 afgørende betydning, at også Danmark sikrer sig en sådan  

 overgangsordning.
Vedtagelse af forslaget vil beskytte det danske  

 arbejdsmarked mod de negative virkninger af tilstrømning af  

 østeuropæisk arbejdskraft.
Uden en overgangsordning vil  

 østeuropæiske arbejdstagere fra udvidelsens første dag  

 lovligt kunne tage ansættelse her i landet.
Overgangsordningen er nødvendig af flere grunde.  

 For det første for at undgå, at et større antal  

 virksomheder uden overenskomst med fagbevægelsen ansætter  

 arbejdskraft til lønninger, der ligger under de lønninger,  

 arbejdsmarkedets parter har aftalt.
For det andet for at beskytte de sociale  

 ordninger, der er bærende i den danske velfærdsmodel, mod at  

 blive undermineret som følge af tilstrømning af fremmed  

 arbejdskraft.
Risikoen er, at østeuropæiske arbejdstagere og  

 deres pårørende efter kortere tids ophold her i landet kan  

 opnå samme ret til sociale ydelser som andre borgere her i landet.
Det  

 vil kunne føre til en så markant stigning i det offentliges  

 udgifter til overførselsindkomster, at selve det danske  

 velfærdssystem vil komme i fare.
2. Baggrunden  for forslaget I efteråret 2002 føres der under det danske  

 formandskab forhandlinger med en række ansøgerlande om disses  

 optagelse som medlemmer af EU.
De nuværende medlemslande er som bekendt  

 Østrig, Belgien, Danmark, Tyskland, Grækenland, Finland,  

 Frankrig, Irland, Italien, Luxembourg, Holland, Portugal, Spanien, Sverige og  

 UK.
Ansøgerlandene er Cypern, Tjekkiet, Estland,  

 Ungarn, Letland, Litauen, Malta, Polen, Slovakiet og Slovenien, der  

 måske opnår optagelse i EU fra 2004. Muligvis vil der fra et  

 senere tidspunkt, eventuelt fra 2007, kunne ske optagelse af Bulgarien og  

 Rumænien som medlemslande.
Yderligere ønsker Tyrkiet at  

 opnå en aftale om en fremtidig dato for påbegyndelse af  

 forhandlinger om Tyrkiets optagelse.
Det er et grundprincip for ideen om det indre marked i EU,  

 at arbejdskraften skal kunne bevæge sig frit mellem landene.
Den fri  

 bevægelighed er en vigtig faktor i forbindelse med udvidelsen, og det  

 er derfor for de nuværende medlemmer af EU meget nødvendigt at  

 være agtpågivende over for, hvilken betydning udvidelsen vil  

 kunne få for arbejdsmarkedet, for sociale velfærdsordninger  

 m.v.
Folketingets EU-oplysning beskriver den 7-årige  

 overgangsordning, som Tyskland og Østrig har meldt klart ud om at  

 ville benytte, således:1) »I forbindelse med forhandlingerne om EU-udvidelse har de  

 nuværende EU-lande på området for arbejdskraftens fri  

 bevægelighed mulighed for at indgå en overgangsordning, som  

 populært bliver kaldt for 2+3+2-ordningen.
Den betyder konkret, at  

 landene starter med en toårig overgangsperiode, hvorefter de kan  

 overveje, om de vil forlænge med 3 år mere, hvorefter de igen kan  

 overveje, om de vil udvide med yderligere 2 år.
Alt i alt er der  

 altså mulighed for at udelukke arbejdskraft fra de kommende EU-lande i  

 op til 7 år.
Der er foreløbig to lande, som har meldt klart ud,  

 at de vil benytte denne mulighed, og det er Tyskland og Østrig.  

 Herudover har fire lande tilkendegivet, at man overvejer at åbne op for  

 arbejdskraft fra de nye EU-lande efter to år.
Fire lande har enten  

 besluttet eller tilkendegivet, at de vil åbne op for arbejdskraftens  

 fri bevægelighed med det samme, når udvidelsen træder i  

 kraft.
Disse lande er Danmark, Sverige, Irland og Holland. (Det skal dog  

 bemærkes, at den seneste indenrigspolitiske uro i Holland oktober 2002  

 kan medføre, at Holland ikke følger denne plan alligevel.) De øvrige EU-lande har endnu ikke tilkendegivet,  

 hvorledes de vil forholde sig til spørgsmålet om arbejdskraftens  

 fri bevægelighed i forbindelse med udvidelsen af EU.
Til orientering  

 kan det oplyses, at de nuværende EU-lande på et hvilket som helst  

 tidspunkt kan meddele, at man afskaffer overgangsordningerne på dette  

 område.
Det behøver ikke at ske, før  

 udvidelsesforhandlingerne er færdiggjort.
Det kan gøres så  

 sent som dagen før den formelle optagelsesdato.
Det er altså op  

 til det enkelte land at afgøre, om man vil åbne op hurtigere end  

 2+3+2-ordningen.
For en mere uddybende gennemgang af emnet se  

 Arbejdsministeriets notat fra 21. juni 2001 om »EU-udvidelsen  

 arbejdskraftens frie bevægelighed«.
Her finder man også udkastet  

 til den danske erklæring fra juni 2001, som bekendtgør, at  

 Danmark ikke vil benytte sig af en overgangsordning.« I den offentlige debat om østudvidelsen er der fra  

 flere sider advaret om, at princippet om arbejdskraftens frie  

 bevægelighed kan komme til at udgøre et alvorligt problem for  

 bl.a. det danske arbejdsmarked.
Et velorganiseret arbejdsmarked som det danske bygger  

 på overenskomster mellem arbejdsmarkedets parter og er bl.a.  

 kendetegnet ved velfungerende faglige arbejdsgiverorganisationer, høj  

 organisationsprocent blandt lønmodtagerne og en forholdsvis effektiv  

 overvågning af, om aftalte lønninger og øvrige  

 overenskomstvilkår overholdes.
Fagbevægelsen har i Danmark  

 traditionelt haft   og har fortsat   en meget betydningsfuld position, bl. a.  

 ved gennem kontakt til arbejdsgiverorganisationer og til den enkelte  

 virksomhed at kunne føre forhandling med arbejdsgiverne om løn-  

 og ansættelsesforhold, arbejdsmiljøforhold m.v.
Overenskomsterne  

 mellem fagbevægelse og arbejdsgivere har således en  

 afgørende betydning som middel mod løntrykkeri og  

 vilkårlig behandling af lønmodtagere.
Dansk Folkeparti har længe peget på, at  

 ansøgerlandene på langt sigt kan finde deres plads i  

 EU-samarbejdet, hvis befolkningerne i de enkelte lande ved folkeafstemninger  

 viser deres ønske herom.
Men Dansk Folkeparti har også peget  

 på, at kun få af landene i Østeuropa har  

 tilstrækkeligt udviklede arbejdsmarkeder, økonomi m.v. til at  

 kunne optages i EU inden for det første tiår.
Det burde efter  

 Dansk Folkepartis opfattelse være en betingelse for  

 Østudvidelsen, at landenes økonomier, administrationer,  

 retsvæsen, miljøbeskyttelse og grænsekontrol er på  

 højde med de øvrige EU-landes, før der tilbydes fuldt  

 medlemskab.
Ligeledes burde der stilles klare krav om, at korruption,  

 kriminalitet og mafiavælde skal være reduceret, før EU  

 beslutter at optage de nye medlemsstater.
Ved at ignorere eller bagatellisere  

 de problemer, Dansk Folkeparti har peget på, eksperimenterer man med  

 EUs fremtid og lægger muligvis grunden til alvorlige fremtidige  

 problemer for EU og de enkelte medlemslande.
Dansk Folkeparti er tilhænger af, at EU yder bistand  

 til at udvikle ansøgerlandenes demokratiske funktioner og deres  

 administrative og økonomiske infrastruktur gennem længerevarende  

 associeringsaftaler, men finder, at ansøgerlandene selv må  

 bære ansvaret for at udvikle markedsorienterede økonomier.
Dansk  

 Folkeparti er modstander af, at Danmarks og de øvrige EU-landes  

 borgere skal betale prisen for ansøgerlandenes økonomiske  

 udvikling.
Der vil blive tale om en meget langvarig og umådelig  

 ressourcekrævende opgave, der oven i købet kommer kun få  

 år efter murens fald, fjernelsen af de kommunistiske diktaturer og  

 sammenbruddet for de østeuropæiske landes økonomier.
Den  

 opgave, der forestår, hvis de østeuropæiske landes  

 økonomi og samfundsliv skal løftes til et niveau, der blot  

 nogenlunde kan sammenlignes med Vesteuropas, kan meget vel strække sig  

 over 10-20 år eller mere, hvis den overhovedet kan løses, og det  

 kan ikke afvises, at opgaven vil føre til, at der opstår et  

 omfattende økonomisk tilbageslag i de nuværende medlemsstaters  

 økonomi.
Imidlertid forceres Østudvidelsen frem af det  

 politiske flertal i Danmark og andre EU-lande.
Det er på denne  

 baggrund, forslagsstillerne finder det bydende nødvendigt, at Danmark  

 anmoder om en overgangsordning for arbejdskraftens fri bevægelighed  

 efter udvidelsen af EU med en række nye stater.
3. Presset på det danske arbejdsmarked Det danske arbejdsmarked vil efter forslagsstillernes  

 mening komme under stort pres, hvis der efter Østudvidelsen sker en  

 væsentlig tilstrømning af arbejdssøgende fra de nye  

 medlemslande.
De relativt høje danske lønninger og det sociale  

 system kan vise sig meget tiltrækkende for lønmodtagere  

 især fra Polen og også fra de baltiske lande, Estland, Letland og  

 Litauen, og andre ansøgerlande.
Det kan bl. a. føre til, at  

 uorganiserede arbejdsgivere i Danmark vil ansætte uorganiseret  

 arbejdskraft til lønninger, der er lavere end  

 overenskomstlønningerne.
Det illegale arbejde er allerede i dag et voksende problem  

 i Danmark, og et skøn over årets første otte  

 måneder viser, at der i 2002 vil være 6.555 illegale arbejdere  

 alene inden for byggebranchen, landbrug, skovbrug og gartneri.2) Det danske sociale system kan komme under et generelt  

 pres, f.eks. hvis udefrakommende arbejdstagere og deres tilflyttede familier  

 efter nogen tids ophold i landet bliver modtagere af  

 overførselsindkomster.
Det er ikke dokumenteret af regeringen, i  

 hvilket omfang Danmark vil være berettiget til at hjemsende andre  

 EU-landes borgere og deres pårørende, dersom de ikke kan  

 forsørge sig selv.
Fra det officielle Danmark har det næsten konsekvent  

 været afvist, at udvidelsen af EU kan komme til at rumme  

 væsentlige problemer.
Karakteristisk var en ordveksling i Folketingets  

 spørgetid 3)  

  mellem Peter Skaarup (DF) og daværende statsminister Poul Nyrup  

 Rasmussen.
På baggrund af udtalelser af den tidligere tyske  

 socialdemokratiske forbundskansler Helmut Schmidt til Jyllands-Posten den 25.  

 januar 2001, hvori Helmut Schmidt set i lyset af omkostningerne ved  

 udvidelsen betegnede det som »latterligt« at ville udvide EU med andre  

 østeuropæiske lande end Polen, Ungarn og Tjekkiet, spurgte Peter  

 Skaarup, om den danske regering ville tage initiativ til, at der på  

 EU-niveau udarbejdedes en hvidbog for at belyse omkostningerne ved udvidelsen  

 af EU.  Dette afviste statsminister Nyrup Rasmussen bl.a. med følgende  

 bemærkninger:
»Det er også et spørgsmål  

 grundlæggende om at vise menneskelighed og modtage de nye demokratier  

 og forstå, at EUs udvidelse handler om varig fred i et forenet  

 Europa og også giver Danmark nogle fantastiske muligheder for ny  

 fremgang.
Tænk engang, hvis vi ser på Polen, et land med 40  

 millioner indbyggere, det vil i løbet af meget få år  

 gå hen og blive det allerstørste nærmarked, vi har i  

 forhold til Danmark.
Hvis man ser på, hvordan Polen så ud for 5  

 år siden, ville hverken hr.
Peter Skaarup eller jeg have forudset,  

 hvilken fantastisk fremgang der er i gang.
Når lønningerne  

 stiger hos de polske arbejdere, stiger købekraften, stiger  

 afsætningsmulighederne for Danmark.
Kort sagt, vi kan forene fred,  

 demokrati og fortsat fremgang for Danmark med EUs udvidelse.
Jeg kan  

 også sige til hr.
Peter Skaarup, at Erhvervsministeriet har lavet en  

 fremragende analyse, der aftvinger stor respekt rundt omkring i verden, en  

 analyse, der viser, at Østersøområdet omfattende Estland,  

 Letland og Litauen, der har været så underkuet af Sovjetunionens  

 kommunistiske topstyre, og Polen   de fire lande   vil blive enormt  

 fremgangsbetonede af EUs udvidelse, samtidig med at vi også vil  

 have en stor gavn og nytte af det.
Det er til fordel for begge parter,  

 både for Danmark på den ene side og for de nye lande, der bliver  

 medlem, på den anden side.
Det er en vinder-vinder-situation; der er  

 ikke tabere i denne her situation.« Også  fra industriens side er den kommende  

 østudvidelse ved flere lejligheder betegnet som en  

 »win-win«-situation, idet argumentationen har været, at både de  

 ny medlemslande og Danmark vil opnå beskæftigelsesmæssige  

 fordele ved udvidelsen og Danmark tillige nye markeder.4) Det er således kendetegnende, at hele den politiske  

 debat og argumentation om Østudvidelsen har været præget  

 af ubekymret eufori, en fast tro på enorme økonomiske gevinster  

 for alle parter og en lige så massiv afvisning af enhver antydning af,  

 at der vil være en stor pris at betale ved Østudvidelsen.
 Såvel den tidligere som den nuværende regering  

 har da også hidtil afvist at ville sikre Danmark en effektiv  

 overgangsordning, hvor arbejdskraften fra de ny medlemsstater ikke har  

 uhindret adgang her til landet, i lighed med de overgangsordninger, Tyskland  

 og Østrig har varslet at ville forlange.
I takt med, at forhandlingerne om udvidelsen af EU  

 nærmer sig sin foreløbige afslutning, udvikler der sig  

 imidlertid i stadig videre kredse   og ikke mindst på arbejdsmarkedet,  

 men også i Socialdemokratiet   en frygt for, at konsekvenserne for  

 Danmark måske er alvorligere, end den nuværende og den tidligere  

 regering har villet indse.
Dansk Folkeparti står ikke længere  

 næsten alene med sin opfattelse, men støttes efterhånden  

 af vurderinger fra flere sider, bl. a. af udtalelser af tidligere  

 miljø- og energiminister Svend Auken.
Ifølge Politiken5)  kritiserer forhenværende  

 miljø- og energiminister Svend Auken regeringen for at negligere og  

 fortie, at Østudvidelsen er behæftet med en lang række  

 problemer, som kan få markante følger for det danske samfund,  

 såfremt de ikke tages alvorligt.
Avisen citerer Svend Auken for at  

 kritisere regeringen for at nedtone risikoen for løntrykkeri, illegal  

 indvandring og øget kriminalitet.
Ifølge avisen udtaler Auken:
»Hvis jeg har ret i, at der vil komme så mange,  

 så kan det hele ende med en meget ubehagelig hetz til sin tid.
Det, jeg  

 frygter, er, at spændingerne i et samfund som det danske bliver  

 større, end man overhovedet kan forestille sig.
Jeg er selv en  

 stærk tilhænger af udvidelsen, men derfor kan man da godt  

 gøre noget for at forebygge problemerne«.
 Ifølge avisen kritiserer Svend Auken den  

 nuværende beskæftigelsesminister for end ikke at ville inddrage  

 de mulige negative konsekvenser af Østudvidelsen i  

 trepartsdrøftelserne om en ny arbejdsmarkedsreform, og siger: »Hvad  

 gør vi med uorganiserede arbejdsgivere, som overhovedet ikke vil have  

 dansk arbejdskraft? Kan vores system tage højde for det?«.
Svend Auken underbygger sine forudsigelser om en  

 stærkt stigende indvandring fra de nye medlemslande til Danmark med en  

 række økonomiske argumenter.
Han udtaler således:
»Tag udgangspunkt i, at EUs samlede befolkning  

 vokser med 35 procent med de ti nye østlande.
Men økonomien  

 vokser kun med fem procent.
Hvis man lægger alle deres økonomier  

 sammen   så er de formentligt ikke større end Hollands.   Mange  

 mennesker i disse lande er uden arbejde, og hvis de har et, så tjener  

 de en femtedel af, hvad de kan tjene i Danmark.
De skal bare tage  

 færgen.
Mange er her allerede i dag, ganske vist ofte ulovligt, men nu  

 bliver det lovligt.
Jeg tror,  der vil komme tusindvis af alene polakker, men  

 når det bliver nævnt over for beskæftigelsesministeren,  

 så siger han, uden at have det sarteste belæg, at der ikke er  

 noget problem.« Regeringen har i oktober 2002 nedsat en intern  

 embedsmandsgruppe til at afdække muligheder for utilsigtet brug af de  

 danske sociale ordninger.
Det fremgår i Berlingske Tidende under  

 overskriften »Dansk sociallov under EU-pres«6) , at regeringen anerkender, at den kommende  

 EU-østudvidelse kan åbne mulighed for misbrug af den danske  

 sociallovgivning.
Der ventes et stigende antal tilflyttere fra  

 østlandene, da man frit kan flytte til Danmark, hvis man har tilsagn  

 om et job.
Hvis tilflytteren efterfølgende bliver arbejdsløs,  

 er vedkommende berettiget til sociale ydelser.
En hurtigtarbejdende  

 embedsmandsgruppe er blevet nedsat, der skal »afdække muligheder for  

 utilsigtet brug« af de sociale ydelser.
Vibeke Dalbro, kontorchef i  

 Arbejdsdirektoratet, mener ikke, at tilflytningen vil skabe  

 nævneværdige problemer, da tilflytterne kan sendes hjem, hvis de  

 ikke kan forsørge sig selv.
Regeringen har i et notat til Folketingets  

 Arbejdsmarkedsudvalg7)  

  bl. a. forklaret, at »Danmark har brug for vækst i arbejdsstyrken  

 i de kommende år«.
Notatet beskriver, at denne vækst kan  

 tilføres dels »ved en højere erhvervsfrekvens for personer, der  

 allerede er i Danmark«, dels ved bidrag af arbejdskraft, »dygtige fagfolk«,  

 fra de nye EU-lande.
Notatet forklarer også: »Danmarks positive tilgang  

 til EU-udvidelsen og vandrende arbejdstagere betyder ikke, at kikkerten er  

 sat for det blinde øje.
Udviklingen vil blive fulgt nøje, og  

 der vil være mulighed for at bremse adgangen til det danske  

 arbejdsmarked, hvis udvidelsen   mod forventning   giver problemer.« I regeringens notat gøres det gældende, at  

 »skulle det vise sig, at arbejdsgivere uden overenskomst i stigende omfang  

 skulle vælge at benytte østarbejdere med løntryk til  

 følge, vil de faglige organisationer kunne reagere i henhold til de  

 muligheder, der findes inden for det fagretslige system, dvs. ved  

 iværksættelse af kollektive kampskridt med henblik på at  

 indgå overenskomst«.
Som et supplement hertil vil regeringen  

 ifølge notatet »følge lønudviklingen på  

 arbejdsmarkedet og vil   såfremt der sker markante ændringer i  

 lønstrukturen   kunne gøre brug af sikkerhedsmekanismen inden  

 for de regler, der gælder for overgangsperioden for de nye  

 medlemslande«.
Forslagsstillerne finder det meget risikabelt, at  

 regeringen   og den tidligere socialdemokratisk ledede regering   har  

 tøvet så længe med at kulegrave problematikken.
Det er  

 yderst risikabelt først at beslutte udvidelsen og så derefter  

 drøfte konsekvenserne.
Det er altid for sent at trække i  

 nødbremsen, når ulykken er sket og har forvoldt uoprettelige  

 skader.
Ifølge regeringens notat vil »sikkerhedsmekanismen« i en  

 syvårig overgangsperiode give »mulighed for at stoppe for  

 arbejdstilladelser til borgere fra de kommende EU-lande, hvis udvidelsen  

 medfører en væsentlig øget ledighed i visse brancher  

 eller regioner«.
Den såkaldte »sikkerhedsmekanisme«, der henvises til,  

 er imidlertid ikke en veldefineret regel, som den danske befolkning,  

 arbejdsmarkedets parter og Folketinget har haft lejlighed til at diskutere,  

 men er på nuværende stade endnu kun et forhandlingsemne, der  

 ifølge regeringen vil blive indskrevet i den kommende  

 tiltrædelsestraktat med de nye EU-lande.
Forslagsstillerne har den 20. oktober 2002 sagt nej til  

 regeringens udspil til udvidelsesforhandlingerne, fordi Danmark ikke har  

 forlangt indskrevet en overgangsordning for Danmarks vedkommende på 7  

 år, før arbejdskraften kan bevæge sig frit.8) Forslagsstillerne mener i modsætning til regeringen,  

 at der skal øjeblikkelige og meget mere effektive skridt til   end  

 nedsættelse af et embedsmandsudvalg   for at beskytte det danske  

 arbejdsmarked og vores velfærdssamfund.
Forslagsstillerne mener heller  

 ikke, at en kommende »sikkerhedsmekanisme« er nogen effektiv beskyttelse af  

 det danske arbejdsmarked.
 Derfor fremsættes dette beslutningsforslag, der  

 når det er vedtaget   vil pålægge regeringen en klar  

 forpligtelse til at tone rent flag over for de andre EU-lande og kræve  

 en effektiv syvårig overgangsordning, der hindrer den udenlandske  

 arbejdskraft i at kunne søge hertil fra dag 1 efter udvidelsen.
 Med beslutningsforslaget begrænser Danmark  

 således risikoen for ukontrollabel tilstrømning af  

 østeuropæisk arbejdskraft, der ellers kan komme hertil som  

 løntrykkere og måske bruge de danske sociale ordninger på  

 en   fra dansk side   uønsket og utilsigtet måde.
4. Økonomiske nøgletal for ansøgerlandene og  

 sammenligningstal I det følgende vises en række tabeller, der  

 indeholder relevante økonomiske nøgletal for  

 ansøgerlandene.
Tallene dækker hvert af de ti  

 ansøgerlande, som kan forventes optaget i 2004. Desuden er vist de  

 gennemsnitlige tal for de ti9)  

  lande, der efter planen forventes optaget som medlemmer i 2004, de  

 gennemsnitlige tal for det nuværende EU (EU-15) og til sidst de  

 tilsvarende tal for Danmark og Tyskland, der således kan bruges som  

 reference.
Tabel 1 viser BNP (bruttonationalproduktet) pr. indbygger  

 samt omregning af BNP til KKS (købekraftstandard). Tabel 2 viser  

 beskæftigelsen inden for landbrugssektoren.
Tabel 3 indeholder  

 oplysninger om arbejdsproduktiviteten i landbrugssektoren i de nævnte  

 lande som den procentvise andel af EU-15. Tabel 4 viser den internationale  

 standardiserede arbejdsløshedsrate som defineret af Eurostat.
 Tabel 1: BNP pr. indbygger og BNP pr. indbygger omregnet til KKS.
Tabel 1 LAND BNP pr. indbygger i euro BNP pr. indbygger i KKS Cypern 15.044 18.500 Estland 4.535 9.800 Letland 3.614 7.700 Litauen 3.638 8.700 Polen 5.092 9.200 Malta 10.511 12.700 Slovakiet 4.229 11.100 Slovenien 10.500 16.000 Tjekkiet 6.165 13.300 Ungarn 5.813 11.900 Ansøgerlande 5.408 10.400 EU-15 23.231 23.200 Danmark 33.790 27.678 Tyskland 25.126 24.221 Kilde: Eurostat Det fremgår af tabel 1, at der er stor forskel  

 på ansøgerlandenes BNP pr. indbygger og BNP pr indbygger  

 omregnet til købekraftstandard (KKS)10) . KKS gør det muligt at sammenligne  

 levestandarden i ansøgerlandene med den i det nuværende EU.
Det  

 fremgår, at KKS for EU-15 er 23.200, mens gennemsnittet for de ti  

 ansøgerlande er 10.400. Det samme tal for Danmark er 27.678 og derved  

 højere end EU-gennemsnittet, mens KKS for Polen er på 9.200  

 eller mindre end en tredjedel af Danmarks.
Det fremgår, at BNP pr. indbygger er mere end fire  

 gange så højt i EU-15 som i ansøgerlandene.
Dette tal er  

 ikke i sig selv noget godt sammenligningsgrundlag.
Derimod giver BNP pr.  

 indbygger omregnet til KKS et direkte sammenligningsgrundlag og er samtidig  

 et konkret udtryk for levestandarden i de pågældende lande.
Her  

 viser der sig også at være en meget stor forskel mellem de  

 nuværende og kommende medlemmer.
 Tabel 2: Andel af den erhvervsaktive del af befolkningen, der er  

 beskæftiget inden for landbrugssektoren (2001).
Tabel 2 LAND % af den samlede erhvervsstyrke Cypern 4,9 Estland 7,1 Letland 15,1 Litauen 16,5 Polen 19,2 Malta 1,7 Slovakiet 6,3 Slovenien 9,9 Tjekkiet 4,9 Ungarn 6,1 Ansøgerlandene 12,5 EU-15 4,2 Danmark 3,5 Tyskland 2,6 Kilde: Eurostat Det fremgår af tabel 2, at en stor del af  

 arbejdsstyrken i ansøgerlandene er beskæftiget inden for  

 landbruget, nemlig i alt 12,5 %, mens kun 4,2 % af arbejdsstyrken er  

 beskæftiget i denne sektor i EU-15. Disse tal dækker dog over  

 store forskelle i de enkelte ansøgerlande.
Således er 19,2 % af  

 den polske arbejdsstyrke beskæftiget inden for landbrugssektoren, mens  

 det tilsvarende tal for Danmark er 3,5 %.
 Tabel 3: Arbejdsproduktivitet inden for landbrugssektoren (1998).
Tabel 3 LAND Arbejdsproduktivitet EU-15 = 100 Cypern - Estland 46 Letland 12 Litauen 26 Polen 13 Malta - Slovakiet 54 Slovenien 94 Tjekkiet 88 Ungarn 77 Ansøgerlandene 44 EU-15 100 Danmark 164 Tyskland 103 Kilde: Eurostat Arbejdsproduktivitet er vigtig, da den siger en hel del om  

 et lands velstand.
Som det fremgår af tabel 3, ses det, at der i nogle  

 lande er meget lav produktivitet i sammenligning med de nuværende  

 EU-lande.
Således ligger Polen i bund med kun 13 % af EU-15, mens  

 Danmark har EUs højeste med 164 %.
Tabel 2 og 3 supplerer hinanden godt.
Forklaringen  

 på, at en så stor del af arbejdsstyrken i Polen er  

 beskæftiget i landbruget, er naturligvis den lave produktivitet inden  

 for denne sektor.
Det er således ikke underligt, at næsten 20 %  

 af den polske arbejdsstyrke er beskæftiget i landbrugssektoren, da  

 produktiviteten er helt nede på 13 % af det nuværende EUs.  

 Problemet består i, at når EU udvides, vil ansøgerlandenes  

 landbrugssektorer være tvunget til at gennemgå en gennemgribende  

 modernisering, som med sikkerhed vil medføre færre  

 beskæftigede i landbrugssektoren og en stor afvandring fra denne sektor  

 med deraf følgende stigning i den samlede arbejdsløshed.
Disse konklusioner understøttes af  

 Europa-Kommissionen.
Franz Fischlers talsmand, Gregor Kreuzhuber, har  

 således udtalt: »Der må ikke være tvivl om, at der vil  

 være svære sociale omkostninger for polsk landbrug, hvadenten de  

 så kommer med i EU eller ej.
Ingen moderne lande kan opretholde sig  

 selv med 20 procent af deres arbejdsstyrke ude på landet.  

 Landmændene må forlade sektoren.«
11) På et skriftligt spørgsmål fra MEP  

 Mogens Camre har Kommissionen oplyst12) , at 2.887.000 personer er beskæftiget  

 i den polske landbrug ud af en samlet polsk arbejdsstyrke på ca. 15  

 millioner mennesker.
 Hvis dette tal skal bringes ned på EU-gennemsnittet,  

 hvilket man må forstå er Europa-Kommissionens ønske, vil  

 det betyde, at mere end to millioner mennesker skal forlade erhvervet.  

 Således vil der kun være plads til ca. 630.000 beskæftigede  

 i det polske landbrug mod i dag 2.887.000.
 Tabel 4: Arbejdsløshed.
Tabel 4 LAND Arbejdsløshed 2001, procent Arbejdsløshed 1998-2001, procentvis gennemsnit Cypern 4,0 4,0 Estland 12,4 12,1 Letland 13,1 14,0 Litauen 16,5 14,8 Polen 18,4 14,8 Malta 6,5 6,0 Slovakiet 19,4 16,7 Slovenien 5,7 7,2 Tjekkiet 8,0 7,9 Ungarn 5,7 6,7 Ansøgerlandene 13,6 11,9 EU-15 7,4 8,7 Danmark 4,4 4,9 Tyskland 7,8 8,4 Kilde: Eurostat Tabel 4 viser, at der er meget store forskelle i den  

 procentvise arbejdsløshed i ansøgerlandene.
Det samlede tal for  

 ansøgerne ligger på 13,6 %, mens det tilsvarende tal for EU-15  

 er på 7,4 %. Disse tal varierer endnu mere, når man ser på  

 de enkelte lande.
Således var arbejdsløsheden i Polen på  

 18,4 % i 2001, men er   så vidt det har kunnet undersøges   i  

 andet kvartal af 2002 vokset til 19,7 %. I rubrikken, som viser den  

 gennemsnitlige arbejdsløshed i perioden 1998 til 2001, ses det  

 også, at ledigheden samlet set er stigende.
Det gør sig  

 især gældende for Polen, som har oplevet en stigning fra 14,8 %  

 (gennemsnittet for arbejdsløsheden i perioden 1998 til 2001) over 18,4  

 % i 2001 til næsten 20 % i 2002.
Samlet dokumenterer tabellerne meget stor forskel på  

 levestandarden i EU-15 og de ti ansøgerlande.  Denne forskel bliver  

 endog mere markant, når man sammenligner levestandarden i de mest  

 velstående EU-lande med levestandarden i de mindre velstående  

 ansøgerlande.
I den forbindelse er der i ovenstående foretaget  

 sammenligninger mellem Danmark og Polen som velstående henholdsvis  

 mindre velstående land.
Der er flere grunde til, at netop Polen er  

 valgt.
I EU-15 er der en befolkning på ca. 380 millioner mennesker.
De  

 ti ansøgerlande har tilsammen en befolkning på ca. 75 millioner  

 borgere.
Polen er langt det største ansøgerland med en  

 befolkning på over 38 millioner.
Polen er tilmed et af de mindst  

 velstående af ansøgerlandene.
Endelig er Polen det land, der  

 ligger nærmest Danmark.
På alle ovenstående indikatorer for landenes  

 velstand, ligger ansøgerlandene langt efter Danmark.
Polens BNP pr.  

 indbygger omregnet til KKS ligger på under en tredjedel af Danmarks.  

 Det kan desuden forventes, at den meget høje polske  

 arbejdsløshed vil stige yderligere, såfremt Polen optages som  

 medlem, da det kan forudses, at en meget stor del af den arbejdsstyrke, der  

 er beskæftiget i landbruget, vil overgå til  

 arbejdsløshedsstatistikken inden for den nære fremtid.  

 Ifølge Europa-Kommissionen kan der her være tale om helt op til  

 seks millioner stillinger i landbruget, der vil forsvinde som følge af  

 Polens EU-medlemskab og den deraf følgende modernisering af det polske  

 landbrug.
Ud fra ovenstående kan det derfor forsigtigt udledes, at  

 antallet af arbejdssøgende personer fra ansøgerlandene i de  

 nuværende EU-lande vil blive betydeligt, især i de EU-lande, der  

   som Danmark   har en meget høj levestandard og relativt høje  

 sociale ydelser.
5. Prognose over effekten af østudvidelse på  

 arbejdsmarkedet (Boeris og Brückers undersøgelse) En omfattende tysk interview- og  

 spørgeskemaundersøgelse, som er blevet gennemført af  

 Boeri og Brücker i Polen, Slovakiet, Tjekkiet og Ungarn,  

 understøtter antagelserne om, at Østudvidelsen vil  

 medføre en større vandring af arbejdskraft fra  

 ansøgerlandene til det nuværende EU.13)  Morgenavisen Jyllands-Posten14)  refererer til  

 undersøgelsen således:
»I Østeuropa er en stribe landes forventede  

 optagelse i EU en populær sag.
Endda så populær, at op mod  

 en million borgere står parat med bagagen for at flytte til de  

 vesteuropæiske lande, så snart optagelsen er en realitet, og  

 grænserne åbnes.
I alt vil fire millioner  

 østeuropæere bosætte sig i vesteuropæiske lande frem  

 til 2020.« Boeri og Brücker påregner årlige  

 indvandringer til de nuværende EU-lande på godt 300.000 personer  

 i årene umiddelbart efter udvidelsen.
Nettoindvandringen forventes at  

 flade ud og i år 2015 at være reduceret til 100.000 personer om  

 året.
Den samlede indvandring af borgere fra de  

 østeuropæiske kandidatlande forventes i 2010 at udgøre  

 2.907.400, stigende til 3.721.600 i 202 og 3.892.300 i 2030.
 En indvandring på 4 millioner mennesker over mindre  

 end 30 år til det nuværende EU vil uden tvivl præge  

 arbejdsmarkedsforhold, sociale forhold, de offentlige institutioner  

 såsom undervisningsvæsen, sygehusvæsen, kriminalforsorg  

 m.v. i betydeligt omfang og kan komme til at udgøre en væsentlig  

 økonomisk belastning for EUs nuværende medlemmer, herunder  

 Danmark.
Boeris og Brückers undersøgelse er imidlertid  

 i den danske dagspresse i vidt omfang blevet misforstået eller kun  

 overfladisk læst.
Eksempelvis bragte Weekendavisen15)   en stort opsat forsideartikel,  

 »Polakkerne kommer«, under den supplerende overskrift: »Myter.
Frygten for en  

 invasion af østeuropæisk arbejdskraft er vildt overdrevet.
Tysk  

 undersøgelse viser, at der kun vil komme 18.000 til Danmark frem til  

 2010«.
I artiklen søger Frede Vestergaard at påvise, at Dansk  

 Folkeparti og Svend Auken overdriver risikoen for en betydelig indvandring  

 til Danmark af østeuropæisk arbejdskraft.
Frede Vestergaard  

 skriver herom:
»Spørgsmålet er imidlertid om presset fra  

 Østeuropa bliver så stort, som Svend Auken og Dansk Folkeparti  

 forestiller sig.
Det har været genstand for en stor  

 undersøgelse, The Impact of Eastern Enlargement on Employment and  

 Labor Markets in the EU Member States, som Deutsche Institut für  

 Wirtschschaftsforschung har forestået sammen med bl. a. den svenske  

 fagbevægelses institut for økonomisk forskning, FIEF.
Generelt  

 konkluderer denne rapport, at bekymringen for, at det nuværende EU vil  

 blive oversvømmet af arbejdssøgende fra Østeuropa er  

 dårligt funderet.
For det samlede nuværende EU med 375 mio.  

 indbyggere regnes med en tilvandring på cirka 335.000 i de  

 første år, hvoraf omkring en tredjedel vil søge  

 lønarbejde.
For så vidt angår Danmark beregner  

 undersøgelsen, at tilvandringen fra Østeuropa vil blive  

 på ca. 18.000 personer i alt frem til år 2010. Altså ikke  

 mere end et enkelts års tilvandring af asylansøgere og  

 familiesammenførte fra tredjeverdenslande, før stramningen af  

 udlændingepolitikken tidligere i år.
Tallet er dog baseret  

 på, at der er fri tilvandring til alle de nuværende 15 EU-lande,  

 og som nævnt søger Tyskland og Østrig at få en  

 syvårig overgangsperiode.
Om et stop for tilvandring til Tyskland  

 så bevirker et større pres på de øvrige  

 medlemslande, kommer rapporten ikke nærmere ind på.« Weekendavisen undlader imidlertid at understrege, at  

 Boeris og Brückers tal har den afgørende forudsætning, at  

 Tyskland og Østrig tilsammen modtager 77 % af indvandrerne fra de ny  

 EU lande, fordelt med 65 % på Tyskland og 12 % på Østrig.  

 Når tallet for Danmarks vedkommende anslås så lavt som til  

 18.000 indvandrere i årene 2004 til 2010, beror det på netop  

 denne forudsætning.
Efter undersøgelsen vil Tyskland og  

 Østrig fra 2004 til 2010 tilsammen modtage 77 % af det samlede  

 anslåede østeuropæiske indvandrertal, der i 2010 er  

 beregnet til 2.907.000 personer, det vil sige, at disse to lande alene  

 forudsættes at have modtaget et kontingent på 2.238.000, mens  

 resten, ca. 700.000 personer, vil fordele sig mellem de øvrige  

 EU-lande, herunder Danmark.
De 18.000 personer, Danmark er skønnet at  

 modtage, udgør 2,5 % af de 700.000, der forudsættes at  

 bosætte sig andre steder end i Tyskland eller Østrig.
 De tyske og østrigske overgangsordninger, der skal  

 hindre tilstrømning af arbejdskraft til de to lande fra de ny  

 medlemslande, vil uundgåeligt medføre, at en stor del af de  

 østeuropæere, som ellers naturligt ville have søgt  

 væk fra deres egne landes meget små økonomier og deraf  

 begrænsede erhvervsmuligheder over til de langt bedre arbejdsmuligheder  

 i Tyskland eller Østrig, i stedet vil være henvist til at flytte  

 til andre EU-lande for at udnytte erhvervsmulighederne der.
Med disse ændrede forudsætninger er det klart,  

 at prognosens tal for Danmarks vedkommende ikke kan fastholdes uændret  

 på niveauet 18.000. I værste fald må prognosen justeres  

 således, at alle de 2,2 mio. østeuropæere, der  

 afskæres fra at tage ophold i Tyskland og Østrig, vil  

 søge til de øvrige EU-medlemslande med et samlet indbyggertal  

 på omkring 275 mio.
Hvis de 2,2 millioner østeuropæere  

 fordeler sig efter samme mønster som de 700.000, der forventes at  

 bosætte sig uden for Tyskland og Østrig, vil det betyde, at  

 2,5 % af 2,2 millioner østeuropæere bosætter sig i  

 Danmark inden år 2010, hvilket svarer til 55.000 personer.
Dette tal  

 skal tillægges de 18.000, som ifølge undersøgelsen i  

 forvejen forventes at bosætte sig i her, så den korrigerede  

 tilflytning af østeuropæere til Danmark inden 2010, må  

 antages at blive på 73.000 personer, når Boeris og Brückers  

 forudsætninger korrigeres i overensstemmelse med de ændrede  

 forudsætninger.
Flere faktorer taler dog for, at antallet vil være  

 langt større.
Størstedelen af udvandringen forventes at komme  

 fra Polen, hvis nærmeste naboland blandt de nuværende EU-lande  

 bortset fra Tyskland   netop er Danmark.
Såvel den geografiske  

 nærhed som de nøgletal, der er vist for Danmark ovenfor i afsnit  

 3, og den danske sociale velfærd er faktorer, der hver for sig må  

 forventes at trække i retning af en større tilflytning.
Under  

 hensyn til, at hverken den danske regering eller andre har foretaget en  

 videnskabeligt velunderbygget undersøgelse, beror det på helt  

 skønsmæssige vurderinger, om tilflytningen vil kunne  

 begrænses til 73.000, eller om den måske snarere vil  

 udgøre 100.000-200.000 eller flere østeuropæere i de 8  

 år frem til 2010.
Det eneste, der næsten med sikkerhed kan  

 fastslås, er, at Østudvidelsen vil kunne føre til en  

 indvandring, som Danmark på ingen måde er forberedt på.
Den  

 vil kunne ske hurtigere og mere uhindret end indvandringen af personer fra  

 tredjelande i 1980erne og 1990erne, fordi den sker mellem EU og  

 medlemslande.
Det vil kunne blive et chok for den danske befolkning, for hele  

 arbejdsmarkedet, for vores social- og sundhedssystem.
Udvidelsen mod øst er et politisk eksperiment uden  

 sidestykke, og de europæiske befolkninger er forsøgsobjekterne.  

 En indvandring alene i Danmark af et sekscifret antal personer fra  

 Østeuropa over de næste 8 år vil i mange henseender  

 ændre det danske samfund og få mærkbare konsekvenser, som  

 ingen på forhånd har forsøgt at beskrive eller debattere  

 med befolkningen.
Tværtimod har man såvel fra regeringsside som  

 fra industrien forsøgt at tegne konsekvenserne som udelukkende  

 positive (»win-win«), når der fra Dansk Folkeparti og andre har lydt  

 advarsler.
 En tilgang på fire millioner  

 østeuropæiske arbejdstagere i de nuværende EU-lande vil i  

 sig selv betyde en tilgang svarende til mere end 2 % af den nuværende  

 arbejdsstyrke i EU over perioden 2004 til 2020. At dette sker i en periode,  

 hvor flere af de nuværende EU-landes økonomier kan få  

 vanskeligheder med at opfylde EUs »stabilitetspagt«, og hvor store  

 økonomier som Tyskland, Frankrig og Italien står over for  

 budgetunderskud i den kommende tid, vil ikke gøre den forventede  

 tilstrømning af østeuropæisk arbejdskraft mere  

 acceptabel.
6. Erfaringer fra tidligere udvidelser af EU Det er blevet hævdet, at man kan bruge erfaringerne  

 fra tidligere udvidelser af EU til at forudsige, hvordan den ny udvidelse vil  

 påvirke de nuværende medlemslande økonomisk, politisk og  

 socialt.
Der er fra flere sider blevet argumenteret for, at  

 udvidelserne af De Europæiske Fællesskaber i 80erne er et  

 godt sammenligningsgrundlag for den kommende østudvidelse.
Dette  

 begrundes med, at de tre ansøgerlande dengang, Grækenland,  

 Portugal og Spanien, også havde relativt tilbagestående  

 økonomier.  Inden udvidelserne i 1980erne var der frygt for, at  

 disse landes borgere ville vandre til rigere medlemslande.
Det skete dog kun  

 i begrænset omfang, og kun meget få vandrede til Danmark.
Dette  

 er også af den nuværende regering anført som det  

 bærende argument.
Statsminister Anders Fogh Rasmussen har således  

 udtalt: »Erfaringer fra tidligere EU-udvidelser viser, at der slet ikke  

 kommer en massiv tilstrømning af arbejdskraft, som man har  

 forsøgt at skræmme befolkningen med gentagne gange.« 16) Forslagsstillerne gør opmærksom på, at  

 den påtænkte Østudvidelse imidlertid på  

 væsentlige punkter adskiller sig fra de tidligere udvidelser, og  

 sammenligningerne med optagelsen af Grækenland, Portugal og Spanien er  

 af flere grunde ikke holdbare.
Flere forhold, der underbygger dette,  

 bør indgå i analysen, hvis denne skal kunne bruges til en  

 afbalanceret debat:
1.	I forbindelse med 1980ernes udvidelse blev der faktisk  

 besluttet overgangsordninger, der skulle forhindre, at der skete en  

 masseudvandring fra de nye medlemslande til de mere velstående.
Der var  

 her tale om syvårige overgangsordninger, dog med en særlig  

 tiårsordning for arbejdskraftens frie bevægelighed fra Portugal  

 og Spanien til Luxembourg.
2.	De tre lande, som opnåede medlemskab i 1980erne, var  

 langt mere velstående end de lande, der søger om medlemskab i  

 dag, målt i BNP pr. indbygger.
Det samlede tal for de ti  

 ansøgerlande er under 25 % af EU-15, og sammenlignes de  

 tilsvarende tal for Danmark med Polen, er Danmarks BNP pr. indbygger knap syv  

 gange så højt som Polens.
De tilsvarende tal for  

 Grækenland, Portugal og Spanien var ved optagelsen henholdsvis 60 %, 70  

 % og 55 %. Omregnet til KKS befandt disse tre lande sig endnu tættere  

 på EF/EU-gennemsnittet, end det er tilfældet med de  

 nuværende ansøgerlande.
3.	Geografisk ligger Grækenland, Portugal og Spanien så  

 langt fra Danmark, at afstanden i sig selv udgjorde en barriere for  

 arbejdskraften, mens de nye lande ligger meget tæt på.
Som Svend  

 Auken har udtalt om polakkerne: »De skal bare tage færgen«.17) 4.	Den måske afgørende forskel mellem Østudvidelsen  

 og de tidligere udvidelser er, at de økonomisk svage  

 østeuropæiske ansøgerlande grænser op til de  

 allermest velstående lande i Europa.
Der er tale om en grænse  

 mellem den rigeste og fattigste del af Europa, som udviskes ved udvidelsen.  

  Denne grænse går tilmed hele vejen ned igennem Europa.
Ingen  

 tidligere udvidelse af EF/EU kan tilnærmelsesvis sammenlignes med  

 dette.
Der er aldrig tidligere i EU blevet optaget et meget stort fattigt  

 land med grænser direkte op til et meget velstående land.
Det  

 ville være mere relevant at sammenligne fri bevægelighed af  

 arbejdskraft mellem disse to områder med, at USA og Mexico i  

 fællesskab besluttede sig for at fjerne grænsekontrollen og at  

 indføre arbejdskraftens fri bevægelighed mellem disse to lande.  

 Som bekendt er dette ikke tilfældet, og det antages, at der i USA i dag  

 lever omkring 5 millioner ulovlige indvandrere, hvoraf omkring 60 % er  

 indvandret illegalt over grænsen fra Mexico.18) 5.	De sociale sikkerhedsnet i vid forstand   herunder såvel  

 sociale bistandsordninger som sygehusvæsen og andre velfærdsgoder  

   i de nuværende EU-lande, der grænser op til  

 ansøgerlandene, er meget mere omfattende og generøse end  

 ansøgerlandenes egne.
Dette forhold, der i særlig høj  

 grad gør sig gældende i Danmark, kan i sig selv virke som en  

 tiltrækkende faktor for østeuropæiske arbejdstagere og  

 deres familier.
6.	Østudvidelsen adskiller sig fra tidligere udvidelser ved, at  

 der inden for Unionen vil opstå en stor indkomstkløft på  

 et geografisk set meget lille område.
F.eks.
Danmark/Polen og  

 Tyskland/Polen.
Det vil med stor sandsynlighed medføre et betydeligt  

 lønpres i de mere velstående lande, især i de  

 områder, der grænser op til ansøgerlandene, herunder  

 Danmark.
Dette argument må antages at have været afgørende  

 for, at Tyskland og Østrig har meddelt, at man vil gøre brug af  

 en syvårig overgangsordning.
7.	Alle undersøgelser, der søger at belyse, hvor mange  

 østeuropæiske arbejdssøgende, der kan forventes at rejse  

 til det nuværende EU, er behæftet med stor usikkerhed.
De kan  

 således ikke tage højde for eventuel stigende  

 arbejdsløshed i ansøgerlandene.
De tager heller ikke hensyn til  

 Tysklands og Østrigs overgangsordning.
Det er overvejende sandsynligt,  

 at en meget stor del af de østeuropæere, som ellers ville  

 søge til Tyskland eller Østrig i stedet vil søge til  

 andre af de mere velstående EU-lande.
Det gælder i særlig  

 høj grad for arbejdstagere fra Polen af de grunde, der tidligere er  

 nævnt.
Her vil Danmark være et oplagt mål, da det for det  

 første ligger tæt på Polen, for det andet har et  

 omfattende socialt sikkerhedsnet, og for det tredje vil  

 indkomstkløften mellem Danmark og Polen være en af de  

 største i hele EU.
For det fjerde kan den høje og konstant  

 stigende arbejdsløshed i Polen komme til at virke som en stærk  

 push factor for mange arbejdsløse.
8.	Der var i 2002 bosat mere end 16.000 personer fra  

 ansøgerlandene i Danmark, heraf alene 10.000 personer fra Polen.19)  Tilstedeværelsen  

 af disse er en faktor, der vil lette adgangen for nye indvandrere fra disse  

 lande.
I modsætning hertil boede kun et helt ubetydeligt antal personer  

 fra Grækenland, Portugal og Spanien her i landet ved udvidelsen af EU  

 med disse lande.
7. Retsstillingen vedrørende dansk undtagelsesordning kontra  

 »sikkerhedsmekanisme« Det spørgsmål har været rejst, om ikke  

 Danmark på ethvert tidspunkt kan vælge at forlange, at den  

 syvårige overgangsordning gælder for EU-arbejdstagere fra de nye  

 EU-lande, der søger hertil.
Det er ifølge statsminister Anders  

 Fogh Rasmussen muligt: »Hvis der mod forventning skulle komme en så  

 massiv tilstrømning af arbejdskraft udefra, at det giver forstyrrelser  

 på det danske arbejdsmarked og udnyttelse af det danske system,  

 så kan man i henhold til EU-reglerne iværksætte et stop.  

 Men vi har ingen anledning til at tro, at det bliver aktuelt.«20) Som bilag til dette beslutningsforslag er optrykt  

 beskæftigelsesministerens notat til Folketingets arbejdsmarkedsudvalg  

 af 2. oktober 2002 om EU-udvidelsen og vandrende arbejdstagere.
I dette notat  

 er beskrevet, at der i den kommende tiltrædelsestraktat med de nye  

 EU-lande vil blive indskrevet en »sikkerhedsmekanisme«, der kan stoppe for  

 udstedelse af arbejdstilladelser, hvis udvidelsen fører til  

 væsentlig øget ledighed i visse brancher eller regioner.21) En »sikkerhedsmekanisme«, vil   såfremt den bliver  

 indskrevet i tiltrædelsestraktaten   først kunne sættes i  

 værk, når skaden er sket, og vil måske endog kræve  

 forhandlinger mellem flere lande.
Den kan derfor ikke yde det danske  

 arbejdsmarked og det danske velfærdssamfund tilnærmelsesvis den  

 samme sikkerhed som en konkret dansk overgangsordning med et ufravigeligt  

 krav om syvårigt medlemskab, før arbejdstagere fra  

 ansøgerlandene kan opnå arbejdstilladelse i Danmark.
Skriftlig fremsættelse Kristian Thulesen Dahl Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om overgangsordning  

 for Danmark ved EUs udvidelse mod øst.
(Beslutningsforslag nr.
B 56).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Kopi at notat til Folketingets Arbejdsmarkedsudvalg:  

 EU-udvidelsen og vandrende arbejdstagere EU-udvidelsen EU-udvidelsen er den absolut vigtigste opgave under det  

 danske EU-formandskab.
Det er regeringens målsætning i  

 løbet af formandskabet at kunne afslutte  

 tiltrædelsesforhandlingerne med op til ti kandidatlande.
 Danmark har i hele forløbet lagt vægt  

 på, at ansøgerlandene skulle blive fuldgyldige medlemmer af et  

 udvidet EU med så få undtagelser og overgangsordninger som  

 muligt.
Nye vækstmuligheder Der er ingen tvivl om, at øget samhandel og  

 arbejdsdeling giver grobund for øget beskæftigelse og social  

 udvikling   i de nye medlemslande og i Danmark.
Når EU udvides med bl.a.
Polen og de tre baltiske  

 lande, kan Østersøregionen blive et nyt vækstcenter i  

 Europa med store muligheder for dansk erhvervsliv.
Vandrende arbejdstagere Vandrende arbejdstagere har været et af de centrale  

 temaer i forhandlingerne om udvidelsen.
Danmark har valgt den  

 holdning, at borgere fra de nye EU-medlemslande kan opnå  

 beskæftigelse i Danmark på linie med borgere fra de  

 nuværende EU-medlemslande.
Dette er i tråd med den danske  

 holding om så få undgå overgangsordninger som muligt.
Scenarier for den kommende udvidelse Erfaring fra det hidtidige EU-samarbejde og tidligere  

 EU-udvidelser viser, at et fåtal ønsker at bryde op fra sit  

 hjemland for at søge beskæftigelse.
Hertil kommer, at  

 EU-udvidelsen som nævnt vil sætte yderligere skub i  

 beskæftigelse og økonomisk udvikling i de nuværende  

 kandidatlande   hvilket selvfølgelig reducerer incitamentet til at  

 søge væk En række forskellige analyser har forsøgt at  

 forudsige omfanget af den fremtidige vandring af arbejdskraft fra  

 kandidatlandene.
Indkomstforskelle og forskelle vedr. ledighed og  

 beskæftigelsesmuligheder er vigtige faktorer i denne sammenhæng.  

 Forhold som geografisk nærhed, sprog- og kulturforskelle samt generelle  

 forventninger til fremtiden ude og hjemme spiller også ind.
 I de forskellige analyser er der enighed om, at antallet  

 af indvandrere fra kandidatlandene på mellemlangt sigt (10-15 år  

 efter udvidelsen) højst vil andrage 1 % af befolkningstallet i det  

 nuværende EU.
Der er samtidig enighed om, at vandringsstrømme og  

 -bestande er for små til generelt at påvirke lønninger og  

 beskæftigelse i selv de mest berørte lande.
Dette udelukker  

 imidlertid ikke, at indvandring kan være koncentreret på bestemte  

 fagområder med afgrænsede konsekvenser for løn- og  

 ledighedsudviklingen.
Hvis dette sker, vil Danmark gennem en såkaldt  

 Sikkerhedsmekanisme kunne stopper helt eller delvist for den frie  

 bevægelighed fra de nye EU-lande.
Brug for arbejdskraft Danmark har generelt brug for en vækst i  

 arbejdsstyrken i de kommende år.
Dette behov skal primært sikres  

 ved en højere erhvervsfrekvens for personer, der allerede er i  

 Danmark.
Incitamentet til at søge beskæftigelse skal være  

 større og barriererne for at få arbejde være mindre.
Dette  

 er hovedbudskabet i regeringens udspil til en arbejdsmarkedsreform.
Væksten i arbejdsstyrken skal altså  

 primært komme gennem en indsats på det danske arbejdsmarked.
Men  

 samtidig skal der gives mulighed for, at dygtige fagfolk fra de kommende  

 EU-lande kan bidrage positivt til dansk vækst, produktion og  

 service.
 Et oplagt eksempel er sundhedsvæsnet, hvor  

 østudvidelsen kan bidrage til at mindske personalemangel såvel i  

 ældreplejen som på sygehusene.
 Et andet eksempel er højtuddannede teknikere og  

 ingeniører, hvor medarbejdere fra de nye EU-lande vil kunne  

 imødekomme dansk erhvervslivs efterspørgsel på  

 området og dermed bidrage til en forbedret konkurrenceevne.
Sikkerhedsmekanismen og ledigheden Danmarks positive tilgang til  EU-udvidelsen og vandrende  

 arbejdstagere betyder ikke, at kikkerten er sat for det blinde øje.  

 Udviklingen vil blive fulgt nøje og der vil være mulighed for at  

 bremse adgangen til det danske arbejdsmarked, hvis udvidelsen   mod  

 forventning   giver problemer.
 Den kommende tiltrædelsestraktat med de nye EU-lande  

 vil indeholde en såkaldt sikkerhedsmekanisme, der i en syvårig  

 overgangsperiode giver mulighed for at stoppe for udstedelse af  

 arbejdstilladelser  til borgere fra de kommende EU-lande, såfremt  

  udvidelsen medfører en væsentligt øget ledighed i visse  

 brancher eller regioner.
Sikkerhedsmekanismen og løndannelsen Det har i den offentlige debat været  

 fremført, at EUs udvidelse mod øst kunne betyde, at  

 uorganiseret arbejdskraft fra de nye medlemslande vil kunne få job i  

 Danmark til en løn, der ligger langt under overenskomsternes niveau.  

 Det har i den forbindelse være fremført, at et forbud mod  

 eksklusivaftaler vil øge risikoen for løntryk.
En sådan  

 sammenhæng er der ikke belæg for.
En virksomhed, der er omfattet  

 af en kollektiv overenskomst, vil, uanset om denne overenskomst indeholder en  

 eksklusivbestemmelse eller ej, være forpligtet til at overholde  

 overenskomstens bestemmelser med hensyn til løn- og  

 arbejdsvilkår overfor både de organiserede og de uorganiserede  

 lønmodtagere på virksomheden.
 Regeringen finder det ønskeligt, at så mange  

 virksomheder som muligt er dækket af kollektive overenskomster, der  

 fastlægger løn og arbejdsforhold for såvel organiserede  

 medarbejdere som for uorganiserede medarbejdere.
 De danske parter har tradition for at sikre et højt  

 organisationsniveau og dermed en høj dækningsgrad på  

 arbejdsmarkedet  Skulle det vise sig, at arbejdsgivere uden overenskomst i  

 stigende omgang skulle vælge at benytte østarbejdere med et  

 løntryk til følge, vil de faglige organisationer kunne reagere  

 i henhold til de muligheder, der findes inden for det fagretlige system, dvs.  

 ved iværksættelse af kollektive kampskridt med henblik på  

 indgåelse af overenskomst.
 Som supplement hertil vil den danske regering følge  

 lønudviklingen på arbejdsmarkedet og vil   såfremt der mod  

 forventning konstateres markante ændringer i lønstrukturen  

 kunne gøre brug af  sikkerhedsmekanismen inden for de regler, der  

 gælder for overgangsperioden for de nye medlemslande.
Status for arbejdet med sikkerhedsmekanismerne Regeringen lægger vægt på at koordinere  

 udmøntningen af sikkerhedmekanismerne med de EU-lande og  

 EØS-lande, der har valgt en position på området, der  

 svarer til den danske.
Foreløbig drejer det sig om Holland, Irland  

 Sverige, Norge og Island.
Men flere kan komme til.
 Regeringen vil i løbet af efteråret 2002  

 sikre denne koordination og samtidig udarbejde en helt præcis  

 redegørelse for hvordan sikkerhedsmekanismen i givet fald skal  

 fungere, og hvilke præcise forhold, der vil kunne udløse  

 brugen af den.
 Det er planen, at et endeligt forslag til etablering af en  

 sikkerhedsmekanisme kan foreligge primo 2003. På det tidspunkt vil  

 forslaget naturligvis blive drøftet med Folketingets  

 Arbejdsmarkedsudvalg og   Folketingets Europaudvalg.
 På den måde er der god tid til at  

 gennemarbejde og gennemanalysere rammerne og hjemmelsgrundlaget for  

 sikkerhedsmekanismen inden den 1. januar 2004, hvor håbet er at kunne  

 byde de første nye medlemslande velkommen.
Brug af sociale velfærdssystemer Det er afgørende for regeringen, at vore sociale  

 velfærdssystemer ikke misbruges af borgere fra de kommende EU-lande.  

 Princippet om fri bevægelig forudsætter, at de vandrende  

 arbejdstagere som udgangspunkt er selvforsørgede.  Regeringen vil  

 derfor etablere en hurtigtarbejdende arbejdsgruppe, der skal se på de  

 sociale sikringssystemer i lyset af EU-udvidelsen.
De enkelte sociale  

 ordninger vil blive gennemgået én for én for at  

 afdække muligheder for utilsigtet brug.
Regeringen vil i  

 forlængelse heraf   i samarbejde med Folketingets partier   arbejde  

 målrettet på at lukke de muligheder, der måtte være  

 for misbrug af vore sociale sikringssystemer, således at dette er  

 på plads inden EU-udvidelsen træder i kraft.
 1)   Folketingets  

 EU-oplysning: »Hvilke overgangsordninger har de nuværende lande valgt  

 for arbejdskraftens fri bevægelighed?«, ajourført 8. november  

 2002.
 2)   Ritzau 26. september  

 2002.
 3)   Samlingen 2000- 2001, S  

 1438, den 7. februar 2001.
 4)   Bl. a. af Anders  

 Ladefoged, chef for Dansk Industris internationale sekretariat, i DR  

 Orientering den 23.  maj 2002.
 5)   Politiken 19. august  

 2002, 1. sektion, side 1 og 9.
 6)   Berlingske Tidende 19.  

 oktober 2002, 1. sektion, side 1.
 7)   Notat fra  

 Beskæftigelsesministeriet til Folketingets Arbejdsmarkedsudvalg,  

 »EU-udvidelsen og vandrende arbejdstagere«, 2. oktober 2002.
8)   Refereret flere steder  

 i dagspressen, bl.a.
Berlingske Tidende 19. oktober 2002, 1. sektion, side  

 4.
 9)   Estland, Letland,  

 Litauen, Polen, Ungarn, Tjekkiet, Slovakiet, Slovenien, Malta og Cypern.
10)   

  Købekraftstandard (KKS): kunstig valutaenhed, der anvendes for at  

 udligne indvirkningen af prisforskelle for sammenlignelige produkter og  

 tjenesteydelser i hvert land og dermed så vidt muligt nå frem til  

 den reelle levestandard i de betragtede lande.
BNP udtrykt i KKS er ikke det  

 samme som husholdningernes disponible indkomst.
 11)   Politiken den 13.  

 august 2002, 1. sektion, side 1.
 12)   Europa-Kommissionens  

 svar E 2493/02 i 2002.
13)   The Impact of Eastern  

 Enlargement on Employment and Labor Markets in the EU Member States,  T.  

 Boeri und H.
Brücker, Deutsche Institut für  

 Wirtschschaftsforschung, 2000.
 14)   Jyllands-Posten 2.  

 juli 2002, 1. sektion, side 8.
 15)   Weekendavisen nr. 43,  

 25.-31. oktober 2002, 1. sektion, side 1.
 16)   Morgenavisen  

 Jyllands-Posten 10. august 2002, 1. sektion, side 2.
 17)   Politiken 19. august  

 2002, 1. sektion, side 9.
18)   U.S.
Immigration  

 Policy.
Admission of High Skilled Workers (Susan Martin, B.
Lindsay Lowell  

 and Philip Martin) in Georgetown Immigration Law Journal, Vol. 16. No. 3,  

 2002.
 19)   »Arbejdskraftens frie  

 bevægelighed«, notat fra Arbejderbevægelsens Erhvervsråd,  

 maj 2001.
 20)   Jyllands-Posten den  

 10. august 2002, 1. sektion side 2.
 21)   Se tillige afsnit 3 og  

 fodnote 6.
