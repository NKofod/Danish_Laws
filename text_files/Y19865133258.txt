Et pengeinstitut beregnede sig ved misligholdelse af studielån en  

 forhøjet rente i forhold til den for pengeinstituttet gældende alm. rente på  

 studielån.
Opkrævningen af overrente anset for at være i strid med god  

 markedsføringsskik, da der i lånevilkårene ikke var medtaget vilkår om  

 forhøjet renteberegning i tilfælde af misligholdelse.
2. I en anden sag, som var indbragt for FO til udtalelse, ønskede et  

 pengeinstitut at beregne sig en overrente på for tiden 4% p.a. som tillæg til  

 den gældende studielånsrente for den del af et lån, som var misligholdt.  

 Efter de anvendte studielånsdokumenter forrentedes gælden »med den af  

 banken til enhver tid gældende rente, pt...% p.a.«.
Den indsatte  

 procentsats var den for studielån gældende på tidspunktet for aftalens  

 indgåelse.
Under de øvrige vilkår, der var gældende for studielånsaftalen, var der  

 ikke optaget bestemmelser om beregning af overrente ved en misligholdelse  

 eller lignende, ligesom der ikke var henvist til pengeinstituttets  

 almindelige forretningsbetingelser.
Efter de almindelige  

 forretningsbetingelser var pengeinstituttet berettiget til at opkræve bl.a.  

 en af pengeinstituttet fastsat overtræksrente - provision eller morarente -  

 såfremt en konto kom i overtræk eller i restance eller udnyttedes i strid med  

 indgåede aftaler med pengeinstituttet.
FO bemærkede om pengeinstituttets praksis med beregning af en overrente,  

 at aftalen om studielånet var affattet således, at den var egnet til at give  

 forbrugeren indtryk af, at rentevilkåret var endeligt fastsat og reguleret i  

 aftaledokumentet, og at der ikke herudover gjaldt andre regler for  

 renteberegningen.
Lånedokumentet gav i det hele indtryk af at regulere  

 aftaleforholdet udtømmende og indeholdt ikke nogen bestemmelse om beregning  

 af overtræks- eller morarente ved misligholdelse, eller nogen henvisning til  

 de almindelige forretningsbetingelser.
 På baggrund heraf udtalte FO, at der ikke sås at være nogen klar  

 aftalemæssig baggrund for den foretagne beregning af overtræksrenten, hvorfor  

 bankens praksis ved opkrævning af overtræksrente måtte karakteriseres som  

 stridende mod god markedsføringsskik.
Tilsynet med Banker og Sparekasser meddelte efterfølgende  

 pengeinstituttet, at rentebetingelser, der fastsættes ensidigt af  

 pengeinstituttet, for at være i overensstemmelse med god  

 pengeinstitutpraksis, klart må fremgå af lånedokumentet.
Det må således  

 oplyses i lånedokumentet, at der for restancer på lånet kan gælde afvigende  

 rentesatser.
Tilsynet bemærkede endvidere, at man ikke fandt det  

 fyldestgørende til opfyldelse af god pengeinstitutpraksis, at  

 pengeinstituttet som hjemmel til at forhøje renten henviste til  

 pengeinstituttets almindelige forretningsbetingelser, hvis indhold ikke var  

 angivet i lånedokumentet.
 (* 1) Offentliggjort i Forbrugerombudsmandens Beretning 1986, s. 43-44.
