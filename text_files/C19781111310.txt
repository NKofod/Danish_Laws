 Direktoratet fastsætter herved følgende regler om afholdelse af  

 bygningssyn, anvendelse af bevillinger til bygningsvedligeholdelse og  

 forretningsgang i forbindelse hermed:
1. Der foretages årligt et bygningssyn med deltagelse  

 af anstaltslederen, fængselsforvalteren, bygningsværkmesteren og  

 maskinmesteren (værkmesteren) samt næstformanden i samarbejdsudvalget.
Hver  

 andet år deltager justitsministeriets tilsynsførende arkitekt i  

 bygningssynet.
Ved bygningssynene i de enkelte bygningsområder bør den  

 ledende funktionær være til stede.
Fængselslægen deltager efter nærmere  

 aftale med anstaltslederen i bygningssynet.
Direktoratet meddeler før  

 bygningssynet, om det ønsker sig repræsenteret.
2. Bygningssynet omfatter samtlige bygninger, tekniske  

 anlæg samt vej- og haveanlæg med tilhørende beplantninger.
Endvidere påhviler  

 det bygningssynet at påse, at gældende regler vedrørende bygningers og anlægs  

 anvendelse overholdes.
3. Omkring 1. november meddeler direktoratet, hvilket  

 beløb, der kan forventes stillet til rådighed for anstalten til  

 bygningsvedligeholdelse i det kommende finansår.
Inden for rammerne af dette  

 beløb disponerer anstalten for så vidt angår ordinær vedligeholdelse af  

 fængselsbeygninger, værksteds-, landbrugs- og gartneribygninger m.v. samt  

 boliger og (fast) inventar, hvortil udgiften afholdes af  

 bygningsvedligeholdelseskontoen.
Af rådighedsbevillingen afsættes en del til  

 udgifter i forbindelse med vedligeholdelse af vej- og haveanlæg, til  

 ingeniørarbejder samt til udgifter til værktøj og til uforudseelige  

 vedligeholdelsesarbejder.
For så vidt angår vedligeholdelse af tjeneste- og  

 lejeboliger henvises til henholdsvis finansministeriets regulativ af 12.  

 april 1960 vedrørende tjenesteboliger og til justitsministeriets regulativ af  

 16. januar 1950 samt finansministeriets cirkulære af 31. maj 1977 om statens  

 lejeboliger.
For såvel tjeneste- som lejeboliger gælder de i pkt. 5 omtalte  

 regler vedrørende bygningsændringer m.v.
Til boligvedligeholdelse og  

 brugersikfte afsættes et beløb af rådighedsbevillingen.
Syn i tjeneste- og  

 lejeboliger afholdes i henhold til ovennævnte regulativers § 12 hver andet  

 år.
4. På grundlag af en af anstalten udarbejdet oversigt  

 med overslagsbeløb over ordinære vedligeholdelsesarbejder, der ønskes udført,  

 finder en drøftelse sted i samarbejdsudvalget, hvorefter forslaget inden 1.  

 december sendes til arkitekten og ingeniøren, dels til orientering i det år,  

 hvor de tilsynsførende ikke er til stede ved bygningssynet, dels til  

 anvendelse ved det efterfølgende bygningssyn hvert andet år som grundlag for  

 - sammen med anstaltsledelsen - at træffe afgørelse om, hvorvidt arbejdet  

 under hensyn til bevilling og behov bør udføres og på hvilken måde.
I  

 tilfælde af uoverensstemmelse forelægges sagen for direktoratet.
Tidspunktet  

 for afholdelse af bygningssyn meddeles direktoratet af anstalten.
5. Forslag om arbejder, som ændrer en anstalts  

 belægningskapacitet, dens bygningsmæssige grundlag for beskæftigelse og  

 undervisning m.v. af indsatte, forslag om ændring af lokalestørrelser og  

 ændring af bygningers arkitektur samt forslag om opførelse af nye bygninger  

 sendes til direktoratet med indstilling.
Sådanne forslag bør ikke afvente  

 drøftelse på bygningssynet, men indsendes til direktoratet snarest efter  

 anstaltens beslutning om fremsendelse.
6. Inden 1. april sendes til direktoratet, arkitekten  

 og ingeniøren en opgørelse over vedtagne omkostninger til ordinære  

 vedligeholdelsesarbejder (pkt. 4) og særlige bygningsarbejder (pkt. 5) med  

 angivelse af direktoratets godkendelsesskrivelser bilagt den i pkt. 4 nævnte  

 oversigt.
Opgørelsen foretages således, idet der ud for hver post opføres et  

 samlet udgiftsbeløb:
III.
Overslag og årsregnskab.
7. Det forudsættes principielt, at  

 bygningsvedligeholdelsesarbejder og særlige bygningsarbejder udføres af  

 anstalterne som et led i de indsattes beskæftigelse, med mindre der er tale  

 om specialarbejde, der ikke kan - eller må - udføres af indsatte eller  

 værkmestre.
Bortset fra sådant arbejde skal direktoratets godkendelse af  

 anvendelse af privat arbejdskraft indhentes.
8. Bygningsarbejder iværksættes på grundlag af en  

 arbejdsordre, hvortil benyttes form. nr.
B. 20. Arbejdsordren opgøres, og den  

 tilhørende bogføring foretages umiddelbart efter et arbejdes afslutning.
9. Senest den 15. oktober sendes til direktoratet en  

 opgørelse over forbruget på bygningsvedligeholdelseskontoen pr. 1. oktober og  

 det forventede forbrug i resten af finansåret samt angivelse af de beløb, der  

 er stillet til rådighed opdelt i hovedposter som anført under punkt 6. Hertil  

 anvendes form nr.
B. 21.
 10. Cirkulæret træder i kraft den 1. april 1978.
 11. Cirkulæret træder i stedet for dirketoratets  

 cirkulærskrivelse af 16. november 1973 vedrørende bygningsvedligeholdelse.
H.
H.
Brydensholt.
/A.K.
Jacobsen Kriminalforsorgens institutioner og afdelinger.
