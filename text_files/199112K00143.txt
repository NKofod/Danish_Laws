Nr LSF 143 Forslag til Lov om ændring af lov om arbejdstilbud til ledige (Maksimal  

 aflønning i offentlige arbejdstilbud og udskydelse af revisionsbestemmelsen) Fremsat af arbejdsministeren (Kirkegaard) den 6. december 1991 Vedtaget ved tredjebehandling den 20. december 1991 Lov nr. 929 af 27/12/1991 § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, foretages følgende ændringer:
 1. Efter § 1 indsættes som ny paragraf:
»§ 1 a.
Ansættelse i arbejdstilbud sker på  

 overenskomstmæssige løn- og arbejdsvilkår.
Stk. 2. Aflønningen i arbejdstilbud i den offentlige sektor (stat,  

 amter og kommuner) kan dog højst udgøre 80 kr. pr. time ekskl. feriepenge  

 m.v.
Den maksimale timeløn reguleres procentuelt i overensstemmelse med  

 reguleringen i de offentlige lønskalaer.
 Stk. 3. Denne aflønningsform må ikke indebære udstødning af  

 ordinært ansatte.
Stk. 4. Arbejdsministeren bemyndiges til at fastsætte nærmere  

 regler vedrørende stk. 2 og 3.« 2. I § 16 ændres »folketingsåret 1991-92« til:  

 »folketingsåret 1992-93«.
§ 2 Loven træder i kraft den 1. januar 1992.
§ 3 § 1, nr. 1, har virkning for alle arbejdstilbud, der påbegyndes efter den  

 31. december 1991.
Oprindeligt fremsat forslag § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, foretages følgende ændringer:
 1. I § 1 indsættes som stk. 9:
 »Stk. 9. Arbejdsministeren kan fastsætte nærmere regler om en  

 introduktionsperiode på en uge forud for et privat arbejdstilbud.«.
 2. I § 3 indsættes som stk. 6:
 »Stk. 6. Det skal så vidt muligt overlades til private virksomheder  

 at udføre arbejdsopgaver, som de ledige er beskæftiget med efter stk. 3 og  

 4.«.
 3. § 5, stk. 1, affattes således:
 »Følgende udgifter med fradrag af statstilskuddet gøres til genstand  

 for mellemkommunal udligning:
 1) 75 pct. af kommunerne lønudgifter efter § 4, stk. 1.
2) Lønudgiften til personer, som er beskæftiget ved arbejdsopgaver, som  

 kommunen har overladt til private virksomheder efter § 3, stk. 6. Der  

 medtages dog kun en udgift, der svarer til den gennemsnitlige løn til en  

 ikke-faglært LO-arbejder i udligningsåret, incl.
ATP-, AUD-bidrag og  

 feriepenge.
 Det samlede udligningsbeløb pålignes kommunerne i henhold til deres  

 indbyggertal som opgjort af Danmarks Statistik pr. 1. januar i  

 udligningsåret.«.
 4. I § 5, stk. 2, ændres »senest 1. juni« til:  

 »senest 1. september«.
 5. I § 6, stk. 1, indsættes som 4. pkt.:
 »Arbejdsministeren kan fastsætte særlige lønvilkår for ansatte i  

 offentlige arbejdstilbud, jf. § 3, stk. 2-4.«.
 6. § 11, stk. 5, 2. pkt., ophæves.
 7. I § 16 ændres »folketingsåret 1991-92« til:  

 »folketingsåret 1992-93«.
§ 2 Loven træder i kraft den 1. januar 1992.
§ 3 § 1, nr. 5, får virkning for alle arbejdstilbud, der påbegyndes efter 31.  

 december 1991.
Bemærkninger til lovforslaget Almindelige bemærkninger Lov om arbejdstilbud til ledige er senest bekendtgjort ved  

 lovbekendtgørelse nr. 556 af 17. juli 1991 (L 20, Folketingstidende 1990-91,  

 Folketingets forhandlinger 371, 7089 og 7525).
 Lovforslaget har to formål: dels at skabe større incitamenter for den  

 ledige til selv at søge arbejde, dels at øge antallet af private  

 arbejdstilbud, idet private arbejdstilbud har vist sig at give større  

 mulighed for at opnå varig beskæftigelse efter arbejdstilbudsperioden.
 Som reglerne er i dag i lov om arbejdstilbud til ledige, ansættes ledige i  

 arbejdstilbud på almindelige løn- og ansættelsesvilkår, både når  

 arbejdstilbudet er offentligt og privat.
For at skabe større incitamenter for ledige til selv at søge almindeligt  

 arbejde og for at skabe en mere ensartet aflønning i hele den offentlige  

 tilbuds- og dagpengeperiode foreslås det, at den overenskomstmæssige  

aflønning for alle arbejdstilbudsmodtagere i den offentlige sektor  

maksimalt kan være 80,00 kr. i timen excl. feriepenge m.v.
Forskellen  

 mellem aflønningen i arbejdstilbudet og dagpengeniveauet skal kompensere for  

 de ekstra omkostninger, der er forbundet med at være i arbejde, som fx  

 transportomkostninger.
 Øvrige løn- og ansættelsesvilkår skal fortsat være overenskomstmæssige.
Med henblik på at skaffe flere private arbejdstilbud foreslås det at  

 indføre en introduktionsperiode forud for arbejdstilbudet.
En sådan  

 periode vil give arbejdsgiveren mulighed for at lære den eventuelle kommende  

 arbejdstager at kende, før den pågældende ansættes.
 Ligeledes foreslås det, at (amts)kommunerne så vidt muligt skal søge de  

 arbejdsopgaver, som de ledige er beskæftiget med etableret i private  

 virksomheder.
For at gøre det økonomisk attraktivt for kommunerne at overlade disse  

 arbejdsopgaver til private virksomheder foreslås det, at lade lønudgiften til  

 private arbejdstilbudspersoner, som er beskæftiget ved arbejdsopgaver, som  

 kommunen har overladt til private virksomheder, indgå i den  

mellemkommunale udligningsordning.
Af administrative hensyn medtages  

 dog kun en udgift, der svarer til den gennemsnitlige løn til en ikke-faglært  

 LO-arbejder i udligningsåret, incl.
ATP-, AUD-bidrag og feriepenge.
I den  

 nuværende udligningsordning kan kommunerne ikke medregne en sådan lønudgift.  

 Ved at lade en sådan gennemsnitlig lønudgift minus statstilskuddet indgå i  

 udligningsordningen, bliver det økonomisk attraktivt for kommunen at få  

 arbejdsopgaven udført af private virksomheder.
For (amts)kommunale  

 arbejdstilbudspersoner kan kommunen kun lade 75 pct. af den faktiske  

 lønudgift indgå i udligningsordningen.
De administrative og økonomiske konsekvenser Maksimal aflønning i offentlige arbejdstilbud Indførelse af et maksimum ved aflønning i offentlige arbejdstilbud  

 forventes ikke at have nogle væsentlige administrative konsekvenser.
 Den samlede offentlige besparelse i 1992 forventes at blive ca. 630 mio.  

 kr.
 For kommunerne vil forslaget betyde, at lønudgiften ved ansættelse af  

 personer i arbejdstilbud vil blive mindre.
 Forslagets økonomiske konsekvenser vil blive drøftet med de kommunale  

 parter.
Introduktionsperiode Lovforslaget forventes ikke at have nogen nævneværdige administrative  

 konsekvenser for arbejdsløshedskasserne.
I introduktionsperioden forudsættes der udbetalt dagpenge.
Under  

 forudsætning af at lovforslaget medfører, at de private virksomheder øger  

 antallet af ansatte i arbejdstilbud, vil der ske en reduktion af de  

 offentlige udgifter til arbejdstilbud.
Ved en øget tilgang til private  

 arbejdstilbud på fx 500 vil lovforslaget betyde en besparelse for det  

 offentlige på ca. 15 mio. kr. om året.
 Forslaget forventes først at få virkning fra 1. april 1992.
Overflytning af opgaver til private regi og ændring af den  

 mellemkommunale udligningsordning I det omfang en række kommunale opgaver overføres til private regi, vil  

 der ske en aflastning af den kommunale administration.
 Det vil ikke betyde administrative ændringer for Arbejdsformidlingen, idet  

 formidlingen af ledige vil ske som ved andre private arbejdstilbud.
 Overflytning af kommunale opgaver til private regi vil umiddelbart medføre  

 merudgifter som følge af, at ledige nu fremfor et kommunalt arbejdstilbud får  

 et privat arbejdstilbud, der varer 2 måneder længere.
 På længere sigt forventes forslaget at medføre en besparelse for det  

 offentlige, da et privat arbejdstilbud i flere tilfælde fører til ustøttet  

 beskæftigelse, end et kommunalt gør.
 Forslaget forventes at få virkning fra den 1. januar 1992.
Bemærkninger til lovforslagets enkelte bestemmelser Til § 1 Til nr. 1 Deltagelse i en introduktionsperiode er frivillig for begge parter, men  

 arbejdsgiveren har mulighed for at undlade at ansætte den ledige i  

 arbejdstilbudet.
Den ledige kan efter at have accepteret en  

 introduktionsperiode kun afslå arbejdstilbudet, hvis dette ikke er rimeligt.
 Sigtet med introduktionsperioden er alene, at arbejdsgiveren skal lære den  

 ledige at kende før eventuel ansættelse.
 Den ledige må således ikke i introduktionsperioden udføre aktiviteter, der  

 efter sin art ville kunne udbydes som arbejde eller ville kunne medføre en  

 indtægt.
I introduktionsperioden modtager den ledige ikke løn fra arbejdsgiveren,  

 men den ledige bevarer retten til arbejdsløshedsdagpenge, forudsat at de  

 almindelige betingelser herfor er opfyldt.
Dette betyder bl.a., at den ledige  

 skal stå til rådighed for arbejdsmarkedet i introduktionsperioden, der  

 betragtes som ledighed.
 Introduktionsperioden kan afkortes, hvis begge parter er indforståede  

 hermed.
Til nr. 2 og 3 Forslaget skal opfordre til, at en kommune og en privat virksomhed indgår  

 en aftale om udførelsen af en kommunal arbejdsopgave, hvori det betinges, at  

 der til løsning af opgaven ansættes en eller flere langtidsledige i den  

 private virksomhed.
 Vilkårene for ansættelse af ledige er dem, der gælder for fremskaffelse af  

 arbejdstilbud i private virksomheder; herunder løn- og ansættelsesvilkår samt  

 perioden af arbejdstilbudet.
 De ledige skal således ansættes i 9 måneder i den private virksomhed.  

 Virksomheden udbetaler lønnen til de ledige og modtager statstilskud i  

 ansættelsesperioden.
Kommunen betaler den private virksomhed for udførelse af opgaven.  

 Statstilskuddet indgår som et element ved fastlæggelsen af prisen på opgaven.  

 Kommunen kan herefter anmelde lønudgifterne minus statstilskuddet til de  

 ledige, der blev ansat af virksomheden, til udligningsordningen.
Af  

 administrative hensyn anmeldes den gennemsnitlige løn til en ikke-faglært  

 LO-arbejder i udligningsåret.
 Som eksempler på opgaver, der kan være egnede til at udføre i privat regi,  

 kan nævnes vedligeholdelse af sti- og parkanlæg, legepladser og idrætsanlæg,  

 naturpleje og - sikring samt bygningsvedligeholdelse.
Til nr. 4 Forslaget har til formål at forbedre Indenrigsministeriets grundlag for  

 udmelding af kommunernes udligningsbidrag for det kommende år og dermed  

 forbedre kommunernes budgetsikkerhed.
 Indenrigsministeriet skal efter de gældende bestemmelser senest den 1.  

 juni underrette kommunerne om den forventede størrelse af deres  

 udligningsbeløb for det følgende år.
 Ved at udsætte udmeldingen til august kan en mere aktuel  

 konjunkturvurdering anvendes, og det bliver muligt at inddrage kommunernes  

 opgørelser af udviklingen i det aktuelle år.
Til nr. 5 Personer i arbejdstilbud i den offentlige sektor modtager almindelig  

 overenskomstmæssig løn.
Det er hensigten med forslaget, at fastsætte et  

 maksimum for aflønning af alle i offentlige arbejdstilbud til maksimum 80,00  

 kr. i timen excl. feriepenge m.v.
 Den maksimale timeløn reguleres procentvis i overensstemmelse med de  

 offentlige lønskalaer.
 Forskellen mellem dagpengemaksimum og lønudgiften skal kompensere for de  

 ekstra omkostninger, der er forbundet med at være i arbejde, fx  

 transportudgifter.
 Udmøntningen af bemyndigelsen vil blive drøftet med overenskomstparterne  

 på det offentlige område.
Til nr. 6 Det foreslås, at dette punktum udgår, idet der ikke udbetales  

 iværksætterydelse til deltidsforsikrede, fordi de to arbejdsløshedskasser for  

 selvstændige erhvervsdrivende, der betaler iværksætterydelse, ikke optager  

 deltidsforsikrede medlemmer.
Deltidsforsikrede medlemmer, der modtager  

 iværksætterydelse, overgår derfor til disse arbejdsløshedskasser som  

 fuldtidsforsikrede medlemmer.
Til nr. 7 Det foreslås, at revisionen af loven udskydes til folketingsåret 1992-93.  

 Arbejdsministeren forventer, at forslag til revision af loven fremsættes i 1.  

 samling i folketingsåret 1992-93.
Efter 2. behandling den 17. december 1991 § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, foretages følgende ændringer:
 1. Efter § 1 indsættes som ny paragraf:
»§ 1 a.
Ansættelse i arbejdstilbud sker på  

 overenskomstmæssige løn- og arbejdsvilkår.
Stk. 2. Aflønningen i arbejdstilbud i den offentlige sektor (stat,  

 amter og kommuner) kan dog højst udgøre 80 kr. pr. time ekskl. feriepenge  

 m.v.
Den maksimale timeløn reguleres procentuelt i overensstemmelse med  

 reguleringen i de offentlige lønskalaer.
 Stk. 3. Denne aflønningsform må ikke indebære udstødning af  

 ordinært ansatte.
Stk. 4. Arbejdsministeren bemyndiges til at fastsætte nærmere  

 regler vedrørende stk. 2 og 3.« 2. I § 16 ændres »folketingsåret 1991-92« til:  

 »folketingsåret 1992-93«.
§ 2 Loven træder i kraft den 1. januar 1992.
§ 3 § 1, nr. 1, har virkning for alle arbejdstilbud, der påbegyndes efter den  

 31. december 1991.
