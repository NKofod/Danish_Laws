Bekendtgørelse om afgivelse af radiodækningsplaner I medfør af § 16, stk. 5, i lov nr. 212 af 30.  

 marts 1999 om etablering og fælles udnyttelse af master til  

 radiokommunikationsformål m.v. fastsættes:
 § 1.  

  

 Denne bekendtgørelse fastsætter nærmere regler om afgivelse af oplysninger om  

 radiodækningsplaner.
 Stk. 2.  

  

 De i  

 stk. 1 nævnte oplysninger skal afgives til Telestyrelsen af indehavere  

 af  

 tilladelser til anvendelse af radiofrekvenser til offentlige  

 mobilkommunikationsnet med tilhørende basale tjenester og af virksomheder,  

 der  

 i henhold til lov om radio- og fjernsynsvirksomhed har tilladelse til  

 landsdækkende radio- eller tv-virksomhed via det jordbaserede sendenet.
 § 2.  

  

 Ved  

 radiodækningsplaner forstås planer for fremtidig geografisk udvidelse af det  

 område, som en tilladelsesindehavers radiotjeneste dækker.
 Stk. 2.  

  

 Ved  

 søgeområder forstås de områder, inden for hvilke antenner vil kunne placeres,  

 så der kan etableres dækning i de geografiske områder, som fremgår af de i  

 stk. 1 nævnte radiodækningsplaner.
 § 3.  

  

 De  

 i § 1, stk. 2, nævnte tilladelsesindehavere skal til Telestyrelsen  

 indsende oplysninger om radiodækningsplaner rækkende minimum 2 år frem, jf.  

 lovens § 16, stk. 1.
 Stk. 2.  

  

 Oplysninger, som nævnt i stk. 1, afgives som oplysninger om søgeområder  

 og  

 skal for hvert søgeområde omfatte:
 1)  

 	  

    

 Tilladelsesindehaverens  

 betegnelse for søgeområdet.
 2)  

 	  

    

 Dato for forventet  

 idriftssættelse.
 3)  

 	  

    

 Dato for, hvornår det  

 pågældende søgeområde er oplyst til Telestyrelsen første gang.
 4)  

 	  

    

 Hvorvidt der ønskes  

 anvendt et eksisterende antennebærende objekt.
 5)  

 	  

    

 Ejerskab af eventuelt  

 eksisterende antennebærende objekt, jf. nr. 4.
 6)  

 	  

    

 Adresse eller anden  

 positionsangivelse vedrørende eksisterende antennebærende objekt, jf. nr. 4.
 7)  

 	  

    

 En beskrivelse af det  

 eventuelle eksisterende antennebærende objekt, jf. nr. 4.
 8)  

 	  

    

 Den påtænkte  

 radiotjeneste.
 9)  

 	  

    

 En beskrivelse af  

 søgeområdets geografiske udstrækning.
 Stk. 3.  

  

 Hvor  

 oplysninger, som nævnt i stk. 2, ikke kendes af tilladelsesindehaveren,  

 angives dette ved en bindestreg.
 § 4.  

  

 Samtidig med indsendelse af oplysninger efter § 3 skal  

 tilladelsesindehavere indsende oplysninger om eventuelle reservationer på  

 egne  

 master, jf. lovens § 9, stk. 2.
 Stk. 2.  

  

 Oplysninger,  

 som nævnt i stk. 1, skal for hver reservation omfatte:
 1)  

 	  

    

 Dato for forventet  

 idriftssættelse.
 2)  

 	  

    

 Dato for, hvornår den  

 pågældende reservation er oplyst til Telestyrelsen første gang.
 3)  

 	  

    

 Adresse eller anden  

 positionsangivelse vedrørende den omhandlede mast.
 4)  

 	  

    

 Den påtænkte  

 radiotjeneste.
 § 5.  

  

 Indsendelse efter § 3 og § 4, skal foretages kvartalsvis  

 henholdsvis  

 1. januar, 1. april, 1. juli og 1. oktober.
 Stk. 2.  

  

 Foretagne  

 ændringer i tidligere indberettede radiodækningsplaner kan oplyses til  

 Telestyrelsen uden for de i stk. 1 nævnte terminer, jf. lovens  

 § 16,  

 stk. 4.
 Stk. 3.  

  

 Indsendelse  

 efter stk. 1 og 2, skal ske til Telestyrelsen som opdaterede, samlede  

 oversigter.
 § 6.  

  

 Bekendtgørelsen træder i kraft den 1. januar 2000.
