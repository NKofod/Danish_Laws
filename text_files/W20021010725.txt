Landsskatteretskendelse af 13. marts 2002 vedr. momstilsvar  

 og godtgørelse af el-afgift Klagen vedrører told- og skatteregionens afgørelse, hvor  

 regionen har ændret virksomheden As momstilsvar med 279.227 kr., og  

 ikke  

 anerkendt godtgørelse af el-afgift med 15.577 kr. og CO2-afgift med 3.292 kr.
Ikke anerkendt fradrag for 25 % af momsen vedrørende udgifter til opførelse af ejendom i X 132.993 kr.
Ikke anerkendt fradrag for moms af udgifter til reparation af udhus ved tidligere ejendom i Y 22.319 kr.
Ikke anerkendt fradrag for moms af udgifter til anskaffelse af bil 66.047 kr.
Ikke anerkendt fradrag for moms af udgifter til anskaffelse og abonnement på tyverialarm 1.409 kr.
Ikke anerkendt godtgørelse af energiafgift på 18.869 kr.
Det fremgår, at virksomheden A driver oversættelsesvirksomhed,  

 og har været momsregistreret siden 1. april 1993. Virksomheden har ingen  

 ansatte, men anvender i et vist omfang freelance arbejdere.
Indehaver af  

 virksomheden er B.
Det er oplyst, at virksomheden drives fra en ejendommen i X.  

 Ejendommen fungerer også som privat bopæl for B.
Virksomheden blev tidligere  

 drevet fra en ejendom i Y, hvor skattemyndighederne har anerkendt en  

 erhvervsdel på 25 % af ejendommen.
 Det er oplyst, at virksomheden har haft en omsætning i 1997 og  

 1998 på henholdsvis 474.428 kr. og 989.864 kr.
 Vedrørende  

 opførelsesudgifter af ejendommen i X.
 Det fremgår, at virksomheden har foretaget delvis fradrag (25 %)  

 for moms af udgifter til opførelse m.v. af ejendommen i 1998. Udgifterne  

 hidrører fra nedrivning af et sommerhus på grunden, og opførelse og  

 indretning  

 m.v. af ejendommen.
Det fremgår endvidere, at kontorlokalet, som er på ca. 24 m  

  

 2  

  

 ,  

 er beliggende i en indskudt etage.
Kontorlokalet, som kun har mure i 1/3  

 højde,  

 er placeret i forskudt plan i forhold til henholdsvis indgangsparti/køkken og  

 stueareal.
Selve kontorlokalet er som en hems over stuearealet.  

 Adgangsforholdene til kontorlokalet er gennem ejendommens entré og det åbne  

 køkken med spiseplads og op ad en åben trappe med gelænder.
Fra kontorlokalet  

 er den eneste udgang til ejendommens træbelagte altan placeret.
Selve  

 kontorlokalet er indrettet med to edb-arbejdspladser/skriveborde og på  

 væggene  

 er placeret reoler samt bord til printer.
Desuden er toiletfaciliteterne  

 beliggende i husets beboelsesafdeling.
Vedrørende arkiv/depotrum, som er placeret på forskudt etage i  

 forhold til ejendommens grundplan, fremgår det, at adgangsforholdene  

 ligeledes  

 er gennem entréen og det åbne køkken samt stuen.
For at komme til  

 arkiv/depotrum skal man passere et kælderrum benævnt bordtennis/værksted, som  

 på tidspunktet for told- og skatteregionens besigtigelse blev anvendt til  

 opbevaring af privat bohave.
På to af arkiv/depotrummets vægge var der  

 placeret  

 indbyggede skabe fra gulv til loft.
Tre af skabene var disponeret således, at  

 de indeholdt ejendommens installationer for el, gas og varmtvandsbeholder.
 Told- og skatteregionen har oplyst, at der ved besigtigelse af  

 kælderrummet forefandtes privat bohave.
 Advokaten har oplyst, at told- og skatteregionen har givet  

 bindende tilsagn til klageren om, at momsen af udgifter til byggeriet kunne  

 fratrækkes delvist.
 Told- og skatteregionen har bekræftet, at der har været  

 telefonisk kontakt med virksomheden, men at der ikke i denne forbindelse er  

 givet noget konkret tilsagn om fradrag for momsen af udgifterne til  

 byggeriet.  

 Der har alene været givet en generel vejledning om reglerne for delvis  

 fradragsret ved blandet byggeri.
 Told- og skatteregionen har ved afgørelse af 4. august 2000 ikke  

 anerkendt fradraget på 25 % af de omhandlede opførelsesudgifter efter  

 momslovens § 39, stk. 2, jf. stk. 1.
Regionen har som begrundelse herfor henvist til, at  

 kontorlokalet ved besigtigelse i øvrigt er uden særlige indretninger, der  

 giver  

 det karakter af erhvervslokale.
Lokalet er af samme standard som den øvrige  

 del  

 af boligen og på ingen måde adskilt herfra, idet væggene kun er muret op i  

 1/3  

 højde ligesom åbningen ikke er forsynet med dør eller lignende og fremtræder  

 som en integreret del af boligen.
Angående arkiv/depotrummet har regionen anført, at  

 adgangsforholdene til dette rum ikke kan ske umiddelbart, idet man skal  

 passere  

 rummet bordtennis/værksted.
Adgangsforholdende (trapperummet) udgjorde  

 nedgang  

 til såvel bordtennis/værksted som arkiv/depot-rum.
Regionen har ligeledes  

 anført, at ejendommens fællesinstallationer er placeret i nævnte arkivrum,  

 hvilket gør, at det ikke fuldt ud kan anvendes til virksomhedens aktiviteter.  

 Regionen har endelig anført, at arkiv/depotrummet fremtræder således, at det  

 umiddelbart kan anvendes som udenomsrum til den private bolig.
 Virksomhedens advokat har overfor Landsskatteretten nedlagt  

 påstand om, at virksomheden er berettiget til at fradrage 25 % af momsen af  

 udgiften til opførelse af ejendommen i X.
 Subsidiært har advokaten nedlagt påstand om, at virksomheden er  

 berettiget til at fradrage 12,5 % af momsen af udgifter til opførelse af  

 ejendommen, idet alene kontoret anses for rent erhvervsmæssigt anvendt.
Til støtte for påstandene har advokaten bl.a. gjort gældende, at  

 ejendommen er opført med det formål at kunne rumme virksomheden, og at den  

 siden opførelsen har været anvendt hertil.
Advokaten har videre anført, at  

 ejendommen er trådt i stedet for en anden ejendom i Y, der med hensyn til  

 fordelingen mellem privat og erhverv svarede til den nuværende ejendom, og at  

 skattemyndighederne har anerkendt, at ejendommen blev drevet erhvervsmæssigt  

 med 25 %, og endvidere, at 40 % af udgifterne til opvarmning af den tidligere  

 ejendom var erhvervsmæssig.
Advokaten har endvidere gjort gældende, at virksomheden drives  

 fra et kontor i ejendommen på 25m  

  

 2  

  

 samt et arkivlokale/lager på 25m  

  

 2  

                                                                       .  

                                                                            Sål  

 Således er kontoret indrettet med to arbejdspladser, to pcere, printer,  

 reoler  

 og særlig kabelføring til pcerne.
Advokaten har videre anført, at  

 kontoret og  

 arkivlokalet ikke er en del af beboelsen, idet der ikke er adgang til  

 beboelsesrum fra de pågældende rum.
Advokaten har bemærket, at momslovens § 39, stk. 2, afskærer  

 fradragsret for afgift vedrørende opførelse af lokaler, der anvendes som  

 bolig  

 for virksomhedens indehaver eller personale, uanset om de pågældende lokaler  

 tillige anvendes i den pågældendes erhverv.
Der er således i denne  

 bestemmelse  

 hjemmel til at nægte fradrag for afgift til opførelse af blandede lokaler,  

 men  

 ikke for afgift vedrørende lokaler, der alene anvendes erhvervsmæssigt.  

 Advokaten har herefter gjort gældende, at det ikke har betydning for  

 fradragsretten, at der ikke er selvstændig indgang til kontoret fra vejen.  

 Advokaten har i denne forbindelse henvist til Momspraksis side 495, samt TfS  

 1996, 210, TfS 1996, 553 og TfS 1998, 692, der alle vedrører skattemæssig  

 fradragsret.
 Advokaten har videre gjort gældende, at det ikke har betydning,  

 at væggene er halvvægge, og at kontoret er indskudt som en ekstra etage.  

 Advokaten har således anført, at det afgørende er den faktiske indretning og  

 anvendelse.
Herefter har advokaten gjort gældende, at der er tale om  

 sædvanlig bevisvurdering ved vurderingen af, om der er tale om erhvervsmæssig  

 anvendelse i relation til byggemoms.
Advokaten har i denne forbindelse  

 henvist  

 til Momspraksis side 495, hvoraf følger, at det taler for fradragsret, når  

 lokalerne er nødvendige for at udøve den registreringspligtige aktivitet.  

 Ligeledes er der henvist til TfS 1999.107, hvor Landsskatteretten nægtede  

 fradrag for afgift til opførelse af bryggers og badeværelse, der ubestridt  

 også  

 anvendtes privat.
 Endelig har advokaten gjort gældende, at told- og skatteregionen  

 har givet bindende tilsagn om, at der kunne ske fradrag for moms af udgifter  

 til byggeriet, men at den nærmere procent skulle fastsættes på et senere  

 tidspunkt.
 Told- og Skattestyrelsen har indstillet afgørelsen stadfæstet i  

 overensstemmelse med regionens begrundelse.
 Vedrørende reparation og  

 vedligeholdelse af udhus/anneks, brændeskur og carport.
 Det fremgår, at virksomheden har foretaget fradrag for moms af  

 udgifter til reparation og vedligeholdelse af udenomsrum udhus/anneks,  

 brændeskur og carport til ejendommen i Y.
Ifølge det af virksomhedens advokat oplyste var udhuset afskåret  

 fra resten af huset, idet man skulle over gårdspladsen for at nå til det.  

 Udhuset blev anvendt til arkiv samt til opbevaring af det papir og  

 datatilbehør, der blev solgt.
Der var i udhuset 8 hvide reoler, et  

 fralægningsbord samt et bord med computer.
Reparation af huset var  

 nødvendiggjort af, at der var tale om fugt- og vandskade på udhuset.
Under sagens behandling for Landsskatteretten har klageren  

 oplyst, at der i det pågældende lokale blev opbevaret lånt udstyr i form af  

 printere, faxmaskiner, kopimaskiner m.m.
Udstyret blev anvendt i forbindelse  

 med forevisninger for eventuelle købere, og var ejet af et datafirma.
 Told- og skatteregionen har ved afgørelse af 4. august 2000  

 nægtet fradrag for udgifterne til reparation og vedligeholdelse af  

 udhus/anneks, brændeskur og carport.
 Regionen har som begrundelse herfor anført, at udhuset/annekset  

 er placeret tæt ved beboelsesejendommen, at det ved besigtigelsen udefra  

 fremtrådte som et almindeligt rum, der umiddelbart kunne anvendes som  

 udenomsrum til den private bolig.
Ved udtalelse af 27. november 2000 har regionen yderligere anført,  

 at det ikke virker sandsynligt, at udhuset er anvendt til lagerplads, idet  

 virksomhedens omsætning vedrørende varesalg alene udgør 1 % af den totale  

 omsætning, og at den overvejende del heraf sker på leveringsbetingelser, hvor  

 varen bliver leveret direkte til kunden fra leverandøren.
Endvidere har  

 regionen anført, at det følger af momslovens § 39, stk. 2, 2. pkt., at  

 virksomhedens lokaler ikke skal forstås som lokaler, der anvendes som bolig  

 for  

 virksomhedens indehaver eller personale, uanset om lokalerne tillige anvendes  

 i  

 den pågældendes erhverv jf. momslovens § 42, stk. 1, nr. 2. Således er der  

 ikke  

 fradragsret for købsmoms vedrørende opførelse af lokaler, der kan anses for  

 at  

 indgå som en del af selve boligen, herunder sædvanlige udenomsrum til  

 beboelsen.
 Virksomhedens advokat har overfor Landsskatteretten nedlagt  

 påstand om, at der anerkendes fuldt fradrag for moms af udgifterne til  

 reparation af udhuset.
 Advokaten har til støtte for påstanden bl.a. gjort gældende, at  

 udhuset alene er blevet anvendt erhvervsmæssigt, idet der kun er opbevaret  

 ting, der har relation til virksomheden.
 Told- og Skattestyrelsen har indstillet afgørelsen stadfæstet i  

 overensstemmelse med regionens begrundelse.
 Vedrørende anskaffelse af  

 varebil.
Det fremgår, at virksomheden har foretaget fradrag for moms af  

 udgifter til anskaffelse af en varebil i 1997. Bilen er indregistreret på  

 gule  

 plader.
Bilen afløste en delvist privat/erhvervsmæssigt anvendt bil.
 Der er fremlagt brev af 4. februar 1998 fra told- og skatteregionen,  

 hvoraf fremgår, at regionen har forbeholdt sig ret til at tilbageregulere den  

 anførte købsmoms, såfremt det efterfølgende skulle vise sig, at bilen også  

 blev  

 anvendt privat.
Der er fremlagt rekonstruktion af kørselsregnskab for årene 1997  

 og 1998, hvoraf fremgår, at der er kørt 26.610 km i perioden som led i  

 erhvervsmæssig virksomhed.
I rekonstruktionen er det kørte antal kilometer  

 til  

 hver destination i alle tilfælde angivet i runde tal (delelige med 10).
 Der er endvidere fremlagt kopi af servicebog, hvor det fremgår,  

 at der i perioden fra anskaffelsen i 1997 til den 24. november 1998 er kørt  

 24.409 km.
 Herudover er der fremlagt kopi af benzinregninger for perioden  

 fra den 22. april til den 21. december 1998, hvoraf følger, at  

 brændstofforbruget i perioden er 3.529 liter benzin.
 Den kommunale ligningsmyndighed har truffet afgørelse om, at  

 varebilen skal anses for delvist erhvervsmæssig anvendt og delvist privat  

 anvendt i årene 1997-1999.
 Told- og skatteregionen har ved afgørelse af 4. august 2000 nægtet  

 virksomheden fradrag for udgifter til anskaffelse af varebilen.
Regionen har som begrundelse herfor anført, at varebilen har  

 været anvendt privat, idet den har erstattet en hvidpladebil, der blev  

 anvendt  

 til både erhvervsmæssig og privat kørsel, og at virksomhedens indehaver kun  

 er  

 ejer af denne bil.
Regionen har endvidere anført, at virksomheden i henhold  

 til  

 momslovens § 41, stk. 1, ikke har sandsynliggjort den erhvervsmæssige kørsel.
 Virksomhedens advokat har overfor Landsskatteretten nedlagt påstand  

 om, at virksomheden er berettiget til at foretage fradrag for moms af  

 anskaffelsessummen af varebilen.
Til støtte for påstanden har advokaten bl.a. gjort gældende, at  

 varebilen alene er anvendt erhvervsmæssigt, og at virksomhedens indehaver har  

 løst sit private transportbehov ved at låne datterens bil, at blive bragt af  

 en  

 bekendt, at køre taxa, og at cykle.
Endvidere har advokaten henvist til den  

 udarbejdede rekonstruktion af den erhvervsmæssige kørsel for 1997 og 1998,  

 hvorefter den erhvervsmæssige kørsel er opgjort til 26.610 km, hvilket  

 stemmer  

 overens med antallet af kørte kilometer i perioden.
Herudover har advokaten  

 anført, at et benzinforbrug på 3.500 liter benzin og 26.000 kørte kilometer  

 svarer til ca. 7,4 km/l, og at benzinforbruget for biler af den pågældende  

 art  

 er 7-8 km/l.
 Told- og Skattestyrelsen har indstillet afgørelsen stadfæstet i  

 overensstemmelse med regionens begrundelse.
 Vedrørende driftsudgifter  

 for indehavers bolig.
 Virksomheden har endvidere bl.a. foretaget fradrag for moms af  

 udgifter til anskaffelse og drift af alarmsystem.
 Told- og skatteregionen har ved afgørelse af 4. august 2000  

 nægtet at anerkende fradrag for moms af disse udgifter.
 Regionen har som begrundelse herfor henvist til, at der efter  

 momslovens § 42, stk. 1, nr. 2, ikke er fradrag for moms, som vedrører  

 anskaffelse og drift af bolig for virksomhedens indehaver.
 Virksomhedens advokat har overfor Landsskatteretten nedlagt  

 påstand om, at der anerkendes fradrag for moms af udgifter til anskaffelse og  

 drift af alarmsystemet.
Advokaten har til støtte for påstanden bl.a. gjort gældende, at  

 alarmen alene er anskaffet og anvendt af hensyn til virksomheden, herunder  

 arkiv og de arbejder der udføres.
I sidstnævnte arbejder kan der ofte være  

 forretningshemmeligheder m.v., hvorfor det vil være helt uacceptabelt for  

 kunderne, hvis uberettigede fik adgang til materialet.
 Told- og Skattestyrelsen har indstillet afgørelsen stadfæstet i  

 overensstemmelse med regionens begrundelse.
 Vedrørende godtgørelse  

 for el-afgift og CO2-afgift.
 Det fremgår, at virksomheden har fået godtgjort el- og  

 CO2-afgift med 18.869 kr.
 Told- og skatteregionen har ved afgørelse af 4. august 2000 ikke  

 anset virksomheden for berettiget til at få godtgjort ovennævnte afgifter.
Regionen har som begrundelse herfor anført, at det følger af  

 el-afgiftslovens § 11, stk. 2, at der ikke kan ske godtgørelse for  

 virksomheder, der er nævnt i lovens bilag.
Regionen har anset virksomhedens  

 aktivitet i den pågældende periode som værende et liberalt erhverv, et  

 oversættelsesbureau,  

 der er nævnt i bilaget.
Ved udtalelse af 27. november har regionen yderligere anført, at  

 det ved gennemgang af virksomhedens salgsfakturaer er konstateret, at der i  

 1998 alene er faktureret oversættelsesarbejde og et ganske lille varesalg.
I  

 1997 er der enkelte fakturaer, hvoraf det ikke direkte fremgår, hvorvidt der  

 er  

 tale om levering af oversættelsesydelse.
Regionen har herefter anset  

 virksomheden som værende et liberalt erhverv og omfattet af punktet bureauer  

 i  

 bilaget til elafgiftsloven.
Regionen har i denne forbindelse henvist til  

 Punktafgiftsvejledning 2000 og til TfS 1998, 432, hvor Momsnævnet overfor et  

 markedsanalyseinstitut udtalte, at det efter sagens oplysninger lægges til  

 grund, at sagsøgerens virksomhed består i indsamling og bearbejdning af  

 erhvervsmæssige oplysninger med henblik på afsætning af blandt andet analyser  

 heraf.
At viderebringelsen til aftagerne af sagsøgerens ydelser foregår ved  

 levering af rapporter, disketter og cd-rom, der fremstilles på egne maskiner,  

 findes ikke at gøre virksomheden vareproducerende.
Herefter har regionen  

 anført, at afsætning af oversættelsesydelser kan sidestilles med ovennævnte  

 ydelser, hvorefter klagerens virksomhed findes at bestå i afsætning af  

 service-  

 og tjenesteydelser.
Virksomhedens advokat har overfor Landsskatteretten nedlagt  

 påstand om, at virksomheden helt eller delvist er berettiget til at få  

 godtgjort el- og CO2-afgifter.
Subsidiært har advokaten nedlagt påstand om,  

 at  

 salget af papir og datatilbehør berettiger til godtgørelse.
 Til støtte for den principale påstand har advokaten bl.a. gjort  

 gældende, at ingen af de af virksomheden udøvede aktiviteter er nævnt i  

 bilaget  

 til el-afgiftsloven, hvorfor virksomheden er berettiget til godtgørelse i  

 overensstemmelse med hovedreglen i lovens § 11, stk. 1.
 Told- og Skattestyrelsen har indstillet afgørelsen stadfæstet i  

 overensstemmelse med regionens begrundelse.
 Landsskatteretten  

 udtaler:
Vedrørende udgifter til  

 opførelse af ejendommen Det følger af momslovens § 39, stk. 1, at afgift vedrørende  

 opførelse af bygninger, herunder tilbygninger, som foruden lokaler for den  

 registrerede virksomhed omfatter andre lokaler, kan fradrages med den del af  

 den samlede afgift på bygningen, som byggeomkostninger for virksomhedens  

 lokaler skønnes at udgøre i forhold til de samlede byggeomkostninger.
 Af momslovens § 39, stk. 2, nr. 1, følger, at til virksomhedens  

 lokaler efter stk. 1, medregnes ikke lokaler, der anvendes som bolig for  

 virksomhedens indehaver eller personale, uanset om lokalerne tillige anvendes  

 i  

 den pågældendes erhverv.
Landsskatteretten finder efter det oplyste, at kontorlokalet må  

 anses som udelukkende anvendt af virksomheden.
Retten har herved lagt vægt  

 på,  

 at kontorlokalet er indrettet som kontor med to  

 edb-arbejdspladser/skriveborde  

 med computere, printere, kabelføring m.m., der efter det oplyste anvendes i  

 klagerens virksomhed.
Retten har videre lagt vægt på virksomhedens omfang, og  

 at lokalet efter det oplyste er det eneste sted, hvorfra klagerens virksomhed  

 drives, herunder at der har været freelancearbejdere, som har arbejdet fra  

 stedet.
Vedrørende arkivlokalet  

  

 finder Landsskatteretten efter en konkret vurdering, at dette må anses for at  

 indgå som en integreret del af indehaverens private beboelse, hvorfor der  

 ikke  

 kan indrømmes fradragsret for nogen del af momsen ved udgifter i forbindelse  

 med opførelse heraf.
Retten har herved lagt vægt på det oplyste omkring  

 lokalets anvendelse.
Landsskatteretten finder således, at klageren er berettiget til  

 at foretage fradrag for momsen af de opførelsesudgifter, der kan henføres til  

 virksomhedens lokaler.
Ved opgørelsen skal ovennævnte afgrænsning lægges til  

 grund.
Det overlades til told- og skatteregionen at opgøre det  

 fradragsberettigede beløb.
 Landsskatteretten bemærker, at det efter det oplyste ikke kan  

 antages, at der er meddelt klageren oplysninger, der medfører, at klageren  

 har  

 en retsbeskyttet forventning om at kunne foretage fradrag på 25 % af momsen  

 af  

 udgifterne.
 Reparation af udhus ved  

 tidligere ejendom i Y.
 Vedrørende udgifter til reparation af udhus ved den tidligere  

 ejendom i Y finder Landsskatteretten, at udhuset efter det oplyste  

 udelukkende  

 kan anses for at være anvendt af virksomheden.
 Klageren anses herefter for berettiget til fradrag for momsen af  

 udgifter til reparation af udhuset efter momslovens § 37, stk. 1.
Anskaffelse af bil Det følger af momslovens § 41, stk. 1, at afgift, der  

 vedrører  

    

  

 anskaffelse af vare- og  

 lastmotorkøretøjer med tilladt totalvægt på ikke over 3 t, ikke kan  

 fradrages,  

 medmindre køretøjerne udelukkende anvendes i forbindelse med virksomhedens  

 fradragsberettigede levering af varer og ydelser.
Vedrørende moms af udgifter til anskaffelse af varebil finder  

 Landsskatteretten efter det oplyste ikke, at bilen kan anses udelukkende at  

 have været anvendt i forbindelse med virksomhedens fradragsberettigede  

 levering  

 af varer og ydelser.
Retten har herved lagt vægt på, at bilen er anvendelig  

 som  

 alternativ til en privat bil, at klageren ikke er rådig over en anden bil, at  

 der er tale om en af klageren drevet og ejet virksomhed, at virksomheden er  

 beliggende på bopælsadressen.
Klageren har ikke heroverfor sandsynliggjort,  

 at  

 bilen udelukkende har været anvendt i forbindelse med virksomhedens  

 fradragsberettigede levering af varer og ydelser.
 Klageren er herefter ikke berettiget til fradrag for moms af  

 udgifter til anskaffelse af varebilen.
Anskaffelse og abonnement  

 på tyverialarm Det af klageren oplyste omkring årsagen til anskaffelsen af  

 tyverialarmen lægges til grund.
 Landsskatteretten bemærker dog, at tyverialarmen sikrer hele  

 ejendommen.
 Landsskatteretten finder herefter, at klageren er berettiget til  

 skønsmæssigt fradrag efter momslovens § 38, stk. 2, opgjort som den del af  

 afgiften, der skønsmæssigt svarer til de pågældende varers og ydelsers  

 fradragsberettigede brug i den registreringspligtige virksomhed.
 Klageren er herefter berettiget til skønsmæssigt fradrag for  

 momsen af de afholdte udgifter, svarende til den del af ejendommen, der  

 anvendes erhvervsmæssigt.
Godtgørelse af  

 energiafgift Det følger af elektricitetsafgiftslovens § 11, stk. 1, at  

 virksomheder, der er registreret efter merværdiafgiftsloven, kan, bortset fra  

 de i stk. 2 nævnte tilfælde, få tilbagebetalt afgiften efter nærværende lov  

 med  

 undtagelse af 1 øre pr. kWh.
Af § 11, stk. 2, fremgår, at tilbagebetaling dog ikke kan finde  

 sted for så vidt angår afsætning af de i bilaget til nærværende lov nævnte  

 ydelser.
I bilaget er angivet følgende virksomhedstyper, advokater,  

 arkitekter,  

 bureauer (bl.a. vagtbureauer, ægteskabsbureauer), forlystelser, herunder  

 teaterforestillinger, biografforestillinger m.v., landinspektører, mæglere,  

 reklame, revisorer, og rådgivende ingeniører.
 Af kuldioxidafgiftslovens § 9, stk. 1, følger, at virksomheder,  

 der er registreret efter merværdiafgiftsloven, får tilbagebetalt 10 % af  

 afgiften efter nærværende lov.
 Af kuldioxidafgiftslovens § 9, stk. 4, nr. 3, fremgår videre, at  

 tilbagebetaling efter stk. 1 kan ydes for det forbrug, der er fuldt ud  

 tilbagebetalingsberettiget efter § 11 i lov om afgift af elektricitet.
 Det lægges til grund, at den af klageren udøvede virksomhed må  

 betegnes som oversættelsesvirksomhed.
Landsskatteretten finder herefter, at virksomhedens aktiviteter  

 med oversættelse må anses for bureauvirksomhed omfattet af bilaget til  

 elektricitetsafgiftsloven.
Retten har herved lagt vægt på, at  

 oversættelsesvirksomhed ikke kan betragtes som salg af en vare, men må anses  

 som levering af en service/tjenesteydelse, jf. herved Højesterets afgørelse  

 af  

 8. august 2001 (TfS 2001.703). Da disse service/tjenesteydelser endvidere  

 ikke  

 har karakter af rådgivning, jf. herved at visse ikke-vareproducerende  

 rådgivere  

 er medtaget i bilaget, findes klagerens oversættelsesvirksomhed at måtte  

 anses  

 som bureauvirksomhed, der ikke er berettiget til godtgørelse af el- og  

 CO2-afgift.
Vedrørende virksomhedens salg af papir og datatilbehør finder  

 Landsskatteretten, at der er tale om levering af varer.
Retten bemærker, at  

 aktiviteten ikke kan anses som en integreret del af virksomhedens  

 oversættelsesaktiviteter.
 Klageren anses herefter alene for berettiget til en  

 forholdsmæssig godtgørelse af afgifter svarende til den forholdsmæssige del  

 af  

 omsætningen, der hidrører fra salg af varer og datatilbehør.
 Den af told- og skatteregionen trufne afgørelse ændres delvis i  

 overensstemmelse hermed.
