Kendelse fra Pressenævnet i sag nr. 2003-6-119 [En mand  K] har ved brev af 5. november 2003 anmodet om  

 genoptagelse af Pressenævnets sag nr. 55/2003, som nævnet traf afgørelse i  

 den  

 1. oktober 2003.
 I kendelsen hed det:
»Det fremgår af medieansvarslovens § 34, stk. 3, at klager over  

 blandt andet Danmarks Radios overtrædelse af god presseskik senest 4 uger  

 efter  

 offentliggørelsen skal indgives til vedkommende virksomhed.
Danmarks Radios  

 afgørelse kan indbringes for Pressenævnet senest 4 uger efter, at afgørelsen  

 er  

 kommet frem til klageren.
Efter forvaltningslovens § 25, stk. 1, skal afgørelser, som kan  

 påklages til en anden forvaltningsmyndighed, når de meddeles skriftligt, være  

 ledsaget af en vejledning om klageadgang med angivelse af klageinstans og  

 oplysning om fremgangsmåden ved indgivelse af klage, herunder med angivelse  

 af  

 eventuel tidsfrist.
Det gælder dog ikke, hvis afgørelsen fuldt ud giver den  

 pågældende part medhold.
Nævnet bemærker, at Danmarks Radio er omfattet af  

 denne bestemmelse, jf. lov om radio- og fjernsynsvirksomhed § 86, stk. 2,  

 modsætningsvis.
Da indklagede i afgørelsen til klager om tilsidesættelse af god  

 presseskik har undladt at give den klagevejledning, der efter  

 forvaltningslovens  

 § 25 gælder i forhold til indklagede, behandler nævnet den indgivne klage,  

 uanset at den er indgivet for sent til nævnet.
Det er nævnets opfattelse, at  

 korrekt  

 klagevejledning er af væsentlig betydning for, at en klage kan indgives  

 rettidigt.
Pressenævnet finder på baggrund af parternes modstridende  

 forklaringer ikke at kunne vurdere, hvilken aftale der blev indgået mellem  

 programmets tilrettelægger og klager med hensyn til klagers mulighed for at  

 kommentere udsendelsens oplysninger.
Nævnet finder, at klager i  

 tilstrækkeligt  

 omfang er kommet til orde i forhold til de oplysninger, der vedrører ham, og  

 nævnet finder derfor ikke grundlag for at udtale kritik i den anledning.
Nævnet finder ej heller mulighed for at vurdere, om  

 programtilrettelæggeren over for klager havde oplyst, at han kun skulle  

 stille  

 op til en samtale med panelet om rammerne for et forsøg.
Nævnet kan  

 imidlertid  

 af udsendelsen konstatere, at klager i forlængelse af samtalen med panelet  

 over  

 for dette indvilligede i at deltage i et forsøg, som umiddelbart efter blev  

 sat  

 i værk.
På den baggrund finder nævnet ikke grundlag for at udtale kritik af  

 indklagede.
Nævnet bemærker, at udsendelsen har haft til formål at afprøve,  

 om det  

  

 paranormale  

  

 eksisterer, herunder om nogle  

 udvalgte personer over for et uvildigt panel kunne sandsynliggøre  

 overnaturlige  

 evner.
Nævnet finder ikke, at der herved er grundlag for at konstatere, at  

 programmet skulle have haft en skjult dagsorden.
Nævnet finder ej heller  

 grundlag for at udtale kritik af den måde, hvorpå udsendelsen er klippet  

 sammen.
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
 Det fremgår samtidig af § 38, stk. 1, at  

  

 genmælets  

  

 indhold i alt væsentligt skal være begrænset til de nødvendige faktiske  

 oplysninger.
Pressenævnet bemærker, at anmodningen om genmæle er fremsendt  

 til Danmarks Radio, uden at det i anmodningen er anført, hvilke oplysninger  

 der  

 ønskes genmæle i forhold til.
I anmodningen anføres alene, at klager ønsker  

 at  

 komme til orde i en direkte udsendelse af samme varighed som den påklagede.  

  

 Nævnet  

  

 finder på den baggrund, at indklagede har været berettiget til at afvise  

 klagers  

 anmodning om genmæle i den foreliggende form.« Klageren har til støtte for sin anmodning om genoptagelse af  

 sagen blandt andet anført, at journalisten fra Danmarks Radio ikke har  

 overholdt aftalen om måden, hvorpå udsendelsen skulle sendes.
Klager har et  

 vidne, der kan bekræfte denne aftale.
Han er derfor ikke som påstået i  

 kendelsen kommet til orde i forhold til de oplysninger, der vedrører  

 mig.  

 Klager mener derfor at kunne tilbagevise pressenævnets bemærkning om, at det  

 på baggrund af parternes modstridende forklaringer ikke kunne vurdere,  

 hvilken  

 aftale der blev indgået mellem programmets tilrettelægger og klager med  

 hensyn  

 til klagers mulighed for at kommentere udsendelsens oplysninger.
Det er  

 for  

 klager uforståeligt, hvorfor hans vidne ikke bliver respekteret.
I forhold til nævnets afvisning af klagers anmodning om genmæle  

 har klager anført, at han i brevet af 22. april 2003 til Danmarks Radio har  

 vedlagt en kopi af en redegørelse med overskriften Historien om  Øjvind  

  

 Kyrø  

  

 og  

  

 DR-TVs  

  

 store stygge  

 nummer samtidig med, at han gjorde opmærksom på sin hjemmeside  

 www.nordiskskole.dk, hvor sagsforløbet også er beskrevet.
Klager mener, at  

 disse beretninger illustrerer sagsforløbet ganske klart, og at der efter  

 læsning af dem næppe kan stilles spørgsmål ved, hvilke oplysninger klager  

 ønsker genmæle i forhold til.
 Klageren er endvidere over for nævnet fremkommet med en række  

 kritikpunkter i forhold til sagsbehandlingen i nævnet og til kendelsens  

 bemærkninger  

 om klagefristens overholdelse.
I sagens behandling har følgende nævnsmedlemmer deltaget: Lene  

 Pagter Kristensen,  

  

 Bo Maltesen  

  

 ,  

  

 Kaare  

 R.
Skou  

  

 og  

  

 Kirsten Dyregaard  

                                                            .
 Pressenævnet udtaler:
 Efter § 14, stk. 1, i bekendtgørelse nr. 86 af 9. februar 1998  

 om forretningsordenen for Pressenævnet træffer de medlemmer, der har afgjort  

 en  

 sag, også afgørelse vedrørende spørgsmålet om eventuel genoptagelse af sagen.
Pressenævnet vil kunne genoptage behandlingen af en sag, hvis  

 der fremkommer nye oplysninger af betydning for sagens afgørelse.
Da klageren  

 ikke er fremkommet med sådanne nye oplysninger, finder nævnet ikke grundlag  

 for  

 at genoptage sagen.
 Afsagt den 28. november 2003.
