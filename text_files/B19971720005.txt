 I medfør af § 34, § 75, § 78 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet, jf. bekendtgørelse nr. 191  

 af 23. maj 1975 vedrørende luftfartscertifikater, § 3 og § 7 (BL 6-02),  

 følgende:
1. Referencedokumenter 1.1 ICAO Annex 8, Airworthiness of Aircraft, seneste udgave.
 1.2 BL 1-1, Bestemmelser om vedligeholdelse og ændring af luftfartøjer,  

 seneste udgave.
 1.3 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.4 BL 1-17, Bestemmelser om radioudstyr i dansk registrerede  

 luftfartøjer, seneste udgave.
 1.5 BL 6-03, Bestemmelser om certificering, generelt, seneste udgave.
 1.6 Gebyrreglementet for Statens Luftfartsvæsen, seneste udgave.
 Anm.: Det dokumentet, der er nævnt i pkt. 1.1, kan købes i engelsk  

 udgave ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Anvendelsesområde Denne BL fastsætter bestemmelser for 3. Generelt 3.1 En luftfartsskole, der er omfattet af denne BL, må kun drives efter  

 tilladelse fra Statens Luftfartsvæsen.
 3.2 En luftfartsskole, der er omfattet af denne BL, skal ledes af en  

 chefinstruktør, der er godkendt af Statens Luftfartsvæsen.
4. Ansvar 4.1 Tilladelsens indehaver skal sikre, a. at skolen råder over egnede lokaliteter, jf. pkt. 5.3 f., samt råder  

 over luftfartøjer, der opfylder vilkårene i pkt. 5.4 b. og er udstyret som  

 angivet i afsnit 8, b. at de regler, der eventuelt er fastsat af andre myndigheder i  

 forbindelse med undervisningen, er opfyldt, c. at dokumentation for hver elevs uddannelse og resultater under  

 uddannelsen opbevares på skolen under uddannelsen og herefter i mindst 24  

 måneder efter uddannelsens afslutning, samt d. at Statens Luftfartsvæsen omgående underrettes, hvis forudsætningerne  

 for skolens godkendelse ikke længere er til stede.
4.2 En chefinstruktør, der er omfattet af denne BL, skal sikre, a. at undervisningen foregår i egnede lokaler, b. at undervisningen gives af behørigt certificerede og kvalificerede  

 instruktører, c. at skolens instruktører til enhver tid er orienteret om  

 uddannelsesplaner og -programmer, elevens standpunkt og videre  

 uddannelsesforløb, samt at der foregår en standardisering af instruktørernes  

 virksomhed ved skolen, d. at skolens undervisning foregår på luftfartøjer, der opfylder de krav  

 med hensyn til udstyr m.v., der er fastsat for den pågældende form for  

 skoleflyvning, e. at skolens undervisning koordineres på en sådan måde, at eleven får  

 maksimalt udbytte, og der sikres eleven bedst mulig baggrund, forinden  

 vedkommende får opgaver i forbindelse med skoleflyvning, f. at undervisningens indhold og omfang i øvrigt er i overensstemmelse med  

 de bestemmelser, der er fastsat af Statens Luftfartsvæsen for den pågældende  

 uddannelse, g. at skolehåndbog, uddannelsesprogrammer og lektionsplaner udarbejdes,  

 ajourføres og indsendes til Statens Luftfartsvæsen, h. at der foreligger en ajourført liste over instruktører, der anvendes  

 ved skolen, i. at egnet undervisningsmateriel foreligger, j. at der for hver elev udarbejdes dokumentation for den uddannelse,  

 eleven har gennemgået ved skolen, samt de resultater, der er opnået herunder, k. at ingen elev indstilles til en praktisk prøve, der er fastsat af  

 Statens Luftfartsvæsen, eller får attestation for PFT eller typeuddannelse,  

 medmindre vedkommende har gennemført den pågældende uddannelse i fuldt omfang  

 med et resultat, der efter chefinstruktørens vurdering er tilfredsstillende,  

 og l. at al virksomhed ved skolen foregår under overholdelse af gældende  

 regler og bestemmelser, der er fastsat af Statens Luftfartsvæsen.
5. Tilladelse til drift af luftfartsskoler til  

 praktisk uddannelse 5.1 Ansøgning om tilladelse til drift af en luftfartsskole til praktisk  

 uddannelse skal være vedlagt en skolehåndbog, der indeholder beskrivelse af  

 skolens 5.1.1 Som del af skolehåndbogen eller som bilag til denne skal der  

 endvidere til Statens Luftfartsvæsen indsendes uddannelsesprogrammer og  

 detaljerede lektionsplaner, der beskriver, hvorledes de uddannelser, som  

 skolen søger tilladelse til at udføre, agtes gennemført.
 5.2 Tilladelsen gives gældende for en eller flere af de praktiske  

 uddannelser, der er krævet af Statens Luftfartsvæsen for at opnå certifikat  

 eller bevis.
5.3 Tilladelsen er betinget af, a. at ansøgeren opfylder de gældende vilkår i luftfartslovens § 7, stk. 1,  

 for at kunne få registreret et luftfartøj her i landet, b. at ansøgerens hovedkontor/hjemsted i retlig henseende er beliggende i  

 Danmark, c. at ansøgeren enten er registreret eneejer af eller i henhold til  

 lejeaftale, der skal godkendes af Statens Luftfartsvæsen, har eneret (fuld  

 dispositionsret) over mindst et luftfartøj, der er egnet til og i praksis  

 anvendes til den pågældende form for flyvning (det bærende luftfartøj), d. at det må antages, at ansøgeren er i stand til behørigt at drive  

 virksomheden, e. at ansøgeren ikke har betydelig forfalden gæld til det offentlige,  

 hvorved forstås beløb i størrelsesordenen 50.000 kr. eller derover, jf.  

 luftfartslovens § 146 a, stk. 1, f. at skolen råder over lokaliteter, der er beliggende ved den flyveplads,  

 hvorfra skoleflyvning udgår, og som er anvendelig til briefing, debriefing og  

 administration af skolen, samt g. at skolehåndbogen, inklusive uddannelsesprogrammer og lektionsplaner,  

 jf. pkt. 5.1.1, kan godkende af Statens Luftfartsvæsen.
 5.3.1 Den lejeaftale, der er nævnt i pkt. 5.3 c., skal opfylde følgende  

 vilkår:
a.
Lejeren skal have eneret til at bruge luftfartøjet i sin virksomhed  

 (fuld dispositionsret).
b.
Lejeperioden skal være på mindst 2 år, og et eventuelt opsigelsesvarsel  

 på mindst 6 måneder.
c.
Lejeren skal have det fulde økonomiske ansvar for luftfartøjets  

 operation og vedligeholdelse.
d.
Lejeafgiften skal udgøre et fast beløb, der er uafhængigt af det antal  

 timer, som lejeren opererer luftfartøjet.
 Anm.: Ud over en fast lejeafgift kan der aftales et mindre  

 timetillæg.
 5.4 For tilladelsen gælder følgende vilkår:
a.
Virksomheden skal drives i overensstemmelse med de til enhver tid  

 gældende EF-forordninger samt danske love og bestemmelser.
b.
I virksomheden må der kun benyttes dansk registrerede luftfartøjer,  

 medmindre Statens Luftfartsvæsen undtagelsesvis tillader andet.
For hvert af  

 de anvendte luftfartøjer skal der være tegnet forsikring til dækning af  

 ansvaret for erstatning for skade på person eller ting uden for luftfartøjet,  

 jf. luftfartslovens § 130.
c.
Virksomheden er undergivet Statens Luftfartsvæsens tilsyn.
Indehaveren  

 skal efterkomme påbud fra Statens Luftfartsvæsen og meddele Statens  

 Luftfartsvæsen enhver oplysning, der er relevant for udøvelsen af tilsynet.  

 Statens Luftfartsvæsens tilsynsførende personale skal have uhindret adgang  

 til indehaverens lokaliteter, luftfartøjer, dokumenter m.v. i den  

 udstrækning, dette er nødvendigt for udøvelsen af tilsynet.
Statens  

 Luftfartsvæsens personale skal i forbindelse med udøvelsen af tilsynet have  

 fri befordring med virksomhedens luftfartøjer under deres benyttelse.
d.
Med henblik på bedømmelse af luftfartsforetagendets økonomi kan Statens  

 Luftfartsvæsen kræve foretagendets regnskaber indsendt til gennemsyn.
e.
Etablering af fælles drift med andre luftfartsforetagender må ikke ske  

 uden Statens Luftfartsvæsens tilladelse.
f.
Hvis et af de bærende luftfartøjer, jf. pkt. 5.3 c., ikke er  

 luftdygtigt for en periode af mere end en måned, skal Statens Luftfartsvæsen  

 underrettes herom.
g.
Statens Luftfartsvæsen skal på forhånd underrettes om ændringer i  

 foretagendets juridiske status, herunder ejerforhold.
5.5 Tilladelsen meddeles på bestemt tid og kan gøres afhængig af  

 yderligere vilkår, hvis dette skønnes påkrævet.
Statens Luftfartsvæsen kan  

 endvidere i tilladelsens løbetid foretage sådanne ændringer i de gældende  

 vilkår og bestemmelser, herunder fastsætte yderligere vilkår og bestemmelser,  

 som anses for nødvendige for at sikre, at virksomheden drives på en for  

 almenheden hensigtsmæssig og betryggende måde.
 5.6 Tilladelsen bortfalder, hvis skolen ikke længere har ansat en godkendt  

 chefinstruktør, jf. pkt. 3.2.
5.7 Tilladelsen vil blive tilbagekaldt, hvis a. indehaveren anmoder derom, b. indehaveren ikke længere opfylder betingelserne for opnåelse af  

 tilladelse, og forholdet ikke bliver rettet inden for en frist, der  

 fastsættes af Statens Luftfartsvæsen, c. der under udøvelsen af virksomheden finder væsentlig tilsidesættelse  

 sted af bestemmelserne i denne BL eller af gældende love og bestemmelser for  

 virksomheden, d. det må antages, at indehaveren ikke er i stand til behørigt at  

 opretholde den tilladte virksomhed, e. foretagendet har indstillet driften i 12 måneder eller ikke har  

 påbegyndt driften 12 måneder, efter at tilladelsen er udstedt, f. indehaveren træder i likvidation, undergives konkursbehandling eller  

 standser sine betalinger.
Boet eller, i tilfælde af anmeldt  

 betalingsstandsning, Botilsynet, kan dog efter tilladelse fra Statens  

 Luftfartsvæsen midlertidigt fortsætte virksomheden med henblik på afvikling,  

 afhændelse eller finansiel rekonstruktion af virksomheden, g. der sker væsentlige ændringer i foretagendets ejerforhold, herunder  

 ændringer i bestyrelse og direktion, som medfører, at foretagendet ikke  

 længere opfylder de gældende vilkår i luftfartslovens § 7, stk. 1, for at  

 kunne registrere et luftfartøj her i landet, h. virksomhedens hovedaktionær, hovedanpartshaver eller administrerende  

 direktør bliver straffet for overtrædelse af straffeloven eller  

 luftfartsloven, og overtrædelsen skønnes at udgøre en fare for misbrug af  

 virksomhedens adgang til at drive luftfartsvirksomhed, eller i. indehaveren har betydelig forfalden gæld til det offentlige, hvorved  

 forstås beløb i størrelsesordenen 100.000 kr. og derover, jf. luftfartslovens  

 § 146 a., stk. 2.
6. Godkendelse som chefinstruktør 6.1 En godkendelse som chefinstruktør på en luftfartsskole til praktisk  

 uddannelse er betinget af, a. at ansøgeren er indehaver af et gyldigt instruktørbevis, der giver ret  

 til den pågældende form for uddannelse, b. at ansøgeren opfylder de nærmere fastsatte vilkår vedrørende flyvetid,  

 der er nævnt under pkt. 6.2, pkt. 6.3, pkt. 6.4 og pkt. 6.5, c. at ansøgeren over for Statens Luftfartsvæsen dokumenterer et  

 tilfredsstillende kendskab til den pågældende uddannelse, d. at ansøgeren ikke er godkendt som chefinstruktør på en anden skole, e. at ansøgeren har mulighed for at være fysisk til stede på skolen i et  

 sådant omfang, at vedkommende kan leve op til chefinstruktørens ansvar, jf.  

 afsnit 4, og f. at ansøgeren af Statens Luftfartsvæsen anses for egnet til at varetage  

 hvervet.
6.2 En godkendelse af chefinstruktør på en luftfartsskole, der forestår  

 den praktiske uddannelse af elever til er endvidere betinget af, a. at ansøgeren har erhvervet en flyvetid som pilot på mindst 1000 timer,  

 indeholdende en IFR-flyvetid på mindst 100 timer, samt b. at ansøgeren inden for den flyvetid, der er nævnt under a., har  

 fungeret som instruktør mindst 100 timer inden for de forudgående 12 måneder,  

 heraf mindst 50 timer under uddannelse af aspiranter til  

 privatflyvercertifikat.
6.3 En godkendelse som chefinstruktør på en luftfartsskole, der forestår  

 den praktiske uddannelse af elever på konventionelle/ ukomplicerede  

 luftfartøjer, som i henhold til luftdygtighedsbeviset kan føres af en pilot,  

 til er endvidere betinget af, a. at ansøgeren har fløjet mindst 2000 timer, indeholdende en IFR-flyvetid  

 på mindst 1000 timer, hvoraf mindst 500 timer på flermotoret luftfartøj, samt b. at ansøgeren inden for den flyvetid, der er nævnt under a., har  

 fungeret som instruktør mindst 100 timer inden for de forudgående 12 måneder,  

 heraf mindst 50 timer under uddannelse af aspirant til den form for  

 certificering, som godkendelsen skal omfatte.
 6.3.1 Hvis godkendelsen kun skal omfatte praktisk uddannelse af elever til  

 trafikflyvercertifikat af III klasse samt PFT/B-certifikat, og hvis ansøgeren  

 har fløjet mindst 500 timer under VFR-taxaflyvning, nedsættes kravet om  

 IFR-flyvetid fra 1000 timer til 500 timer, og kravet om at have fløjet på  

 flermotoret luftfartøj bortfalder.
6.4 En godkendelse som chefinstruktør på en luftfartsskole, der forestår  

 den praktiske uddannelse af elever på luftfartøjer, der i henhold til  

 luftdygtighedsbeviset skal føres af mindst 2 piloter, til er endvidere betinget af, a. at ansøgeren har fløjet mindst 5000 timer, indeholdende en IFR-flyvetid  

 på mindst 2000 timer, hvoraf halvdelen skal være opnået som luftfartøjschef  

 på flermotoret luftfartøj, der i henhold til luftdygtighedsbeviset skal føres  

 af mindst 2 piloter, samt b. at ansøgeren inden for den flyvetid, der er nævnt under a., har  

 fungeret som instruktør mindst 100 timer inden for de forudgående 12 måneder,  

 heraf mindst 50 timer under uddannelse af elev til den form for  

 certificering, som godkendelsen skal omfatte.
 6.4.1 Halvdelen af den flyvetid, der er nævnt for godkendelse som  

 chefinstruktør, skal være opnået på et luftfartøj af den kategori, som  

 godkendelsen skal omfatte.
6.5 Hvis godkendelsen kun skal omfatte chefinstruktør på en  

 luftfartsskole, der skal forestå den praktiske uddannelse af elever til bortfalder kravet om, at ansøgeren skal opfylde det IFR-flyvetidskrav, der  

 er fastsat for den pågældende godkendelse.
 6.6 En ansøger, der ikke opfylder kvalifikationskravene i pkt. 6.2, 6.3  

 eller 6.4, kan dog godkendes som chefinstruktør, hvis Statens Luftfartsvæsen  

 efter en samlet vurdering af den pågældendes baggrund og erfaring anser dette  

 for ubetænkeligt.
7. Bortfald og tilbagekaldelse 7.1 En godkendelse som chefinstruktør bortfalder, hvis Statens  

 Luftfartsvæsen tilbagekalder tilladelsen til at drive luftfartsskole.
7.2 En godkendelse som chefinstruktør tilbagekaldes, hvis a. chefinstruktøren groft eller gentagne gange overtræder bestemmelserne i  

 pkt. 4.2, eller b. chefinstruktøren af Statens Luftfartsvæsen ikke længere anses som egnet  

 til at varetage hvervet.
8. Luftfartøj 8.1 Et luftfartøj, der anvendes til grunduddannelse, skal opfylde kravene  

 i BL 1-12, afsnit 7, og skal herudover være forsynet med skulder- og  

 lændesele for elev og instruktør.
 8.1.1 Til skoleflyvning, der omfatter simuleret instrumentflyvning, skal  

 der forefindes egnet afdækningsudstyr.
8.2 Et luftfartøj, der anvendes under uddannelse af aspirant til  

 privatflyvercertifikat eller under uddannelse af aspirant til  

 trafikflyvercertifikat af III klasse/helikopter, skal være udstyret med a. flyvehåndbog (AFM eller owners manual) med de checklister, der er  

 angivet i denne bog, b. manøvreorganer, inklusive bremser for såvel instruktør som elev, c. dobbelt instrumentering, hvis instruktør og elev ikke kan anvende samme  

 instrument, d. interkommunikationsanlæg, e. kunstig horisont, f. kursgyro, g. drejnings- og krængningsviser eller drejningskoordinator og h.
VHF-kommunikations- og navigationsradio (minimum kategori III, jf.
BL  

 1-17).
 8.3 En flyvemaskine, der anvendes under uddannelse af aspirant til  

 trafikflyvercertifikat af III klasse/flyvemaskine, skal have en MTOM, der  

 ligger over 1100 kg og/eller være udstyret med optrækkeligt understel.
8.3.1 Flyvemaskinen skal opfylde de krav til udstyr, der er fastsat under  

 pkt. 8.2, samt være udstyret med a. flaps, b. stilbar propel og c.
ADF.
 8.4 Uddannelse af aspirant til trafikflyvercertifikat af I  

 klasse/flyvemaskine skal foregå på flermotoret flyvemaskine, som i henhold  

 til luftdygtighedsbeviset skal føres af mindst to piloter, og som er godkendt  

 til instrumentflyvning, eller som af Statens Luftfartsvæsen er klassificeret  

 som ukonventionel eller kompliceret, og for hvilken der er et 2-pilot system,  

 der er godkendt af Statens Luftfartsvæsen, og som er godkendt til  

 instrumentflyvning.
 8.5 Uddannelse af aspirant til trafikflyvercertifikat af I  

 klasse/helikopter skal foregå på helikopter, der i henhold til  

 luftdygtighedsbeviset skal føres af mindst 2 piloter.
 8.6 Et luftfartøj, der anvendes under uddannelse af aspirant til  

 instrumentbevis, skal være godkendt til instrumentflyvning og opfylde de krav  

 til udstyr, der er fastsat under pkt. 8.2, a.-d., samt være udstyret med:
a.
ILS og b. marker beacon indicator.
 8.7 Et luftfartøj, der anvendes under uddannelse af aspirant til  

 instruktørbevis, skal opfylde de krav til udstyr, der er fastsat for den form  

 for undervisning, som instruktørbeviset skal omfatte.
 8.8 Hvis der på et luftfartøj findes installeret udstyr, som ikke indgår i  

 undervisningssammenhæng, og som ikke har betydning for flyvningens sikre  

 gennemførelse, skal dette udstyr under skoleflyvning markeres som værende ude  

 af drift.
 8.9 Et luftfartøj, der anvendes til skoleflyvning i henhold til denne BL,  

 skal opfylde de krav, der er anført i BL 1-1, til vedligeholdelse m.v. af  

 luftfartøjer, der anvendes til erhvervsmæssig flyvning.
8.9.1 Luftfartøjer, der i henhold til BL 1-1 vedligeholdes på en sådan  

 måde eller har godkendt en sådan gangtidsforlængelse, at de ikke må anvendes  

 til erhvervsmæssig flyvning, samt luftfartøjer med  

 eksperimentalluftdygtighedsbevis kan dog anvendes til typeuddannelse og  

 PFT/A-certifikat på en godkendt flyveskole, når der af flyveskolens  

 chefinstruktør, den pågældende instruktør, ejeren/brugeren af luftfartøjet og  

 eleven er underskrevet en erklæring om, at de pågældende er bekendt med  

 luftfartøjets vedligeholdelsestilstand og er indforstået med, at luftfartøjet  

 anvendes til skoleflyvning.
En sådan erklæring skal opbevares på flyveskolen  

 i mindst 24 måneder.
9. Skoleflyvning 9.1 Skoleflyvning må kun udføres fra en godkendt, offentlig flyveplads  

 eller fra en flyveplads, der af Statens Luftfartsvæsen er særlig godkendt til  

 skoleflyvning, og kun hvis de præstationskrav for regelmæssig og  

 ikke-regelmæssig, offentlig lufttrafik, der er gældende for den pågældende  

 luftfartøjstype, kan overholdes.
 9.2 Skoleflyvning må påbegyndes, når flyveskolen har orienteret aspiranten  

 om den pågældende uddannelse, og hvis denne skal afsluttes med en praktisk  

 prøve, der er foreskrevet af Statens Luftfartsvæsen, har fremsendt  

 elevanmeldelse til Statens Luftfartsvæsen.
 9.2.1 Flyveskolen kan dog lade en aspirant deltage i en prøvelektion, uden  

 at elevanmeldelse er indsendt, når de øvrige krav til skoleflyvning er  

 opfyldt.
 9.3 Under skoleflyvning må der ikke medføres andre personer i luftfartøjet  

 end instruktør(er), aspirant(er), Statens Luftfartsvæsens kontrollant(er)  

 samt den besætning, der er nødvendig for luftfartøjets sikre  

 betjening/føring.
 9.4 Forinden skoleflyvning påbegyndes, skal flyveskolen give aspiranten  

 meddelelse om, hvorvidt han er dækket af en ulykkesforsikring, der er tegnet  

 af flyveskolen.
 9.4.1 Aspiranten skal underskrive en erklæring om at have modtaget den  

 meddelelse, der er nævnt i pkt. 9.4. Erklæringen opbevares på flyveskolen,  

 sålænge uddannelsen finder sted, og skal på forlangende forevises Statens  

 Luftfartsvæsen.
10. Skolevirksomhed i et luftfartsforetagende 10.1 Et luftfartsforetagende kan til praktisk uddannelse i et nærmere  

 fastsat omfang af Statens Luftfartsvæsen få godkendt en skoleorganisation,  

 som foretagendet har oprettet udelukkende med henblik på praktisk uddannelse  

 og/eller vedligeholdende uddannelse af foretagendets egne  

 flyvebesætningsmedlemmer på flermotoret flyvemaskine eller helikopter, der i  

 henhold til luftdygtighedsbeviset skal føres af mindst 2 piloter.
 10.1.1 Godkendelsen vil blive givet på vilkår fastsat af Statens  

 Luftfartsvæsen i hvert enkelt tilfælde.
11. Praktisk prøve 11.1 Indstilling af aspirant til en praktisk prøve, der er foreskrevet af  

 Statens Luftfartsvæsen, skal foretages af flyveskolens chefinstruktør eller  

 en anden person, der er udpeget af chefinstruktøren og godkendt af Statens  

 Luftfartsvæsen, eller for luftfartsforetagender, jf. afsnit 10, af den  

 uddannelsesansvarlige, under anvendelse af en formular, der er autoriseret  

 hertil.
 11.2 En aspirant, der bliver underkendt i 2 prøver til samme  

 certificering, må ikke indstilles til en tilsvarende praktisk prøve uden  

 Statens Luftfartsvæsens særlige tilladelse.
 11.2.1 Skriftlig ansøgning om tilladelse som angivet i pkt. 11.2 skal af  

 chefinstruktøren indsendes til Statens Luftfartsvæsen med oplysning om, hvad  

 der er foretaget, for at eleven har opnået den fornødne standard.
12. Gebyr Gebyr for praktisk prøve erlægges forud for prøven i henhold til det til  

 enhver tid gældende gebyrreglement.
13. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
15. Straf 15.1 Udøvelse af skoleflyvning uden tilladelse straffes i medfør af  

 luftfartslovens § 149, stk. 4, med bøde eller hæfte.
 15.2 Overtrædelse af bestemmelserne i afsnit 4, 8 og 9 samt af vilkår  

 fastsat i henhold til pkt. 10.1.1 straffes med bøde.
 15.3 Overtrædelse af vilkårene i pkt. 5.4 straffes i medfør af  

 luftfartslovens § 149, stk. 13, med bøde eller hæfte.
 15.4 For overtrædelser begået af selskaber m.v. (juridiske personer) kan  

 der pålægges strafansvar efter reglerne i straffelovens 5. kapitel, jf.  

 luftfartslovens § 149, stk. 14.
16. Ikrafttræden 16.1 Denne BL træder i kraft den 1. august 1997.
 16.2 Samtidig hermed ophæves BL 6-07, 3. udgave af 18. juni 1990.
