Betænkning afgivet af Skatteudvalget den 19. maj 2004 Betænkning over Forslag til  

 folketingsbeslutning om en miljøvenlig omlægning af  

  registreringsafgiften [af Anders Samuelsen (RV) og Marianne Jelved  

 (RV)] 1. Udvalgsarbejdet Beslutningsforslaget blev fremsat den 13. april 2004 og var til  

 1. behandling den 28. april 2004. Beslutningsforslaget blev efter 1.  

 behandling  

 henvist til behandling i Skatteudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Sælgere, Det Økologiske Råd og Kia Motors A/S.
 Skatteministeren har over for udvalget kommenteret de skriftlige  

 henvendelser.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller beslutningsforslaget til  

  

 forkastelse.
Dansk  

 Folkepartis medlemmer af udvalget har stor sympati for beslutningsforslagets  

 overordnede intentioner, nemlig at fremme biler med mere miljøvenlige  

 egenskaber, men frygter, at begunstigelsen af miljøvenlige biler vil ske på  

 bekostning af billigere biler med ringere miljøegenskaber, især de billigste  

 familiebiler.
Hvis de billigste familiebiler bliver dyrere, afskæres mange  

 familier fra muligheden for at have en bil i en passende størrelse.
Det er en  

 udvikling, Dansk Folkeparti ikke ønsker at bidrage til.
Dansk Folkeparti  

 frygter tillige, at en omlægning af registreringsafgiften i en mere  

 miljøvenlig  

 retning på længere sigt vil medføre et meget stort provenutab, især på  

 brændstofafgifterne.
Kristendemokraternes  

 medlem af udvalget indstiller beslutningsforslaget til forkastelse, uanset at  

 partiet er for en miljøvenlig omlægning af registreringsafgiften.
Det beror  

 alene på, at beslutningsforslaget ikke nærmere præciserer forudsætningerne  

 for  

 det lovforslag, regeringen efter beslutningsforslaget skal fremsætte.
 Et  

  

 mindretal  

  

 i  

 udvalget (S, SF, RV og EL) indstiller beslutningsforslaget til  

  

 vedtagelse uændret.
Socialdemokratiets og Det Radikale Venstres medlemmer af  

 udvalget mener, at person- og varebiler, der opfylder kravene til  

 energiklasse  

 A, vil blive billigere end i dag.
Det vil sige, at benzinbiler, der kører  

 længere end 18,2 km/l, og dieselbiler, der kører længere end 20,5 km/l,  

 bliver  

 billigere.
Omvendt skal person- og varebiler, der kun opfylder kravene i  

 energiklasse G, stige i pris i forhold til i dag.
Herved bliver benzinbiler,  

 der kører kortere end 10,4 km/l, og dieselbiler, der kører kortere end 11,8  

 km/l, dyrere end i dag.
Beslutningsforslaget medfører, at øvrige biler bevarer den  

 nuværende afgiftsstruktur, således at det sikres, at ingen mindre,  

 prisbillige  

 biler stiger i pris, og derfor mindsker en omlægning på ingen måde andelen af  

 danske familier, der har mulighed for at anskaffe sig en bil.
Omvendt sikres  

 det, at ingen luksusbiler falder i pris, og således vil der fremover være  

 mindst samme progression i bilafgifterne som i dag.
Det er Socialdemokratiets og Det Radikale Venstres opfattelse,  

 at det fremover skal være billigere at købe en miljøvenlig bil og dyrere at  

 købe en bil, der ikke skåner miljøet.
Denne miljøvenlige omlægning skal ske  

 inden for en provenuneutral ramme, da en del af velfærdsstatens finansiering  

 forsat skal hvile på indtægter fra registreringsafgiften.
 Da afgiftsforhøjelsen for ikkemiljøvenlige biler vil ramme såvel  

 person- som varebiler, vil der være tale om biler med såvel højere  

 afgiftsindhold (meget energiforbrugende personbiler) og biler med lavere  

 afgiftsindhold (meget energiforbrugende varebiler, SUVer (Sport Utility  

 Vehicles) m.v.). De energirigtige biler får samtidig med forslaget en  

 afgiftslempelse, hvilket skulle gøre det sandsynligt, at der vil kunne findes  

 en provenuneutral model.
Socialistisk Folkepartis medlem af udvalget indstiller  

 beslutningsforslaget til vedtagelse, idet SF er enig med forslagsstillerne i,  

 at person- og varebiler, der opfylder kravene til energiklasse A, vil blive  

 billigere end i dag.
Dette indebærer, at benzinbiler, der kører længere end  

 18,2 km/l, og dieselbiler, der kører længere end 20,5 km/l, bliver billigere.  

 Omvendt skal person- og varebiler, der kun opfylder kravene i energiklasse G,  

 stige i pris i forhold til i dag.
SF er også enig i, at det skal sikres, at  

 ingen mindre, prisbillige biler stiger i pris, hvilket indebærer, at der  

 fortsat vil være den samme progression i bilafgifterne som i dag.
For SF er  

 det  

 endvidere vigtigt, at der ud fra en miljømæssig betragtning afgiftsmæssigt  

 også  

 tages hensyn til dieselbiler med filtre.
SF ønsker også at understrege, at  

 det  

 er vigtigt, at omlægningen sker inden for en provenuneutral ramme, så det  

 ikke  

 går ud over finansieringen af velfærdsstaten, eller at det eventuelt kommer  

 til  

 at belaste andre skatter og afgifter.
 Enhedslistens  

 medlem af udvalget kan støtte, at de mest miljøvenlige biler bliver  

 billigere,  

 og at de dårligere bliver dyrere, for at få udskiftet bilparken til fordel  

 for  

 de miljøvenlige biler, men Enhedslisten ønsker ikke at forøge mængden af  

 biler  

 totalt set.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Ejner Jensen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 170 Bilagsnr.
