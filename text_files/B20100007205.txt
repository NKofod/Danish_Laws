Bekendtgørelse om ændring af bekendtgørelse om Fiskeridirektoratets opgaver og beføjelser § 1 I bekendtgørelse nr. 125 af 26. februar 2008 om Fiskeridirektoratets opgaver og beføjelser foretages følgende ændring:
 1. Efter § 8 indsættes:
»§ 8 a.
Uanset den i § 8, stk. 3, fastsatte klagefrist behandles klager over afgørelser om tildeling af kW-andele, som er truffet af Fiskeridirektoratet i henhold til reguleringsbekendtgørelsen for 2009, såfremt klagen er modtaget i Fiskeridirektoratet senest den 15. marts 2010.
Stk. 2. Den i stk. 1 fastsatte frist for modtagelse af klager over afgørelser om tildeling af kW-dage omfatter ikke afgørelser, der er truffet som følge af genoptagelse (remonstration) eller hjemvisning af en afgørelse i forbindelse med klagesagsbehandling.« § 2 Bekendtgørelsen træder i kraft den 28. januar 2010.
