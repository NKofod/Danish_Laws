Betænkning afgivet af Sundhedsudvalget den 9.  

 december 1998 Betænkning over Forslag til lov om ændring af lov om  

 apoteksvirksomhed (Apotekeres tavshedspligt, offentliggørelse og  

 videregivelse af oplysninger fra lægemiddelstatistikken, magistrelle  

 lægemidler m.v.) Udvalget har behandlet lovforslaget i nogle  

 møder.
 Der er af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af Dansk  

 Folkepartis medlem af udvalget) lovforslaget til vedtagelse  

 uændret.
 Et mindretal (Dansk Folkepartis medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
Ændringsforslag Af	et mindretal (DF):
Til § 1 1) Efter nr. 5 indsættes som nyt nummer:
»01. I § 15, stk. 2, nr. 1, udgår ordene »eller er  

 statsborger i en stat, som har ratificeret eller tiltrådt Aftalen om  

 Det Europæiske Økonomiske Samarbejdsområde«.« 2) Nr. 6, 7, 8 og 10 udgår.
Bemærkninger Til nr. 1 Efter lovforslaget bliver kravet om dansk statsborgerskab  

 eller statsborgerskab fra en stat, der har tilsluttet sig EØS-aftalen,  

 ophævet, således at apotekerbevilling kan meddeles  

 uafhængigt af, om en person har dansk indfødsret eller har  

 statsborgerskab i et land, der har tiltrådt EØS-aftalen.
 Ændringsforslaget indebærer, at en person skal  

 være i besiddelse af dansk indfødsret for at kunne få  

 meddelt en apotekerbevilling.
Til nr. 2 Der er tale om konsekvensrettelser som følge af  

 ændringsforslaget.
Anne-Marie Meldgaard (S)    Jytte Wittrock (S)    Hanne  

 Andersen (S)    Lone Møller (S) nfmd.  

   Dorte Bennedsen (S)    Jørn Jespersen (SF)    Yvonne Herløv  

 Andersen (CD) fmd.  

 Morten Helveg Petersen (RV)    Frank Aaen (EL)    Jørgen Winther (V)  

  Ester Larsen (V)  

 Preben Rudiengaard (V)    Gyda Kongsted (V)    Henriette Kjær (KF)  

  Gitte Seeberg (KF)  

 Birthe Skaarup (DF)    Tove Videbæk (KRF) Fremskridtspartiet havde ikke medlemmer i udvalget.
