(Handelsskoler, Tekniske skoler) Vedlagt fremsendes finansministeriet skrivelse af 4. april 1978 med  

 cirkulære af samme dato om vederlæggelse m.v. af timelønnet undervisning,  

 idet man specielt skal henlede opmærksomheden på følgende punkter i  

 cirkulæret.
ad 2. Ansættelse efter satserne I-III kan i perioden 1. august  

 1978-31. juli 1980 ikke ske for personer, der er fuldtidsbeskæftiget  

 andetsteds.
Der kan dog fortsat foretages ansættelser af fuldtidsbeskæftigede  

 personer, såfremt de ikke er beskæftiget inden for staten, herunder  

 tilskudsberettigede institutioner, eller såfremt arbejdstimetallet er under  

 50 timer pr. semester.
 Der vil i særlige tilfælde kunne dispenseres efter aftale mellem  

 vedkommende undervisningsinstitution og den forhandlingsberettigede  

 organisation.
Evt. dispensationsaftaler bedes indsendt til undervisningsministeriet, 2. afd., 2. kt.
ad 3. Den fastsatte arbejdstimeløn er reguleret pr. 1. april og 1.  

 oktober 1978, og meddelelse herom er udsendt til skolerne.
Anvendelse af  

 satserne I-III forudsætter generelt, at læreren har en akademisk uddannelse,  

 og inden for undervisningsområder, hvor disse satser kan anvendes, skal de  

 også anvendes, såfremt læreren ikke har en akademisk uddannelse.
 Derimod vil der ikke kunne udbetales vederlag efter sats I-III, såfremt en  

 akademisk uddannet lærer underviser på et niveau, der ikke forudsætter en  

 sådan uddannelse.
 ad 14. Aflønning efter cirkulæret kan kun ske, når  

 arbejdstimetallet ikke overstiger 500 timer årligt, idet der dog af hensyn  

 til undervisningens tilrettelæggelse eller gennemførelse mellem vedkommende  

 undervisningsinstitution og den forhandlingsberettigede organisation kan  

 aftales et arbejdstimetal på højst 780 timer årlig (svarende til f.eks. 468  

 undervisningstimer incl. forberedelse på 40 min. pr. undervisningstime).
 Overstiger arbejdstimetallet 780 timer årligt skal ansættelse ske med  

 kvotaaflønning i henhold til vedkommende overenskomst.
 Det understreges, at deltidsansættelse ud over 1040 arbejdstimer årlig kun  

 kan ske i en normeret stilling.
ad bilag.
Der skal ved ansættelse af timelærere for en periode af  

 4 måneder og derover efter cirkulæret udfærdiges en ansættelseskontrakt i  

 overensstemmelse med det i bilaget angivne kontraktsudkast.
 P.M.V.
 E.B.
A.
Jahnsen eksp.sekr.
 Bilag.
Bilag er udeladt som forældet.
Der henvises til F CIR 6748 19870921.
