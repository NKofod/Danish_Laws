 I medfør af § 1, stk. 1 og 2, og § 6, stk. 2, i lov nr. 282 af 8. maj 1991  

 om foderstoffer samt § 24 og § 35, stk. 2, i lov nr. 814 af 21. december 1988  

 om husdyrsygdomme, som ændret ved lov nr. 189 af 23. marts 1992 og lov nr.  

 1066 af 23. december 1992, og efter bemyndigelse fra landbrugsministeren  

 fastsættes:
 § 1.  Animalsk protein af drøvtyggere må ikke indgå i  

 foder til drøvtyggere.
 Stk. 2.  Bekendtgørelsens bestemmelser er ikke gældende  

 for mælk, bestanddele af mælk og produkter fremstillet udelukkende af mælk.
§ 2.  Ved produktion, salg eller udlevering af foder  

 med indhold af animalsk protein, fremstillet helt eller delvist af animalsk  

 protein af drøvtyggere skal foderet være tydeligt mærket med ordene:  

 »Indeholder animalsk protein af drøvtyggere.
Må ikke anvendes som foder  

 til drøvtyggere«.
 § 3.  Virksomheder, der fremstiller foder med indhold  

 af animalsk protein, skal efter anmodning fra Plantedirektoratet fremlægge  

 dokumentation for det animalske protein, der er anvendt i produktionen, i  

 overensstemmelse med bilaget.
 Stk. 2.  På et foderstofproduktionsanlæg, der anvendes  

 til fremstilling af kvægfoderblanding, må der ikke indgå råvarer med indhold  

 af drøvtyggerbestanddele.
§ 4.  Ved afgivelse til destruktion af kassater,  

 affald og uanvendelige dele af slagtedyr eller udlevering til autoriseret  

 dyrefoderfabrik af sunde dele af godkendte slagtedyr skal slagterier,  

 opskæringsvirksomheder og kødproduktvirksomheder forsyne materiale, som  

 indeholder dele af drøvtyggere, med mærkeseddel med påtryk: »Indeholder  

 dele af drøvtyggere.
Må ikke anvendes til fremstilling af foder til  

 drøvtyggere«.
 § 5.  Industri- og husholdningsaffald samt affald fra  

 storkøkkener, restauranter og lignende med indhold af animalske bestanddele  

 må ikke anvendes til fremstilling af foder til drøvtyggere.
 § 6.  Indført foder eller foderdele må kun anvendes  

 som foder til drøvtyggere, såfremt der foreligger dokumentation for, at varen  

 ikke indeholder animalsk protein af drøvtyggere.
 Stk. 2.  Foreligger dokumentation i henhold til stk. 1  

 ikke, må foderet eller foderdelene kun forhandles eller udleveres med  

 påskrift som angivet i § 2.
 § 7.  Bestemmelserne i §§ 2 og 6, gælder ikke for  

 hunde- og kattefoder, når følgende betingelser er opfyldt:
§ 8.  Veterinærdirektoratet fører tilsyn med  

 overholdelse af denne bekendtgørelse.
Tilsyn med overholdelse af  

 bestemmelserne i §§ 2, 3, og 6 føres dog af Plantedirektoratet.
 § 9.  Veterinærdirektoratet kan meddele dispensation  

 fra bestemmelserne i denne bekendtgørelse.
 § 10.  Medmindre højere straf er forskyldt efter anden  

 lovgivning straffes med bøde den, der overtræder § 1, stk. 1 eller §§ 2-6.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der i henhold til § 36 i  

 lov om husdyrsygdomme pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, der er  

 omfattet af § 60 i lov om kommunernes styrelse, kan der efter samme  

 bestemmelse pålægges kommunen eller det kommunale fællesskab som sådant  

 bødeansvar.
 § 11.  Bekendtgørelsen træder i kraft den 1. maj 1993.  

 Samtidig ophæves bekendtgørelse nr. 803 af 6. december 1991 om indhold af  

 animalsk protein i foder til drøvtyggere.
Veterinærdirektoratet, den 16. april  

 1993 Erik Stougaard / Sten Strømgren Bilag Dokumentation af forbrug af animalsk protein 1. Virksomheder, der ikke fremstiller kvægfoder, kan  

 afgive en erklæring til Plantedirektoratet herom og skal herefter ikke føre  

 regnskab med, hvilke typer af animalsk protein man anvender i produktionen.
 2. Virksomheder, der fremstiler kvægfoder, men som  

 ikke anvender animalsk protein, kan afgive en erklæring til  

 Plantedirektoratet herom.
 3. Virksomheder, der fremstiller kvægfoder, men som  

 ikke indkøber animalsk protein med drøvtyggerbestanddele, skal:
- samle og opbevare virksomhedens indkøbsfakturaer for animalsk protein, - dokumentere forbruget af animalsk protein i produktionen ud fra  

 produktionsrecepter og -mængder og foretage en månedelig indberetning og en  

 årlig opgørelse over indkøb, forbrug og lager.
 4. Virksomheder, der fremstiller kvægfoder, og som  

 indkøber animalsk protein med drøvtyggerbestanddele til anden produktion,  

 skal have to eller flere uafhængige produktionsanlæg med tilhørende  

 forsyningssiloer.
 For hvert af disse anlæg føres et separat regnskab, hvor man skal:
- samle og opbevare virksomhedens indkøbsfakturaer for den anvendte type  

 af animalsk protein, - dokumentere forbruget af animalsk protein i produktionen ud fra  

 produktionsrecepter og -mængder og foretage en månedlig og en årlig opgørelse  

 over indkøb, forbrug og lagerbeholdning.
 Den i pkt. 3 og 4 krævede dokumentation omfattende det løbende og det  

 senest afsluttede produktionsår skal til enhver tid være tilstede på  

 virksomheden og skal på forlangende udleveres til Plantedirektoratets  

 kontrollører.
 Dokumentationen skal omfatte oplysninger om arten af det anvendte  

 animalske protein, herunder eventuelt indhold af drøvtyggerbestanddele.
