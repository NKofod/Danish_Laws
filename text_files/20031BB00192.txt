Fremsat den 16. april 2004 af Torben Hansen (S),  

 Inger Bierbaum (S), Jacob Buksti (S),  

 Lone Møller (S), Frode Sørensen (S),  

 Bjørn Westh (S) og Jytte Wittrock (S) Forslag til folketingsbeslutning om en indsats for nedsættelse af pesticidanvendelsen Folketinget opfordrer regeringen til at fremsætte lovforslag  

 om en indsats for nedsættelse af pesticidanvendelsen.
Dette indebærer en  

 revision af pesticidplan 2004-2009 (pesticidplan III) efter følgende  

 retningslinjer:
 1.  

 	  

    

 Der fastsættes nye,  

 konkrete mål for nedsættelse af behandlingshyppigheden i landbruget.  

 Reduktionen skal opnås dels gennem frivillige aftaler, information og  

 rådgivning, dels gennem synliggørelse af forbruget og gennem  

 anvendelsesrestriktioner, hvor det ikke medfører væsentligt udbyttetab, og  

 dels  

 gennem økonomiske virkemidler.
2.  

 	  

    

 Der iværksættes  

 initiativer til tilvejebringelse af data om pesticidanvendelsen og  

 reduktionsmulighederne i gartnerier, i planteskoler og hos frugtavlere.
På  

 baggrund heraf skal der fastsættes konkrete reduktionsmål.
 3.  

 	  

    

 Der oprettes et  

 varslingssystem for udvaskning af pesticider til grundvandet fra  

 planteskoler,  

 gartnerier og frugtavlere svarende til det »early warning«-system, der  

 eksisterer for landbruget.
4.  

 	  

    

 Brugen af pesticider  

 til ikkeerhvervsmæssige formål skal nedbringes via information, rådgivning og  

 frivillige aftaler.
Der skal endvidere fastsættes konkrete reduktionsmål for  

 nedbringelse af pesticidforbruget på sportsanlæg.
 5.  

 	  

    

 Forskningen inden  

 for pesticidområdet skal opprioriteres.
6.  

 	  

    

 Der indføres hjemmel  

 til at etablere sprøjtefrie beskyttelseszoner omkring alle vandboringer, der  

 tilhører den almene vandforsyning.
Beskyttelseszonerne skal omfatte de dele  

 af  

 indvindingsområdet, der er beliggende inden for en radius af op til 300 m fra  

 boringen.
 7.  

 	  

    

 Der etableres 10 m  

 brede sprøjtefrie randzoner på agerjord langs målsatte vandløb og søer over  

 100  

 m  

  

 2  

                                                                       .
 8.  

 	  

    

 Der indføres øget  

 kontrol af sprøjteudstyr samt sanktioner over for lodsejere og  

 erhvervsdrivende, der benytter sprøjteudstyr, som ikke overholder  

 miljøstandarderne.
 9.  

 	  

    

 Pesticidhandlingsplanen  

 evalueres hvert tredje år.
Bemærkninger til forslaget Socialdemokratiet ønsker med dette beslutningsforslag at  

 sikre rent grundvand, sunde fødevarer og en mangfoldig natur i Danmark.
Der  

 er  

 brug for en ambitiøs plan og en konkret indsats, fordi:
  

 	  

    

 Pesticider er en  

 trussel mod grundvandet: Anvendelsen af pesticider udgør den største kendte  

 trussel mod opretholdelsen af vandforsyningen.
Mange vandboringer og  

 vandværker  

 er i de senere år blevet lukket på grund af grundvandsforurening som følge af  

 pesticider.
Nye undersøgelser viser, at grundvandsressourcerne måske kun er  

 halvt så store som tidligere antaget.  

1)   

 	  

    

 Pesticider er en  

 trussel mod sundheden: Store dele af de frugter og grøntsager, som danskerne  

 spiser, indeholder rester af sprøjtegifte.  

2)   

 	  

    

 Pesticider er en  

 trussel mod naturen: Pesticider påvirker den vilde flora og fauna i negativ  

 retning også i koncentrationer, der ligger under den grænseværdi, der  

 opereres  

 med i drikkevand.  

3) I overensstemmelse med princippet om, at »forureneren skal  

 betale«, skal der som udgangspunkt ikke tilbydes kompensation til parter, der  

 måtte lide tab som følge af beslutningsforslaget.
Færre pesticider i landbruget Landbruget sprøjter hvert år pesticider på cirka halvdelen  

 af Danmarks areal, jf.
Bekæmpelsesmiddelstatistik 2003. Derfor er der behov  

 for  

 mere ambitiøse mål for at nedsætte behandlingshyppigheden i landbruget.  

 Behandlingshyppigheden angiver, hvor mange gange landbrugsarealet kan  

 sprøjtes  

 med den solgte mængde pesticider, hvis de anvendes i de anbefalede doser.  

 Behandlingshyppigheden var i 2002 2,02. Socialdemokratiet ønsker, at den skal  

 nedsættes med 0,1 pr. år, det vil sige til 1,7 i 2005 og 1,4 i 2008. En  

 nedsættelse som her forslået skal ses i forlængelse af målene i  

 pesticidhandlingsplan II.
Denne plan byggede på anbefalingerne fra det  

 såkaldte  

 Bichel-udvalg (Udvalget til vurdering af de samlede konsekvenser af hel eller  

 delvis afvikling af pesticidanvendelsen) fra 1999.
Det fremgår af en evaluering af pesticidhandlingsplan II  

 udarbejdet af Fødevareministeriet og Miljøministeriet (den 27. november  

 2003),  

 at en reduktion af behandlingshyppigheden til ca. 1,4 BI kan gennemføres uden  

 særlige omkostninger for landbruget.
I rapporten refereres en opdatering af  

 Bichel-udvalgets driftsøkonomiske analyser.  

4)  

  

  Konklusionen er,  

 »at analyserne har vist, at det vil være økonomisk optimalt for dansk  

 landbrug  

 at reducere pesticidforbruget fra de nuværende ca. 2,0 BI til 1,7 BI.  

 Beregningerne viser desuden, at en reduktion til f.eks. 1,4 BI kan  

 gennemføres  

 uden særlige omkostninger for dansk landbrug.« Ud over at verificere  

 Bichel-udvalgets driftsøkonomiske analyser understreges det også i rapporten,  

 at mulighederne for at reducere pesticidforbruget tilmed er forbedret, siden  

 analyserne for Bichel-udvalget blev foretaget.
Det skyldes et stort prisfald  

 på  

 korn, ændringer i arealanvendelsen, et målrettet forsøgsarbejde og flere  

 erfaringer fra praktisk landbrug med reduceret pesticidanvendelse, bedre  

 udstyr  

 osv.
Målsætningen om at nedsætte behandlingshyppigheden til 1,4 i 2008 må  

 derfor betragtes som absolut realistisk.
Nedsættelsen skal opnås gennem en kombination af  

 administrative og økonomiske virkemidler samt frivillige aftaler og øget  

 information.  

 Fødevareøkonomisk Institut har foretaget en evaluering af de »bløde«  

 virkemidler (2003). Her konkluderes det, at disse virkemidler har en effekt.  

 Således har de medført et fald i behandlingshyppigheden på 3-5 pct. i  

 gennemsnit pr. år fra 2000 til 2002. Desuden understreges, at der stadig er  

 et  

 potentiale i disse virkemidler for en yderligere reduktion af  

 pesticidforbruget  

 uden driftsøkonomiske konsekvenser for landmanden.
Det vurderes imidlertid,  

 at  

 frivillige, informationsbaserede tiltag til nedbringelse af  

 behandlingshyppigheden ikke kan stå alene, hvis man ønsker at nedbringe  

 pesticidforbruget til under det nuværende niveau.  

5)  

  

  Dette indebærer,  

 at der også er behov for at ændre incitamentsstrukturen for landmændene  

 gennem  

 f.eks. synliggørelse af forbruget, anvendelsesrestriktioner, indførelse af  

 kvoter og højere afgifter.
Færre pesticider i gartneri og frugtavl Beslutningsforslaget tager også udgangspunkt i  

 konklusionerne fra Kirsten Jensen-udvalget (Udvalget til vurdering af  

 konsekvenserne  

 af nedsat pesticidanvendelse i gartneri og frugtavl). Udvalget konkluderede,  

 at  

 det er nødvendigt at udarbejde en handlingsplan for nedbringelse af  

 pesticidanvendelsen inden for frilandsgrøntsager, frugt og bær samt  

 væksthusafgrøder.
På trods af, at gartneri- og frugtavlsområdet kun udgør  

 0,65 pct. af det samlede dyrkede areal i Danmark, anvender disse erhverv  

 mellem  

 5,4 pct. og 8,0 pct. af den solgte mængde pesticider til jordbruget.
Denne  

 intensive anvendelse understreger nødvendigheden af, at der også for disse  

 erhverv udarbejdes en strategi for reduktion af pesticidanvendelsen.
Der findes ikke statistik, som det kendes fra landbruget,  

 der præcist belyser pesticidanvendelsen inden for gartneri og frugtavl.
Der  

 bør  

 derfor iværksættes initiativer til tilvejebringelse af de nødvendige data.  

 Konkret kan dette gøres ved at stille krav om, at der indsendes  

 sprøjtejournaler fra alle gartnerier og frugtavlere.
På baggrund heraf kan  

 der  

 ved hjælp af driftsøkonomiske analyser fastsættes konkrete reduktionsmål for  

 de  

 forskellige afgrøder.
 De fastsatte reduktionsmål skal opnås via samme  

 virkemidler, som benyttes over for landbruget, det vil sige frivillige  

 aftaler,  

 rådgivning og information suppleret med synliggørelse af forbruget og  

 anvendelsesrestriktioner, hvor det ikke medfører væsentlige udbyttetab, samt  

 afgifter.
Endvidere bør der oprettes et varslingssystem for  

 udvaskning af pesticider til grundvandet fra gartneri og frugtavl i stil med  

 det, der eksisterer for landbruget.
Systemet drives i et samarbejde mellem  

 GEUS, Danmarks JordbrugsForskning, Danmarks Miljøundersøgelser og  

 Miljøstyrelsen.
Formålet med varslingssystemet skal være at undersøge, om de  

 godkendte pesticider og deres nedbrydningsprodukter siver ned til grundvandet  

 i  

 koncentrationer over grænseværdien for drikkevand, når de bruges i de  

 maksimalt  

 tilladte doser.
Sker det, skal pesticiderne forbydes eller anvendelsen  

 begrænses, så grænseværdien for drikkevand overholdes.
Reduktion af pesticidforbruget til  

 ikkeerhvervsmæssige formål Denne del af beslutningsforslaget sigter på dels at  

 nedbringe pesticidanvendelsen til ikkeerhvervsmæssige formål, dels at  

 medvirke  

 til, at de pesticider, der anvendes, gør så lidt skade som muligt.
 Målene skal blandt andet opnås gennem virkemidlerne  

 information, rådgivning og frivillige aftaler.
Samtidig skal anvendelsen af pesticider på sportsanlæg som  

 for eksempel golfbaner undersøges med henblik på at fastsætte konkrete mål  

 for  

 nedbringelsen af pesticidanvendelsen her.
Udgangspunktet må være, at  

 sportsanlæg i det mindste ikke må sprøjtes mere intensivt, end hvis jorden  

 blev  

 dyrket som almindelig landbrugsjord.
Forskning Regeringen har nedprioriteret forskning inden for  

 pesticidområdet markant i pesticidplan III.
Som det også tydeligt fremgår af  

 en  

 række høringssvar til regeringens udkast til planen, er dette en meget  

 uheldig  

 udvikling.
F.eks. påpeges det af Danmarks JordbrugsForskning, at fremtidig  

 plantebeskyttelsesforskning vil blive reduceret markant i forhold til den  

 hidtidige indsats  en udvikling, der bestemt ikke harmonerer med  

 målsætningen  

 om en bedre fagligt baseret indsats for at reducere pesticiders skadelige  

 effekter.
Ligeledes kritiserer Danmarks og Grønlands Geologiske Undersøgelse  

 (GEUS), at der kun er afsat begrænsede midler til forskningsindsatsen i  

 »effekter på miljø og sundhed«.
Socialdemokratiet ønsker en langt mere ambitiøs  

 forskningsindsats på pesticidområdet.
Ovennævnte kritikpunkter skal tages  

 seriøst.
Der skal derfor afsættes betydelig flere midler til denne indsats.  

 Konkret skal varslingssystemet for udvaskning af pesticider og pesticidrester  

 til grundvandet gøres permanent og udbygges, så det som nævnt også dækker  

 planteskoler, gartneri og frugtavl.
Ligeledes skal indsatsen for udpegning af  

 pesticidfølsomme områder opprioriteres.
Endelig er det nødvendigt, at der  

 afsættes yderligere midler til forskning i miljø og sundhed.
Øvrige initiativer til beskyttelse af grundvandet Det er helt nødvendigt at gøre en indsats imod forurening  

 af grundvandet fra såkaldte punktkilder,  

    

  

 dvs. vaske- og omhældningspladser og lagre.
Ifølge DANVAs høringssvar  

 til regeringens udkast til pesticidplan III er der et veldokumenteret behov  

 for  

 øjeblikkeligt at forbyde vask af sprøjteudstyr og påfyldning af sprøjtegifte  

 i  

 kildepladszoner og andre særlig sårbare grundvandsområder i  

 vandindvindingsoplandet  

                                                                          .
Der skal derfor indføres hjemmel til at etablere  

 sprøjtefrie beskyttelseszoner omkring alle vandboringer, der tilhører den  

 almene vandforsyning.
Beskyttelseszonerne indføres med henblik på at fjerne  

 risikoen for forurening af kildepladserne med pesticidrester såvel ved  

 regelret  

 pesticidanvendelse som ved uheld.  


  

 Beskyttelseszonerne  

 skal omfatte de dele af indvindingsområdet, der er beliggende inden for en  

 radius af op til 300 m fra boringen.
Inden for disse beskyttelseszoner er der  

 forbud mod sprøjtning med, håndtering af og opbevaring af pesticider.
Det skal samtidig  

    

  

 være lovpligtigt for landbrug samt planteskoler, gartnerier og  

 frugtavlere at etablere og benytte vaske- og påfyldningspladser, hvis der  

 benyttes pesticider i driften.
Disse pladser skal være indrettet til at  

 rengøre  

 sprøjteudstyr.
Der skal udarbejdes præcise krav med hensyn til indretning og  

 drift af vaske- og påfyldningspladser.
Øvrige initiativer til beskyttelse af  

 overfladevand/natur Pesticidhandlingsplan II indeholdt en målsætning om at  

 beskytte søer og vandløb imod pesticider.
Konkret skulle der etableres  

 randzoner på agerjord langs målsatte vandløb og søer over 100 m  

  

 2  

  

 gennem udlægning af 10 m brede randzoner.
Den endelige målsætning var 50.000  

 ha, og delmålet inden 2002 var, at 20.000 ha skulle have været udlagt.  

 Desværre  

 blev dette mål ikke opfyldt, idet der i dag kun er udlagt godt 8.000 ha  

 sprøjtefrie randzoner.
Socialdemokratiet vil fastholde målsætningen fra  

 pesticidhandlingsplan II om udlægning af 10 m brede randzoner langs vandløb  

 og  

 søer.
Nødvendigheden af at fastholde målsætningerne i pesticidhandlingsplan  

 II  

 er blevet underbygget af nye forskningsresultater fra DMU om spredning af  

 pesticider.
Undersøgelser har vist, at de lovbestemte 2 m brede dyrkningsfrie  

 bræmmer langs vandløb og søer er utilstrækkelige til at beskytte plante- og  

 dyreliv mod forurening.
DMU har påvist, at mængder af pesticider ender langt  

 væk fra de sprøjtede områder.
Selv i stille vejr føres sprøjtegiftene op til  

 14  

 m væk, og dette forværres i blæsevejr, hvilket forurener omkringliggende  

 områder som f.eks. vandløb og åer.  

6)  

  

  Virkemidlerne i  

 pesticidhandlingsplan II har ikke været effektive nok til at opnå de givne  

 målsætninger.
Derfor indføres krav om obligatorisk udlægning af randzoner  

 langs  

 målsatte vandløb og søer.
Kontrol og sanktioner Der er behov for en styrket kontrolindsats over for såvel  

 landbrug som gartneri og frugtavl.
Helt konkret drejer det sig om en øget  

 kontrol af sprøjteudstyr samt indførelse af sanktioner over for lodsejere og  

 erhvervsdrivende, der benytter sprøjteudstyr, som ikke overholder  

 miljøstandarderne.
En opgørelse fra Plantedirektoratet viser, at man i 2001  

 foretog uanmeldte besøg på 129 landbrugsbedrifter.
I 86 tilfælde var der  

 problemer  

 med dryppende sprøjter, forkert tryk, fejlagtige indstillinger af dyser og  

 ventiler osv.  

7)  

  

  Dette bekræfter, at der er behov  

 for en styrket kontrolindsats over for landbrugsbedrifter.
Med hensyn til struktureringen af kontrollen af gartneri og  

 frugtavl forekommer det hensigtsmæssigt at vurdere en udbygning af det i dag  

 gældende »jord til bord«-princip.
Som Kirsten Jensen-udvalget påpeger, kunne  

 en  

 sådan udbygning omfatte Plantedirektoratets eksisterende formelle eftersyn af  

 sprøjtejournalers føring og Miljøstyrelsens kontrolregler efter lov om  

 kemiske  

 stoffer og produkter samt i begge tilfælde indførelse af en egentlig  

 egenkontrolfunktion svarende til fødevarelovgivningens regler om  

 virksomheders  

 egenkontrol.
 I forlængelse af den øgede kontrol såvel i landbruget som i  

 gartneri og frugtavl skal der også fastsættes øgede sanktionsmuligheder over  

 for overtrædelse af regler.
Evaluering Socialdemokratiet mener, at det er er vigtigt, at  

 pesticidplanen løbende evalueres.
I tråd med anbefalingerne fra  

 Bichel-udvalget  

 foreslås derfor en evaluering hvert tredje år.
Hermed sikres mulighed for at  

 korrigere virkemidler, hvis de ikke er tilstrækkelig effektive, samtidig med  

 at  

 ny viden kan inddrages.
Skriftlig fremsættelse Torben Hansen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en indsats for nedsættelse af pesticidanvendelsen.
(Beslutningsforslag nr.
B 192).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 Ifølge GEUS, »Natur og Miljø« nr. 2, 2003.
 2)  

 Ifølge Fødevaredirektoratet, Berlingske Tidende: »Mere gift i frugt og grønt«  

 (26. september 2003).
3)  

 Ifølge Nørum og Bjerregaard, Biologisk Institut, Syddansk Universitet.
Indlæg  

 på Miljøstyrelsens Pesticidforskningsseminar den 28.-29. januar 2003.
 4)  

 Ørum, Jens Erik: Opdatering af Bicheludvalgets driftsøkonomiske analyser.  

 Fødevareøkonomisk Institut. Årsrapport fra Miljøstyrelsen nr. 20, 2003.
5)  

 Christensen og Huusom: »Evaluering af udvalgte virkemidler i  

 Pesticidhandlingsplan II«.
Fødevareøkonomisk Institut, København, 2003.
 6)  

 Ifølge DMU i Aktuel Naturvidenskab nr. 3, 2002.
 7)  

 Ifølge DANVAs høringssvar til regeringens udkast til  

 pesticidhandlingsplan  

 III.
