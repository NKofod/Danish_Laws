Betænkning afgivet af Sundhedsudvalget den 7. maj 2003 Betænkning over Forslag til lov om  

 ændring af lov om sygehusvæsenet (Visitation til lands- og landsdelsafdelinger m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 2. april 2003 og var til 1.  

 behandling den 10. april 2003. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 2 møder.
Høring Den 4. april 2003 sendte indenrigs- og sundhedsministeren de  

 indkomne høringssvar samt et notat herom til udvalget.
Spørgsmål Udvalget har stillet 3 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Dansk Folkepartis medlemmer af udvalget er tilhængere af et  

 forenklet henvisningsmønster, så patienterne får færre bureaukratiske regler  

 at  

 forholde sig til, og der bliver en større fleksibilitet i sundhedsvæsenet.
 Patienter med særlige sygdomme som hiv, svære tarmsygdomme og  

 gigtsygdomme samt gravide diabetikere får nu mulighed for henvisning direkte  

 til en landsdelsfunktion uden at skulle igennem et kompliceret vurdering- og  

 kautionssystem.
 Dansk Folkeparti finder, at lovforslaget desuden sikrer et  

 henvisningsmønster, der giver amterne og sygehusene mindre administration.
SFs medlemmer af udvalget finder, at det er godt for den  

 enkelte patient, at den praktiserende læge får mulighed for at visitere  

 direkte  

 til en specialafdeling, hvis patienten har en sygdom, som under alle  

 omstændigheder kræver specialiseret behandling.
Patienter skal tilbydes den  

 behandling, der passer til det behov, de har.
Det er ikke nødvendigvis bedre  

 at  

 komme på en højt specialiseret afdeling, hvis man har en sygdom, der  

 behandles  

 fuldt så godt på det lokale sygehus.
SF har dog nogle betænkeligheder ved  

 forslaget.
Der er en risiko for, at de praktiserende læger vil visitere flere  

 patienter end nødvendigt til specialafdelingerne, og med et stigende antal  

 frit  

 valg-patienter vil risikoen for en øget brug af de specialiserede sygehuse  

 stige.
Det fremmer alt andet lige risikoen for, at de små sygehuse nedlægges.
 Enhedslisten, Tjóðveldisflokkurin, Inuit Ataqatigiit og Siumut  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Enhedslisten, Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 210 Bilagsnr.
