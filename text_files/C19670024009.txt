 (Til de skattelignende myndigheder).
 I henhold til finansministeriets bekendtgørelse nr. 443 af 23. december  

 1966 påhviler det skattepligtige (selvstændige erhvervsdrivende og  

 lønmodtagere, selskaber og skattepligtige foreninger m.v.), der begærer  

 fradrag for repræsentationsudgifter, i forbindelse med selvangivelsen at  

 specificere disse udgifter i følgende hovedposter:
 Da der er rejst tvivl om forståelsen af udtrykket under pkt. 5:  

 "Godtgørelse til medarbejdere efter regning", skal man fastsætte  

 følgende vejledende retningslinier:
"Godtgørelse til medarbejdere efter regning" omfatter  

 godtgørelse af udgifter til repræsentation, hvori lønmodtagere har en  

 selvstændig indkomstmæssig interesse, og ikke godtgørelse for de  

 repræsentationsudgifter, som alene afholdes i virksomhedens interesse, og som  

 er at betragte som udlæg.
Det må derfor i de konkrete tilfælde afgøres,  

 hvornår en godtgjort repræsentationsudgift alene kan anses at vedrøre  

 virksomheden, og hvornår den må anses at vedrøre den pågældende medarbejder  

 som anført.
Ved denne afgørelse må der lægges vægt på, om repræsentationen er afholdt  

 af medarbejderen efter pålæg af arbejdsgiveren og på dennes vegne.  

 Medarbejderens stilling i virksomheden vil dog kunne være således, at det er  

 naturligt og forudsat, at han uden pålæg kan afholde repræsentation på  

 virksomhedens vegne.
Der må endvidere lægges vægt på, om arbejdsgiveren har  

 ført fornøden kontrol, f.eks. ved at kræve originale bilag for alle  

 væsentlige udgiftsposter.
Der må også lægges vægt på den form, hvorunder  

 medarbejderen aflønnes, og på den pågældendes hele stilling i virksomheden.
Efter foranstående antages en lønmodtager normalt ikke at have selvstændig  

 indkomstmæssig interesse i afholdelse af repræsentationsudgifter, hvis han  

 alene aflønnes med fast løn eller eventuelt tillige med tantieme, når denne  

 ikke kan antages umiddelbart at blive påvirket af det, der antages opnået ved  

 repræsentationen.
Derimod må en lønmodtager i almindelighed antages at have  

 en selvstændig indkomstmæssig interesse i repræsentationen, når han er lønnet  

 med provision af den omsætning, som repræsentationen er afholdt med henblik  

 på.
En direktør, der tillige er hovedaktionær i det pågældende selskab, må  

 ligeledes i almindelighed antages at have en selvstændig interesse i  

 afholdelse af repræsentation, uanset aflønningsformen.
Der må anses at foreligge godtgørelse til medarbejder efter regning, hvad  

 enten udgifterne er afholdt af medarbejderen, inden godtgørelsen udbetales,  

 eller udbetaling sker a conto til den pågældende forud for afholdelsen af  

 udgiften, og endelig afregning foretages senere.
Godtgørelse til medarbejdere  

 efter regning kan også foreligge i tilfælde, hvor regningerne, forsynet med  

 medarbejderens attestation, fremsendes direkte til arbejdsgiveren fra  

 leverandøren, eller hvor medarbejderen har betalt med checks, trukket på  

 virksomhedens bankkonto.
 Skattedepartementet, den 15. november  

 1967.
Hans P.
Gøtrik.
